[
  {
    "title": "Закони",
    "date": "",
    "link": "https://www.parliament.bg/bg/laws/ID/9915",
    "meta": [],
    "text": "УКАЗ № 96\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за българското гражданство, приет от ХLI Народно събрание на 15 април 2010г.\nИздаден в \nСофия на 23 април 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\n \nМаргарита Попова\nЗАКОН\nза изменение и допълнение на Закона за българското гражданство \n(обн., ДВ, бр. 136 от 1998 г.; изм., бр. 41 от 2001 г., бр. 54 от 2002 г., бр. 52 и 109 от 2007 г. и бр. 74 и 82 от 2009 г.)\n§ 1. \nВ чл. 15 се правят следните изменения и допълнения:\n1. Досегашният текст става ал. 1.\n2. Създават се ал. 2 и 3:\n„(2) В производството по придобиване на българско гражданство по натурализация с молбата за придобиване на българско гражданство се представя и удостоверение за български произход, издадено от Държавната агенция за българите в чужбина. В удостоверението се посочват данните, въз основа на които е установен българският произход.\n(3) Удостоверението по ал. 2 се издава в едномесечен срок.“ \n§ 2.\n Член 29 се изменя така:\n„Чл. 29. (1) Придобиване на българско гражданство по натурализация, освобождаване от българско гражданство и възстановяване на българско гражданство се извършва по молба на заинтересуваното лице, подадена лично в Министерството на правосъдието или в дипломатическото или консулското представителство на Република България. Дипломатическото или консулското представителство на Република България задължително дава мотивирано становище по молбата.\n(2) За малолетните молбата се подава от техните родители или настойници, а за непълнолетните тя се приподписва от родителите или от попечителите им. Не се изисква съгласието на родител, който е лишен от родителски права.\n(3) При подаването на документите с молителя се провежда интервю. За малолетните интервю се провежда с техните родители или настойници. При провеждане на интервю с непълнолетни те се придружават от родителите или попечителите им.“\n§ 3. \nВ чл. 32 ал. 2 се отменя.\n§ 4.\n В чл. 33 се правят следните изменения:\n1. В ал. 1 думите „Агенцията за бежанците“ се заменят с „Държавната агенция за бежанците“.\n2. В ал. 3 думите „писмено становище“ се заменят с „писмени становища на Министерството на вътрешните работи и“.\n§ 5. \nЧлен 35 се изменя така:\n„Чл. 35. (1) Министърът на правосъдието прави предложение за издаване на указа по чл. 34 в срок до:\n1. осемнадесет месеца - по молбите за придобиване на българско гражданство по натурализация;\n2. дванадесет месеца - по молбите на лица от български произход за придобиване на българско гражданство по натурализация;\n3. шест месеца - по молбите за възстановяване на българско гражданство; \n4. шест месеца - по молбите за освобождаване от българско гражданство;\n5. три месеца - по предложенията за придобиване на българско гражданство по чл. 16, както и за отмяна на натурализация или за лишаване от българско гражданство.\n(2) Сроковете по ал. 1 текат от постъпването на молбата или предложението в Министерството на правосъдието, съответно от датата на отстраняване на нередовностите.\n(3) Становищата на Министерството на вътрешните работи и на Държавна агенция „Национална сигурност“ постъпват в Министерството на правосъдието:\n1. по ал. 1, т. 1 - в срок не по-късно от десет месеца преди изтичането на срока - за Министерството на вътрешните работи, съответно два месеца преди изтичането на срока - за Държавна агенция „Национална сигурност“;\n2. по ал. 1, т. 2 - в срок не по-късно от седем месеца преди изтичането на срока - за Министерството на вътрешните работи, съответно два месеца преди изтичането на срока - за Държавна агенция „Национална сигурност“;\n3. по ал. 1, т. 3 - в срок не по-късно от четири месеца преди изтичането на срока - за Министерството на вътрешните работи, съответно два месеца преди изтичането на срока - за Държавна агенция „Национална сигурност“;\n4. по ал. 1, т. 5 - в срок не по-късно от два месеца преди изтичането на срока - за Министерството на вътрешните работи, съответно един месец преди изтичането на срока - за Държавна агенция „Национална сигурност“.“\n§ 6. \nВ чл. 37, ал. 2 се правят следните изменения и допълнения:\n1. Създава се нова т. 1:\n„1. общините или кметствата, където се съхранява актът за раждане на лицето - за вписване на промените в гражданството в регистъра за гражданско състояние;“.\n2. Досегашната т. 1 става т. 2 и в нея думите „регистрите за гражданското състояние на населението“ се заменят с „регистъра на населението“.\n3. Досегашната т. 2 става т. 3.\n§ 7. \nВ чл. 41 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Министерството на правосъдието има право на безплатен достъп до Национална база данни „Население“, поддържана от Министерството на регионалното развитие и благоустройството. Редът, начинът и обхватът на данните, до които се предоставя достъп, се определят със споразумение между Министерството на регионалното развитие и благоустройството и Министерството на правосъдието.“\nПреходни и заключителни разпоредби\n§ 8. \nМолбите, подадени до влизането в сила на този закон, се разглеждат и решават при досегашните условия и ред в срок до две години от влизането в сила на този закон.\n§ 9. \nВ Закона за гражданската регистрация (обн., ДВ, бр. 67 от 1999 г.; изм. и доп., бр. 28 и 37 от 2001 г., бр. 54 от 2002 г., бр. 63 от 2003 г., бр. 70 и 96 от 2004 г., бр. 30 от 2006 г., бр. 48 и 59 от 2007 г., бр. 105 от 2008 г. и бр. 6, 19, 47, 74 и 82 от 2009 г.) чл. 20 се отменя.\nЗаконът е приет от 41-ото Народно събрание на 15 април 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n3467"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9969",
    "meta": [],
    "text": "УКАЗ № 92\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между Европейската общност и нейните държави членки, от една страна, и Република Южна Африка, от друга страна, за изменение на Споразумението за търговия, развитие и сътрудничество, приет от ХLI Народно събрание на 15 април 2010г.\nИздаден в \nСофия на 20 април 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\n \nМаргарита Попова\nЗАКОН\nза ратифициране на Споразумението между Европейската общност и нейните държави членки, от една страна, и Република Южна Африка, от друга страна, за изменение на Споразумението за търговия, развитие и сътрудничество\nЧлен единствен. \nРатифицира Споразумението между Европейската общност и нейните държави членки, от една страна, и Република Южна Африка, от друга страна, за изменение на Споразумението за търговия, развитие и сътрудничество, подписано на 11 септември 2009 г. в Клейнмонд, Южна Африка.\nЗаконът е приет от 41-ото Народно събрание на 15 април 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n3447"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9754",
    "meta": [],
    "text": "УКАЗ № 88\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за \nелектронните съобщения\n, приет от ХLI Народно събрание на 1 април 2010 г.\nИздаден в \nСофия на 7 април 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\n \nМаргарита Попова\nЗАКОН\nза изменение и допълнение на Закона за електронните съобщения \n(обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г. и бр. 12 и 17 от 2010 г.)\n§ 1. \nЧлен 22 се изменя така: \n„Чл. 22. (1) Комисията е колегиален орган, който се състои от петима членове, включително председател и заместник-председател. \n(2) Членовете на комисията са български граждани:\n1. с професионална квалификация в сферата на съобщенията, информационните технологии, медиите, икономиката или правото;\n2. с постоянен адрес на територията на страната;\n3. неосъждани на лишаване от свобода за престъпления от общ характер.\n(3) Председателят на комисията се определя и се освобождава по решение на Министерския съвет и се назначава със заповед на министър-председателя за срок 5 години.\n(4) Заместник-председателят и двама от членовете на комисията се избират и се освобождават с решение на Народното събрание за срок 5 години.\n(5) Един от членовете на комисията се назначава и освобождава с указ на президента на републиката за срок 5 години.\n(6) Броят на последователните пълни мандати по ал. 3, 4 и 5 е не повече от два за всеки от членовете на комисията.\n(7) Членовете на комисията имат всички права по трудово правоотношение освен тези, които противоречат или са несъвместими с правното им положение.“\n§ 2.\n В чл. 200 ал. 2 се изменя така:\n„(2) Наличието на несправедлива тежест се определя въз основа на нетните разходи и при отчитане на нематериалните преимущества за предприятието по ал. 1 от предоставяне на универсалната услуга или на част от нея, при условие че предоставянето води до загуби или се предлага на цени под обичайната търговска печалба.“\n§ 3.\n В чл. 206, ал. 1 се създава изречение второ: „От заплащането се освобождават предприятия с годишни брутни приходи под 100 000 лв.“\n§ 4. \nЧлен 334б се изменя така:\n„Чл. 334б. (1) На предприятие, предоставящо услугата роуминг чрез обществени електронни съобщителни мрежи, което наруши изисквания на Регламент (ЕО) № 717/2007 на Европейския парламент и на Съвета от 27 юни 2007 г. относно роуминга в обществени мобилни телефонни мрежи в рамките на Общността и за изменение на Директива 2002/21/ЕО относно \nобщата регулаторна рамка за електронните съобщителни мрежи и услуги (ОВ, L 171/32 от 29 юни 2007 г.), изменен с Регламент (ЕО) № 544/2009 на Европейския парламент и на Съвета от 18 юни 2009 г. (ОВ, L 167/12 от 29 юни 2009 г.), се налагат имуществени санкции, както следва:\n1. за нарушение на чл. 3 от регламента - в размер от 400 000 до 2 000 000 лв.;\n2. за нарушение на чл. 4, параграф 1 от регламента - в размер от 10 000 до 100 000 лв.;\n3. за нарушение на чл. 4, параграф 2 от регламента - в размер от 50 000 до 2 000 000 лв.;\n4. за нарушение на чл. 4, параграф 3, ал. 1 и 2 от регламента - в размер от 10 000 до 100 000 лв.;\n5. за нарушение на чл. 4а от регламента - в размер от 400 000 до 2 000 000 лв.; \n6. за нарушение на чл. 4б, параграф 1 от регламента - в размер от 10 000 до 100 000 лв.;\n7. за нарушение на чл. 4б, параграф 2 от регламента - в размер от 50 000 до 2 000 000 лв.;\n8. за нарушение на чл. 4б, параграф 3 от регламента - в размер от 100 000 до 2 000 000 лв.;\n9. за нарушение на чл. 4б, параграфи 4 и 5 от регламента - в размер от 50 000 до 2 000 000 лв.;\n10. за нарушение на чл. 4б, параграфи 6 и 7 от регламента - в размер от 10 000 до 100 000 лв.;\n11. за нарушение на чл. 4в от регламента - в размер от 10 000 до 100 000 лв.;\n12. за нарушение на чл. 6 от регламента - в размер от 10 000 до 100 000 лв.;\n13. за нарушение на чл. 6а от регламента - в размер от 10 000 до 100 000 лв.;\n14. за нарушение на чл. 7, параграф 4 от регламента - в размер от 10 000 до 100 000 лв.\n(2) Когато нарушението по ал. 1 е извършено повторно, се налага имуществена санкция в размер не по-малко от двойния размер на наложената по ал. 1 санкция за първото нарушение.“\n§ 5.\n В допълнителните разпоредби се правят следните изменения и допълнения:\n1. В § 1 т. 35 се изменя така:\n„35. „Нетни разходи“ е разликата между разходите на предприятие със задължение за предоставяне на универсална услуга и разходите без задължение за предоставяне на универсална услуга, намалена с приходите от предоставянето на универсалната услуга.“\n2. Досегашният § 2 става § 1а и в него се правят следните изменения и допълнения:\nа) досегашният текст става ал. 1;\nб) създава се ал. 2:\n„(2) Член 334б осигурява прилагането на разпоредбите на Регламент (ЕО) № 717/2007 на Европейския парламент и на Съвета от 27 юни 2007 г. относно роуминга в обществени мобил\nни телефонни мрежи в рамките на Общността и за изменение на Директива 2002/21/ЕО относно общата регулаторна рамка за \nелектронните съобщителни мрежи и услуги, изменен с Регламент (ЕО) № 544/2009 на Европейския парламент и на Съвета от 18 юни 2009 г.“\nЗаключителни разпоредби\n§ 6.\n В 15-дневен срок от влизането в сила на този закон Народното събрание освобождава последните трима избрани членове на комисията от квотата на Народното събрание и президентът на републиката освобождава единия от двамата назначени от него членове на комисията.\n§ 7. \nЗаконът влиза в сила от деня на обнародването му в „Държавен вестник”. \nЗаконът е приет от 41-ото Народно събрание на 1 април 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n2988"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9940",
    "meta": [],
    "text": "УКАЗ № 90\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за контрол върху наркотичните вещества и прекурсорите, приет от ХLI Народно събрание на 1 април 2010 г.\nИздаден в \nСофия на 12 април 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\n \nМаргарита Попова\nЗАКОН\nза изменение на Закона за контрол върху наркотичните вещества и прекурсорите \n(обн., ДВ, бр. 30 от 1999 г.; изм. и доп., бр. 63 от 2000 г., бр. 74, 75 и 120 от 2002 г., бр. 56 от 2003 г., бр. 76, 79 и 103 от 2005 г., бр. 30, 75 и 82 от 2006 г., бр. 31 и 55 от 2007 г., бр. 36, 43 и 69 от 2008 г., бр. 41, 74, 82 и 93 от 2009 г., бр. 22 от 2010 г.; попр., бр. 23 от 2010 г.)\n§ 1.\n В § 1 от допълнителната разпоредба т. 30 се изменя така:\n„30. „Непряка реклама“ е всяка форма на търговско послание, съобщение, препоръка или действие, която използва име и/или изоб­ражение, представляващо или наподобяващо наркотично вещество, за реклама върху стоки и рекламни продукти.“\nЗаключителна разпоредба\n§ 2.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 1 април 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n2987"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9955",
    "meta": [],
    "text": "УКАЗ № 86\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за здравното осигуряване, приет от ХLI Народно събрание на 1 април 2010 г.\nИздаден в \nСофия на 1 април 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за здравното осигуряване \n(обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1, 31 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г. и бр. 35, 41, 42, 93, 99 и 101 от 2009 г., бр. 19 от 2010 г.)\nПараграф единствен.\n В чл. 80г, ал. 2 думата „задължителна“ се заменя с „препоръчителна“.\nЗаконът е приет от 41-ото Народно събрание на 1 април 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n2986"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9942",
    "meta": [],
    "text": "УКАЗ № 138\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза ратифициране на Споразумението между правителството на Република България, представлявано от министъра на икономиката, енергетиката и туризма, и Европейския инвестиционен фонд за изменение и допълнение на Рамковото споразумение относно изпълнението на инициативата JEREMIE в Република България и на Споразумението между правителството на Република България, представлявано от министъра на икономиката, енергетиката и туризма, и Европейския инвестиционен фонд за изменение и допълнение на Финансовото споразумение относно изпълнението на инициативата JEREMIE в Република България\n, приет от ХLI Народно събрание на 26 май 2010\n \nг.\nИздаден в \nСофия на 2 юни 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението между правителството на Република България, представлявано от министъра на икономиката, енергетиката и туризма, и Европейския инвестиционен фонд за изменение и допълнение на Рамковото споразумение относно изпълнението на инициативата JEREMIE в Република България и на Споразумението между правителството на Република България, представлявано от министъра на икономиката, енергетиката и туризма, и Европейския инвестиционен фонд за изменение и допълнение на Финансовото споразумение относно изпълнението на инициативата JEREMIE в Република България\nЧлен единствен. \nРатифицира Споразумението между правителството на Република България, представлявано от министъра на икономиката, енергетиката и туризма, и Европейския инвестиционен фонд за изменение и допълнение на Рамковото споразумение относно изпълнението на инициативата JEREMIE в Република България и на Споразумението между правителството на Република България, представлявано от министъра на икономиката, енергетиката и туризма, и Европейския инвестиционен фонд за изменение и допълнение на Финансовото споразумение относно изпълнението на инициативата JEREMIE в Република България, подписани на 29 април 2010 г. \nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 26 май 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n4594"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9874",
    "meta": [],
    "text": "УКАЗ № 136\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за здравето, приет от ХLI Народно събрание на 21 май 2010 г.\nИздаден в \nСофия на 2 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за здравето \n(обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г.)\n§ 1. \nВ чл. 56 се правят следните допълнения:\n1. В ал. 1 накрая се добавя „като изключения се допускат само в случаите по ал. 2 и 7“.\n2. Създава се нова ал. 2:\n„(2) Закритите обществени места, в които се допуска по изключение тютюнопушене, са:\n1. местата за настаняване и средствата за подслон;\n2. залите за консумация на място в определени видове заведения за хранене и развлечение – ресторанти, питейни заведения, кафенета, кафе-клубове (с изключение на интернет кафе-клубовете, кафе-клубовете за игри и кафенетата в спортни зали) и барове;\n3. сградите на железопътни гари, летища, морски гари и автогари;\n4. плавателните съдове.“\n3. Създава се ал. 3:\n „(3) Тютюнопушене в местата по ал. 2 се допуска само в обособени самостоятелни помещения, които са обозначени като такива и които отговарят на изискванията на този закон и на наредбата по чл. 56а, ал. 3. Самостоятелни помещения могат да не бъдат обособявани в случаите по ал. 4 и ал. 6, изречение първо.“\n4. Създават се ал. 4, 5, 6 и 7:\n„(4) Когато заведението за хранене и развлечение по ал. 2, т. 2 е с площ, по-малка от 50 кв. м, собственикът има право да избере дали в цялото заведение няма да се допуска тютюнопушене, или ще се допуска без обособяване на самостоятелни помещения – с ясно обозначаване на заведението и при спазване на изискванията, определени в наредбата по чл. 56а, ал. 3.\n(5) Собствениците на заведения по ал. 4, в които се допуска тютюнопушене, задължително предоставят информация за това във всички описания на заведенията, които се предлагат за публично ползване (интернет страници, справочници, каталози и др.). Допуска се тази информация да не се включва в описанието на заведението, ако то се съдържа в търговски съобщения и реклами, както и когато това се налага от специфичната структура на съответната интернет страница, справочник, каталог и други.\n(6) В заведенията за хранене и развлечения с изцяло нощен режим на работа се допуска тютюнопушене без обособяване на самостоятелни помещения по ал. 3 при спазване на изискванията по ал. 4. Когато заведението работи и в друг режим на работа, за допускане на тютюнопушене извън нощните часове се прилагат разпоредбите на ал. 3, 4 и 5.\n(7) В сградите, в които има помещения с обособени работни места, работодателите могат да определят със заповед специални обособени самостоятелни помещения, които са предназначени само за пушене, обозначени са като такива и които отговарят на изискванията на този закон и на наредбата по чл. 56а, ал. 3.“\n§ 2. \nВ глава втора, раздел IV се създават чл. 56а, 56б и 56в:\n„Чл. 56а. (1) В закритите обществени места по чл. 56, ал. 2 и в сградите по чл. 56, ал. 7 обособените самостоятелни помещения, в които се допуска тютюнопушене, са с обща площ, по-малка от половината от съответната обща площ, при спазване на изискванията за размера и съотношението на площите, определени в наредбата по ал. 3.\n(2) Обособените самостоятелни помещения по ал. 1 се отделят с въздухонепроницаеми стени и плътно затварящи се врати и се обозначават ясно.\n(3) Министерският съвет определя с наредба условията и реда, съотношението на площта на обособените самостоятелни помещения към съответната обща площ, техническите характеристики и изискванията за вентилация, както и начина за обозначаване на помещенията по чл. 56, ал. 3 и заведенията по чл. 56, ал. 4.\nЧл. 56б. (1) Лицата, които отговарят за управлението или ползването на обектите по чл. 56, ал. 2, собствениците на заведенията по чл. 56, ал. 4 и работодателите по чл. 56, ал. 7 веднъж годишно осигуряват измерване от акредитирана лаборатория на ефективността на вентилацията в помещенията, в които се допуска тютюнопушене.\n(2) Протоколите от измерванията се съхраняват в обекта и се представят при проверките на държавните здравни инспектори.\nЧл. 56в. В обособените самостоятелни помещения по чл. 56, ал. 3 и в заведенията по чл. 56, ал. 4, в които се допуска тютюнопушене, не се разрешава присъствието на лица до 18-годишна възраст.“\n§ 3. \nСъздава се чл. 218а:\n„Чл. 218а. (1) Който наруши чл. 56б и чл. 56в, се наказва с глоба от 200 до 400 лв., а при повторно извършване на същото нарушение – от 400 до 800 лв.\n (2) Ако нарушението по ал. 1 е извършено от едноличен търговец, имуществената санкция е от 400 до 800 лв., а при повторно нарушение – от 800 до 1000 лв.\n (3) За нарушения по ал. 1, извършени от юридически лица, се налагат имуществени санкции в размер от 400 до 800 лв., а при повторно нарушение – от 800 до 1000 лв.“\n§ 4. \nВ допълнителната разпоредба се правят следните изменения и допълнения:\n1. Наименованието се изменя така: „Допълнителни разпоредби“.\n2. В § 1 се създава т. 38:\n„38. „Обособени работни места“ са местата в помещение, където работникът или служителят полага труда си или до което има достъп във връзка с изпълняваната работа.“\n3. Създава се § 1а:\n„§ 1а. „Обществени места“ по смисъла на чл. 56 са всички места, които са обществено достъпни и/или предназначени за обществено ползване, без оглед на собствеността или правото на достъп, включително и:\nа) обектите по § 1, т. 9, букви „б“, „г“, „д“, „е“, „ж“, „к“, „л“, „о“, „п“ и „у“;\nб) аптеки, дрогерии и оптики;\nв) търговските обекти по смисъла на § 1, т. 41 от допълнителните разпоредби на Закона за данък върху добавената стойност;\nг) средства за подслон, места за настаняване, заведения за хранене и развлечения, заведения за хранене, прилежащи към туристически хижи по смисъла на чл. 3, ал. 3, т. 1, 2, 3 и 10 от Закона за туризма;\nд) предприятия за производство, съхраняване и търговия с храни, заведенията за хранене и развлечения, както и заведения за хранене, прилежащи към туристически хижи – туристически столови, туристически бюфети и туристически столови със сервитьорско обслужване;\nе) сградите, до които всяко лице има достъп, включително и административните учреждения и други сгради, в които се обслужват или имат достъп гражданите;\nж) асансьорите и стълбищните клетки на всички видове сгради и др.;\nз) транспортни средства за обществен превоз – влакове, самолети, кораби, автобуси, трамваи, тролейбуси, метровлакове, микробуси на маршрутни таксиметрови линии, пътнически таксиметрови автомобили и транспортни средства със специално предназначение – санитарни автомобили за болни.“\nЗаключителни разпоредби\n§ 5. \nВ Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г.) се правят следните допълнения:\n1. В чл. 8 се създава нова ал. 5:\n„(5) В обществените места по чл. 56, ал. 6 от Закона за здравето не се разрешава присъствието на лица до 18-годишна възраст след 22,00 ч.“\n2. В чл. 45:\n а) в ал. 2 след думите „чл. 8, ал. 3 и 4“ се добавя „и ал. 5“;\n б) в ал. 3 след думите „чл. 8, ал. 3“ се добавя „и ал. 5“. \n§ 6. \nВ срок до три месеца от влизането в сила на този закон Министерският съвет приема наредбата по чл. 56а, ал. 3.\n§ 7. \nЗаконът влиза в сила от 2 юни 2010 г.\nЗаконът е приет от 41-ото Народно събрание на 21 май 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n4535"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9756",
    "meta": [],
    "text": "УКАЗ № 133\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза изменение и допълнение на Закона за управление на отпадъците\n, приет от ХLI Народно събрание на 19 май 2010\n \nг.\nИздаден в \nСофия на 28 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за управление на отпадъците \n(обн., ДВ, бр. 86 от 2003 г.; изм. и доп., бр. 70 от 2004 г., бр. 77, 87, 88, 95 и 105 от 2005 г., бр. 30, 34 и 63 от 2006 г., бр. 36, 70 и 105 от 2008 г. и бр. 82 и 95 от 2009 г.)\n§ 1. \nВ чл. 5, ал. 2 накрая се добавя „с лица, притежаващи документ по чл. 12 за отпадъци със съответния код съгласно наредбата по чл. 3“.\n§ 2. \nВ чл. 6, ал. 2 думата „обезвреждане“ се заменя с „третиране“.\n§ 3. \nВ чл. 7 се правят следните изменения и допълнения:\n1. В ал. 3 думите „разрешаването на ползване“ се заменят с „въвеждането в експлоатация“.\n2. Създава се ал. 4:\n„(4) Забранява се въвеждането в експлоатация на депа за опасни и неопасни отпадъци по реда на Закона за устройство на територията без наличие на определен размер на отчисленията за единица депониран отпадък съгласно чл. 71а.“\n§ 4. \nВ чл. 11 се правят следните изменения и допълнения:\n1. В ал. 1 след думите „цели за“ се добавя „разделно събиране, повторна употреба“ и се поставя запетая.\n2. В ал. 2 в текста преди т. 1 думите „Производителите и вносителите на“ се заменят с „Лицата, които пускат на пазара“.\n§ 5. \nЧлен 12 се изменя така:\n„Чл. 12. (1) За извършване на дейностите по оползотворяване и/или обезвреждане на отпадъци, включително предварително третиране преди оползотворяване и/или обезвреждане, се изисква: \n1. разрешение, издадено по реда на чл. 37, или\n2. комплексно разрешително, издадено по реда на глава седма, раздел II от Закона за опазване на околната среда.\n(2) Разрешения не се изискват за:\n1. търговска дейност с отпадъци от черни и цветни метали, които не притежават опасни свойства;\n2. събиране и временно съхраняване на отпадъци на мястото на образуване; \n3. събиране и транспортиране на отпадъци по смисъла на § 1, т. 18 и 19 от допълнителните разпоредби;\n4. съхраняване на неопасни отпадъци, попадащо в обхвата на операция, обозначена с код R13 по смисъла на § 1, т. 17, буква „н“ от допълнителните разпоредби.\n(3) За извършване на търговска дейност с отпадъци от черни и цветни метали, които не притежават опасни свойства, се издава лиценз по реда на глава пета, раздел III.\n(4) За дейностите по ал. 2, т. 3 и 4 директорът на регионалната инспекция по околната среда и водите, на чиято територия е седалището на лицето, издава регистрационен документ по образец, одобрен от министъра на околната среда и водите, по реда на глава пета, раздел II.\n(5) Директорът на регионалната инспекция по околната среда и водите издава удостоверение по образец, одобрен от министъра на околната среда и водите, по реда на глава пета, раздел IIІ преди издаването на лиценза за дейността по ал. 2, т. 1, когато дейностите по отпадъците се извършват на територията на съответната регионална инспекция по околната среда и водите.\n(6) В случаите, когато се извършват едновременно дейности по ал. 1 и по ал. 2, т. 3 и 4, лицата могат да подадат заявление за издаване на разрешение по чл. 37, включващо всички дейности или част от тях, което отменя изискването за издаване на регистрационен документ за включените в разрешението дейности. \n(7) Разрешение по ал. 1 или регистрационен документ по ал. 2, т. 3 и 4 за извършване на дейности с отпадъци се издава на физическо или юридическо лице, регистрирано като търговец по българското или по националното си законодателство, на държавни и общински предприятия, сдружения на общини, кооперации и бюджетни предприятия по смисъла на § 1, т. 1 от допълнителните разпоредби на Закона за счетоводството, които отговарят на изискванията на този закон.\n(8) Алинея 2, т. 1 и 4 не се прилагат в случаите на превоз на отпадъци по Регламент (EО) № 1013/2006 на Европейския парламент и на Съвета от 14 юни 2006 г. относно превози на отпадъци, наричан по-нататък „Регламент 1013/2006“.“\n§ 6. \nВ чл. 13 думите „министъра на земеделието и продоволствието“ се заменят с „министъра на земеделието и храните“.\n§ 7. \nВ чл. 15, ал. 2 думите „министъра на земеделието и продоволствието“ се заменят с „министъра на земеделието и храните“.\n§ 8. \nВ чл. 16 се правят следните изменения и допълнения:\n1. В ал. 2 думите „лица по чл. 12, ал. 6“ се заменят с „лица по чл. 12, ал. 7“.\n2. В ал. 3:\nа) в т. 1 след думите „съдове за“ се добавя „събиране и“;\nб) в т. 2 и 4 след думите „съоръжения за“ се добавя „оползотворяването и/или“;\nв) точка 6 се изменя така:\n„6. определянето на места за поставяне на съдове, места за разделно събиране и площадки за временно съхраняване на излязло от употреба електрическо и електронно оборудване;“\nг) в т. 10 след думата „батерии“ се добавя „и акумулатори“;\nд) създават се т. 11 – 15:\n„11. организирането на дейностите по разделно събиране на опасните отпадъци от общия поток битови отпадъци извън обхвата на наредбите по чл. 24, ал. 2 и 3 и предаването им за оползотворяване и/или обезвреждане;\n12. осигуряването на информация на обществеността по т. 5 – 7, 9 и 10;\n13. осигуряване изпълнението на мерките в Националната програма за управление на дейностите по отпадъците; \n14. разделното събиране и временното съхраняване на биоразградими отпадъци, като определя местата за разполагане на необходимите елементи на системата за разделно събиране на отпадъците и предаването им за рециклиране, оползотворяване и/или обезвреждане;\n15. почистването от отпадъци на общинските пътища в съответствие с чл. 16в.“\n§ 9. \nСъздават се чл. 16а – 16в:\n„Чл. 16а. Кметовете на общини с районно деление могат да сключват договори с организации по оползотворяване за всеки район поотделно.\nЧл. 16б. Кметът на общината осигурява организирането на разделно събиране на отпадъци от опаковки.\nЧл. 16в. Собствениците на пътищата по чл. 8 от Закона за пътищата отговарят за:\n1. почистването от отпадъци на пътя, земното платно, пътните съоръжения, обслужващите зони, крайпътните обслужващи комплекси и опорните пунктове за поддържане по смисъла на § 1, т. 1 – 3, 6, 9 и 10 от допълнителните разпоредби на Закона за пътищата;\n2. осигуряването на съдове за събиране на отпадъците и транспортирането им до съоръжение за тяхното третиране.“\n§ 10.\n Член 17 се изменя така:\n„Чл. 17. Кметът на общината самостоятелно, когато не участва в регионално сдружение, или съвместно с другите кметове на общините от регионалното сдружение предприема действия по възлагане и извършване на предпроектни проучвания за изграждане на ново съоръжение/я за третиране на битовите и/или строителните отпадъци най-малко три години преди изчерпване обема на депото за битови и/или строителни отпадъци или изтичането на експлоатационния срок на инсталацията, за което уведомява съответната регионална инспекция по околната среда и водите.“\n§ 11.\n В чл. 19 след думата „битови“ се добавя „включително биоразградими“ и се поставя запетая, а след думата „строителни“ се добавя „опасни отпадъци, образувани от физически лица“.\n§ 12.\n Член 19а се изменя така:\n„Чл. 19а. (1) Общините, включени във всеки от регионите по чл. 28, ал. 4, създават регионална система за управление на отпадъците, състояща се от регионално депо и/или други съоръжения за третиране на отпадъци.\n(2) Регионалната система за управление на отпадъците има за цел да постигне тяхното ефективно третиране съобразно изискванията на чл. 4, ал. 1 и изпълнение на задълженията по чл. 16 чрез участие на общините.\n(3) Общините – членове на регионалното сдружение, определят собствеността на регионалното депо и/или съоръжение за третиране на отпадъците. Собствеността може да бъде:\n1. на общината, която е собственик на терена или има учредено право на строеж върху определения за изграждане терен;\n2. съсобственост на общините – членове на сдружението;\n3. съсобственост между финансиращия частен партньор и общината, собственик на терена, и/или общините, членове на сдружението.\n(4) Цената за третиране на тон отпадък, постъпил в регионалната система за управление на отпадъците, е еднаква за всички членове на регионалното сдружение по чл. 19б, ал. 1 и от нея не може да се формира печалба за сдруженията.\n(5) Община, неучастваща в регионалната система за управление на отпадъците, може да ползва същата или друга такава при условия и цени, определени от съответното регионално сдружение.“\n§ 13.\n Създават се чл. 19б, 19в, 19г, 19д и 19е:\n„Чл. 19б. (1) Общините, включени във всеки от регионите по чл. 28, ал. 4, създават по реда на този закон регионално сдружение.\n(2) Общинският съвет на съответната община приема решение за участие в сдружението по ал. 1, копие от което се изпраща на кмета на общината, на чиято територия се предвижда изграждането или е разположено регионално депо.\n(3) Общинският съвет на община от регион по чл. 28, ал. 4 може да приеме решение за присъединяването й към сдружение на общини от друг регион, при условие че не се осуетява създаването или функционирането на регионалното сдружение или регионалната система за управление на отпадъците в собствения й регион, след представяне на положителни становища на двете регионални сдружения и на регионалната инспекция по околната среда и водите. \n(4) Членове на регионалното сдружение могат да бъдат само общини.\n(5) Регионалното сдружение възниква от датата на неговото първо общо събрание, протоколът от което се изпраща на министъра на околната среда и водите за регистрация в специален регистър и на съответния областен управител.\n(6) Регионалното сдружение е юридическо лице със седалище в общината, която е собственик на терена, върху който е изградено или се предвижда изграждането на регионално депо, или която има учредено право на строеж. \n(7) Регионалното сдружение не формира и не разпределя печалба, не придобива собственост. Неговата дейност се подпомага и осигурява от съответните общински администрации.\n(8) Органи на управление на регионалното сдружение са общото събрание и председателят на сдружението.\n(9) Общините могат да получат финансиране на проекти в областта на управление на отпадъците от европейските фондове, държавния бюджет, Предпрятието за управление на дейностите по опазване на околната среда към Министерството на околната среда и водите или други национални публични източници на финансиране само след създаването на регионално сдружение. \n(10) Разпоредбата на ал. 9 не се прилага в случаите, когато съответният регион се състои от една община.\n(11) Община, която откаже да участва, предизвика забавяне, осуети създаването или функционирането на регионално сдружение и/или на регионална система за управление на отпадъците, заплаща вредите и пропуснатите ползи на останалите общини от съответния регион.\nЧл. 19в. (1) Общото събрание на регионалното сдружение се състои от кметовете на участващите в него общини. \n(2) Областният управител, а ако съответният регион по чл. 28, ал. 4 попада на територията на две или повече области – техните областни управители, участват в общото събрание на регионалното сдружение без право на глас.\n(3) Общото събрание на сдружението се свиква от неговия председател веднъж на 6 месеца или по искане на някое от лицата по ал. 1 или 2. Свикването става чрез писмена покана с дневен ред до горепосочените лица, копие от която се изпраща на министъра на околната среда и водите. \n(4) Общото събрание се провежда, ако на него присъстват кметовете на всички общини, членове на регионалното сдружение.\n(5) При липса на кворум събранието се отлага за един час по-късно и се провежда, ако на него присъстват най-малко две трети от кметовете и те представляват най-малко две трети от жителите на всички общини – членове на регионалното сдружение.\nЧл. 19г. (1) Общото събрание взема решения за:\n1. избор на председател;\n2. приемане на нови членове в регионалното сдружение;\n3. даване становище за присъединяване на община към сдружение на общини;\n4. определяне на отделните съоръжения за третиране на отпадъци, структурата и развитието на регионалната система за управление на отпадъци;\n5. възлагане на обществени поръчки и избор на доставчици и изпълнители по изграждането на елементите на регионалната система за управление на отпадъци;\n6. провеждане на процедури за избор на оператор/и на регионалната система за управление на отпадъците;\n7. утвърждаване на единна цена за третиране на тон отпадък, постъпил в регионалната система за управление на отпадъците;\n8. приемане на инвестиционна програма за развитието на регионалната система за управление на отпадъците;\n9. определяне на реда и начините за събиране и разпределение на дължимата цена от потребителите на системата (общините – членове на регионалното сдружение);\n10. сключване на договори и определяне на цените в случаите, когато регионалната система за управление на отпадъците се ползва от общини извън регионалното сдружение или от други притежатели на отпадъци;\n11. осъществяването на контрола на експлоатацията на регионалната система за управление на отпадъците и дейността на избрания оператор/и;\n12. собствеността на регионалното депо и/или на съоръженията за третиране на отпадъци;\n13. вътрешни правила за работа на сдружението;\n14. други въпроси, свързани с дейността на регионалното сдружение.\n (2) В случаите по чл. 19в, ал. 4 общото събрание взема решения с мнозинство най-малко две трети от присъстващите кметове, които представляват най-малко две трети от жителите на всички общини – членове на регионалното сдружение.\n(3) В случаите по чл. 19в, ал. 5 общото събрание взема решения с единодушие.\n(4) За проведените заседания на общото събрание се съставят протоколи, които се подписват от неговия председател и от присъстващите кметове.\n(5) Решенията на общото събрание се оповестяват по подходящ начин във всяка от общините и се изпращат на министъра на околната среда и водите и на съответния областен управител.\n(6) Решенията на общото събрание подлежат на обжалване само от заинтересованите общини по реда на Административнопроцесуалния кодекс. \n(7) Община, която не изпълни решение на общото събрание в определения й за това срок, отговаря за нанесените вреди и пропуснати ползи на членовете на регионалното сдружение.\nЧл. 19д. (1) Председателят на регионалното сдружение се избира измежду лицата по чл. 19в, ал. 1 за срок, съвпадащ с мандата му като кмет.\n(2) Председателят на сдружението участва в гласуванията на общото събрание наравно с останалите кметове на общини. \nЧл. 19е. Председателят на сдружението:\n1. представлява сдружението;\n2. изготвя дневния ред за заседанията на общото събрание;\n3. свиква и ръководи заседанията на общото събрание;\n4. поддържа достоверна информация за броя на жителите на общините – членове на регионалното сдружение, на основата на официалните данни от Националния статистически институт;\n5. организира и ръководи изпълнението на решенията на общото събрание;\n6. извършва други дейности, възложени му от общото събрание.“\n§ 14.\n В чл. 23 се правят следните изменения и допълнения:\n1. Досегашният текст става ал. 1.\n2. Създават се ал. 2 и 3:\n„(2) По предложение на министъра на околната среда и водите с акт на Министерския съвет се разрешава използването на до 10 на сто от оставащия капацитет на регионалното депо, който е в експлоатация, или проектния капацитет на друг вид регионално съоръжение за третиране на битовите отпадъци за нуждите на други райони, когато е налице обоснована и неотложна необходимост, свързана с постигането на националните цели по Националната програма за управление на дейностите по отпадъците. Депата и/или съоръженията, използването на които се разрешава за нуждите на други райони, трябва да са изградени със средства, над 50 на сто от които осигурени от държавния бюджет на Република България или от друго национално или международно финансиране.\n(3) Отпадъците, предназначени за третиране по ал. 2, се оползотворяват и/или обезвреждат по цените за третиране на битовите отпадъци на съоръжението от съответната регионална система.“\n§ 15.\n В чл. 24 се правят следните изменения и допълнения:\n1. В ал. 2 думите „многократна употреба“ се заменят с „повторно използване“, а след думите „и целите за“ се добавя „разделното събиране“ и се поставя запетая.\n2. Създава се ал. 4:\n„(4) Изискванията към дейностите по събиране и третиране на отпадъците на територията на лечебните и здравните заведения и националните центрове по проблемите на общественото здраве се определят с наредба на министъра на здравеопазването, съгласувана с министъра на околната среда и водите.“\n§ 16.\n В глава четвърта наименованието на раздел I се изменя така: „Информация и публични регистри“.\n§ 17.\n Член 26 се изменя така:\n„Чл. 26. (1) Министърът на околната среда и водите или оправомощено от него длъжностно лице води публични регистри на:\n1. разрешенията по чл. 37, регистрационните документи по чл. 12, ал. 4 и на закритите обекти и дейности;\n2. лицата, които пускат на пазара батерии и акумулатори, включително вградени в уреди и моторни превозни средства;\n3. лицата, които пускат на пазара електрическо и електронно оборудване;\n4. лицата по чл. 84, ал. 1.\n(2) Министърът на икономиката, енергетиката и туризма води публичен регистър на издадените лицензи по реда на глава пета, раздел III.\n(3) Регистърът по ал. 1, т. 1 съдържа информация за: \n1. наименование на лицето;\n2. единен идентификационен код;\n3. номер на разрешението или регистрационния документ и дата на издаване;\n4. адрес по съдебна регистрация;\n5. лице за контакт, включително телефон, факс и електронна поща;\n6. адрес на площадките, на които е разрешено да се извършва дейност;\n7. код на отпадъка съгласно наредбата по чл. 3;\n8. код и наименование на разрешената дейност съгласно § 1, т. 8, 17, 18, 19 или 21 от допълнителните разпоредби.\n(4) Регистърът по ал. 1, т. 2 съдържа информация за:\n1. регистрационен номер и наименование на лицето;\n2. единен идентификационен код;\n3. търговски марки, които лицето използва в страната;\n4. адрес за кореспонденция, включващ пощенски код, населено място, име и номер на улица/булевард и интернет адрес;\n5. лице за контакт, включително телефон, факс и електронна поща;\n6. вид на батериите и акумулаторите, които пуска на пазара – портативни, автомобилни, индустриални;\n7. начин на изпълнение на задълженията – индивидуално или чрез колективна система, включително наименованието на организацията по оползотворяване, в която членуват.\n(5) Регистърът по ал. 1, т. 3 съдържа информация за:\n1. регистрационен номер и наименование на лицето;\n2. единен идентификационен код;\n3. търговски марки, които лицето използва в страната;\n4. адрес за кореспонденция, включващ пощенски код, населено място, име и номер на улица/булевард и интернет адрес;\n5. лице за контакт, включително телефон, факс и електронна поща;\n6. категории електрическо и електронно оборудване, които пуска на пазара;\n7. начин на изпълнение на задълженията – индивидуално или чрез колективна система, включително наименованието на организацията по оползотворяване, в която членуват.\n(6) Регистърът по ал. 1, т. 4 съдържа информация за: \n1. регистрационен номер и наименование на търговеца или брокера;\n2. статут на лицето – търговец или брокер;\n3. седалище и адрес на управление;\n4. лице за контакт, включително телефон, факс и електронна поща;\n5. вид, код и наименование на отпадъка, който търгува.“\n§ 18.\n Създава се чл. 26а:\n„Чл. 26a. (1) Лицата, пускащи на пазара батерии и акумулатори, включително вградени в уреди и в моторни превозни средства, се регистрират в регистъра по чл. 26, ал. 1, т. 2 при условия и по ред, определени в съответната наредба по чл. 24, ал. 2. \n(2) Лицата, пускащи на пазара електрическо и електронно оборудване, се регистрират в регистъра по чл. 26, ал. 1, т. 3 при условия и по ред, определени в съответната наредба по чл. 24, ал. 2.“ \n§ 19.\n В чл. 27 се правят следните изменения и допълнения:\n1. В ал. 1 накрая се поставя запетая и се добавя „т. 1“.\n2. Създава се нова ал. 6:\n„(6) Агенция „Митници“ и Националната агенция за приходите предоставят при писмено поискване на Изпълнителната агенция по околна среда информация за количествата на продуктите по посочени конкретни кодове от актуалната за съответната година Комбинирана номенклатура на Република България и списък на лицата, извършващи дейност с тях.“\n3. Досегашната ал. 6 става ал. 7 и в нея думите „и 5“ се заменят с „5 и 6“.\n§ 20.\n В чл. 28, ал. 1 думите „Министерството на околната среда и водите“ се заменят с „Министърът на околната среда и водите“.\n§ 21.\n В чл. 29 се правят следните изменения и допълнения:\n1. В ал. 1:\nа) в т. 2 накрая се добавя „и комплексно разрешително, издадено по реда на глава седма, раздел II от Закона за опазване на околната среда“;\nб) в т.  3 текстът преди буква „а“ се изменя така: „лицата, чийто средносписъчен брой на персонала надвишава 10 души и при чиято дейност се образуват:“.\n2. Алинея 4 се изменя така:\n„(4) Програмите по ал. 1 се разработват в съответствие с Националната програма за управление на дейностите по отпадъците и включват мерки, предвидени в плана за действие към Националната програма.“\n§ 22.\n В чл. 30 се правят следните изменения и допълнения:\n1. В ал. 1 думите „и ал. 4“ се заличават и накрая се добавя „за съгласуване или утвърждаване“.\n2. В ал. 2 думата „едномесечен“ се заменя с „14-дневен“.\n3. В ал. 3 думите „и 3“ и изречение второ се заличават.\n4. Създават се нови ал. 5 – 8 и ал. 9 и 10:\n„(5) Програмите, изготвени от лицата по чл. 29, ал. 1, т. 3, извършващи дейности на територията на повече от една регионална инспекция по околната среда и водите, се утвърждават от директора на всяка регионална инспекция по околната среда и водите, на чиято територия се извършват дейностите.\n(6) В срок до 14 дни от внасянето на проектите на програмите по ал. 3 и 5 директорът на регионалната инспекция по околната среда и водите може еднократно да изиска от заявителя отстраняване на нередовности и/или предоставяне на допълнителна информация. \n(7) В срок до 14 дни от уведомяването по ал. 6 заявителят отстранява нередовностите и/или предоставя допълнителната информация.\n(8) В срок до 14 дни от датата на отстраняване на нередовностите и/или предоставянето на допълнителната информация директорът на регионалната инспекция по околната среда и водите съгласува със становище или утвърждава с решение представените проекти.\n(9) Директорът на регионалната инспекция по околната среда и водите отказва съгласуването или утвърждаването на представения проект на програма с мотивирано решение, когато не са спазени изискванията по ал. 7.\n(10) След издаден отказ по ал. 9 лицата по чл. 29, ал. 1, т. 2 и 3 могат да представят нова програма по реда на ал. 1.“\n5. Досегашните ал. 5, 6, 7 и 8 стават съответно ал. 11, 12, 13 и 14.\n§ 23.\n В чл. 31 се правят следните изменения и допълнения:\n1. В ал. 2 се създава т. 15:\n„15. информация от лицата, извършващи дейности по събиране на отпадъци, за съоръженията, на които предават отпадъците за оползотворяване и/или обезвреждане.“\n2. В ал. 5:\nа) в текста преди т. 1 думата „обезвреждането“ се заменя с „третирането“;\nб) в т. 1 думите „неизискващи прекомерни разходи“ се заличават. \n§ 24.\n Член 36 се изменя така:\n„Чл. 36. Продуктова такса в размер и по ред, определени с акт на Министерския съвет, се заплаща от:\n1. лицата по чл. 11, ал. 1 и 2, които не изпълняват по реда на чл. 11, ал. 4 задълженията и целите за разделно събиране, повторна употреба, рециклиране и оползотворяване на отпадъците съгласно този закон и наредбите по чл. 24, ал. 2; \n2. лицата по чл. 11, ал. 4, т. 1, които не са доказали по безсъмнен начин пред министъра на околната среда и водите, че са изпълнили задълженията и целите по т. 1; \n3. лицата по чл. 11, ал. 4, т. 2, членуващи в организация по оползотворяване, които не й заплащат уговореното възнаграждение;\n4. организациите по оползотворяване, които не са доказали по безсъмнен начин пред министъра на околната среда и водите, че са изпълнили задълженията и целите по т. 1 на лицата по чл. 11, ал. 4, т. 2, членуващи в тях.“\n§ 25.\n Член 37 се изменя така:\n„Чл. 37. Разрешения за извършване на дейности по оползотворяване и/или обезвреждане на отпадъци, включително предварително третиране преди оползотворяването или обезвреждането, се издават: \n1. от директора на регионалната инспекция по околната среда и водите, на чиято територия се извършват дейностите;\n2. от министъра на околната среда и водите или от оправомощено от него длъжностно лице, когато дейностите се извършват на територията на повече от една регионална инспекция по околната среда и водите.“ \n§ 26.\n В чл. 38 се правят следните изменения и допълнения:\n1. В ал. 1:\nа) в текста преди т. 1 думите „чл. 12, ал. 6“ се заменят с „чл. 12, ал. 7“;\nб) създава се т. 11:\n„11. категориите уреди или видовете батерии и акумулатори, съгласно съответните наредби по чл. 24, ал. 2, в случаите, когато се кандидатства за разрешение за извършване на дейности с излязло от употреба електрическо и електронно оборудване или негодни за употреба батерии и акумулатори.“\n2. В ал. 2 думата „магнитен“ се заменя с „електронен“.\n§ 27.\n В чл. 39, ал. 1 се правят следните изменения и допълнения:\n1. В т. 3 думите „оригинал или нотариално заверено копие на удостоверение за вписване в съответния регистър на заявителя“ се заменят с „единен идентификационен код“.\n2. В т. 7 след думите „съгласно Закона за опазване на околната среда“ се добавя „и/или решение по оценка за съвместимост по реда на  чл. 31 от Закона за биологичното разнообразие“.\n3. Точки 8 и 9 се изменят така:\n„8. санитарно удостоверение от регионалната инспекция за опазване и контрол на общественото здраве (РИОКОЗ) – за лицата, извършващи дейности с опасни отпадъци от хуманната медицина или свързана с тях изследователска дейност на територията на съответната инспекция, или от министъра на здравеопазването – когато дейностите се извършват на териториите на повече от една РИОКОЗ;\n9. документите по чл. 51, ал. 1, т. 6 – за дейностите по транспортиране на опасни отпадъци в случаите по чл. 12, ал. 6;“. \n4. Създават се т. 12 – 14:\n„12. копие – извадка от влязъл в сила подробен устройствен план, заверено от компетентния орган по Закона за устройство на територията;\n13. заверено копие на нотариален акт или на договор за наем, придружен с друг удостоверителен документ за собственост на имота, издаден от компетентните служби, на чиято територия е площадката, съдържащ данни за адреса на обекта, парцела, планоснимачния номер и други описателни данни, когато имотът е извън регулация;\n14. определен размер на отчисленията за един тон депониран отпадък съгласно чл. 71а за дейност по обезвреждане на опасни и неопасни отпадъци чрез депониране.“\n§ 28.\n В чл. 40, ал. 3 думите „един месец“ се заменят с „два месеца“.\n§ 29.\n В чл. 41 се правят следните изменения и допълнения:\n1. В ал. 2 думата „упълномощено“ се заменя с „оправомощено“.\n2. Създава се ал. 3:\n„(3) В срок 15 дни от подаване на заявление за издаване на разрешение за извършване на дейности по изгаряне или съвместно изгаряне на отпадъци, което отговаря на изискванията на закона, или от отстраняването на нередовности и/или предоставянето на допълнителна информация в случаите по чл. 40, ал. 1, компетентният орган по чл. 37, т. 1 и 2 съвместно с общините оповестява и осигурява в продължение на един месец при равнопоставеност достъп на заинтересуваните лица до заявлението.“\n§ 30.\n В чл. 42 се правят следните допълнения:\n1. В ал. 1 след думите „допълнителната информация“ се добавя „или от изтичането на едномесечния срок по чл. 41, ал. 3“.\n2. В ал. 3 се създават т. 4, 5 и 6:\n„4. е налице неизпълнение на чл. 39, ал. 2;\n5. площадката и дейностите, които ще се извършват на нея, не отговарят на минималните изисквания на наредбите по чл. 24, ал. 2;\n6. заявлението е подадено от организация по оползотворяване.“\n§ 31.\n В чл. 44 ал. 2 се изменя така:\n„(2) Към заявлението по ал. 1 лицето прилага:\n1. декларация, че не е настъпило изменение в условията, при които разрешението е било издадено;\n2. утвърдена актуализирана програма за управление на дейностите по отпадъците – за лицата по чл. 29, ал. 1, т. 2 и 3.“\n§ 32.\n В чл. 45 се правят следните изменения и допълнения:\n1. В ал. 2 думите „уведомява компетентния орган“ се заменят с „подава заявление за изменение и/или допълнение на разрешението, заедно със съответните документи по чл. 38 и/или 39, удостоверяващи промяната“.\n2. Създава се нова ал. 4:\n„(4) Органът по ал. 1 може еднократно да изисква от заявителя отстраняване на нередовности и/или предоставяне на допълнителна информация към заявлението за изменение и/или допълнение на разрешението, когато това е необходимо за изясняване на фактите и обстоятелствата по чл. 38 и 39 и/или с цел отстраняване на нередовностите.“\n3. Създават се ал. 5 и 6:\n„(5) В случаите по ал. 4 органът по ал. 1 уведомява заявителя в срок до 15 дни от постъпване на заявлението.\n(6) В срок до един месец от уведомяването по ал. 5 заявителят отстранява нередовностите и/или предоставя допълнителната информация.“\n4. Досегашната ал. 4 става ал. 7.\n5. Създава се ал. 8:\n„(8) Компетентният орган отказва да измени и/или допълни разрешението, когато:\n1. заявлението и/или приложените към него документи по ал. 2 не отговарят на нормативните изисквания;\n2. се установи, че заявителят си е послужил с неверни данни;\n3. в случаите по ал. 1, т. 5 площадката и дейностите, които ще се извършват на нея, не отговарят на минималните изисквания в наредбите по  чл. 24, ал. 2;\n4. не са спазени изискванията на ал. 6.“\n§ 33.\n В чл. 46 се правят следните изменения:\n1. В ал. 1 думите „ ал. 6“ се заменят с „ ал. 7“.\n2. Алинея 3 се изменя така:\n„(3) Правата по издадените разрешения и по откритата процедура по издаването им се прехвърлят при промяна на техния титуляр при запазване условията на разрешението след уведомяване на компетентния орган, който отразява служебно промяната.“\n§ 34.\n В чл. 50 се правят следните изменения:\n1. В текста преди т. 1 думите „ал. 6“ се заменят с „ал. 7“.\n2. Точка 1 се изменя така: \n„1. лицата, от които се приемат отпадъци за транспортиране;“.\n3. Точка 3 се отменя.\n§ 35.\n В чл. 51, ал. 1 се правят следните изменения и допълнения:\n1. В т. 1 думите „оригинал или нотариално заверено копие на удостоверение за вписване в съответния регистър“ се заменят с „единен идентификационен код“.\n2. Създават се т. 5 – 8:\n„5. копия на писмени договори с лица, на които се предават отпадъците, притежаващи разрешителен документ по чл. 12, ал. 1 за оползотворяване и/или обезвреждане на отпадъци със съответния код, съгласно наредбата по чл. 3;\n6. за дейностите по транспортиране на опасни отпадъци по шосе се представят следните документи:\nа) копие от свидетелство за регистрация на транспортното средство;\nб) копие от талон за преминал технически преглед;\nв) копие от удостоверение на консултанта по безопасността при превоз на опасни товари;\nг) копие от удостоверение за успешно положен изпит от водача на транспортното средство по Европейската спогодба за международен превоз на опасни товари ADR;\nд) документ, удостоверяващ техническата пригодност на транспортното средство – за съответствието на транспортното средство с изискванията на международните договори по транспортиране на опасни товари;\n7. за дейностите по транспортиране на опасни отпадъци с железопътен транспорт се представят следните документи:\nа) копие от удостоверение на консултант по безопасността, издавано по образец съгласно Правилника за железопътен превоз на опасни товари (RID), валидно за превози с железопътен транспорт;\nб) документ, удостоверяващ пригодността на транспортното средство, съгласно изискванията, посочени в RID;\n8. за дейностите по транспортиране на опасни отпадъци от транспортни средства във водни обекти се представя копие от документ, доказващ пригодността на ползваните плаващи съоръжения и оборудването към тях за събиране на опасни отпадъци.“\n§ 36.\n В чл. 52, ал. 2 накрая се добавя „или когато заявлението е подадено от организация по оползотворяване“.\n§ 37.\n В чл. 53, ал. 2 думите „чл. 26, ал. 1“ се заменят с „чл. 26, ал. 1, т. 1“ и след тях се добавя „и отнема издадения регистрационен документ“.\n§ 38.\n В чл. 54, ал. 4 се правят следните изменения и допълнения:\n1. Точка 1 се изменя така:\n„1. декларация, че е търговец, с посочване на единен идентификационен код, а за чуждестранните лица – копие на документ, издаден в съответствие с националното му законодателство, удостоверяващ правния статус на заявителя;“.\n2. В т. 3 след думата „площадката“ се добавя „или разрешение по чл. 37“.\n§ 39.\n В чл. 55 се правят следните изменения и допълнения:\n1. В ал. 2 накрая се добавя „и прилага“ и се създават т. 1 и 2:\n„1. документите по чл. 54, ал. 4, т. 2;\n 2. документ, удостоверяващ изпълнението на задълженията по реда на глава шеста от Закона за опазване на околната среда.“\n2. В ал. 3 думата „упълномощено“ се заменя с „оправомощено“.\n§ 40.\n В чл. 59 се правят следните изменения и допълнения:\n1. В ал. 1:\nа) в текста преди т. 1 думата „упълномощен“ се заменя с „оправомощен“;\nб) в т. 2:\nаа) в буква „а“ след думите „и цветни метали“ се добавя „по чл. 60, ал. 2“;\nбб) създава се буквa „ж“:\n„ж) е отпаднало правното основание за ползване на единствената площадка, вписана в лиценза;“\nб) създава се т. 4:\n„4. заличава вписана в лиценза площадка при:\nа) наличие на мотивирано предложение от министъра на околната среда и водите;\nб) установена от комисията по чл. 56, ал. 1 липса на правно основание за ползване на имота, на който е разположена площадката, при условие че тя не е единствената, вписана в лиценза.“\n2. Създава се нова ал. 2:\n„(2) В заповедта по ал. 1, т. 2 се включва разпореждане за предварително изпълнение при условията на чл. 60, ал. 1 от Административнопроцесуалния кодекс, освен когато търговецът представи банкова гаранция в полза на министъра на икономиката, енергетиката и туризма в размер на 30 000 лв. В случай че заповедта за отнемането бъде потвърдена от съда с влязло в сила решение, банковата гаранция се освобождава в полза на органа по предходното изречение.“\n3. Досегашната ал. 2 става ал. 3 и в нея думите „по ал. 1, т. 1 и 2“ се заменят с „по ал. 1, т. 1, 2 и 4“.\n4. Създават се ал. 4 и 5:\n„(4) Министърът на икономиката, енергетиката и туризма или оправомощен от него заместник-министър издава дубликат на лиценза, когато е изгубен, откраднат или унищожен, въз основа на заявление на търговеца и декларация по ред, определен с наредбата по чл. 61.\n(5) В 7-дневен срок от получаването на заповедта за отнемане, съответно прекратяване на лиценза за извършване на търговска дейност с отпадъци от черни и цветни метали търговецът е длъжен да предаде в Министерството на икономиката, енергетиката и туризма оригинала на лиценза.“\n§ 41.\n В чл. 60 се правят следните изменения и допълнения:\n1. В ал. 1 думите „в деня на получаване или експедиране“ се заменят с „непосредствено след извършване на сделката за получаване и/или експедиране“.\n2. В ал. 2 след думите „по местонахождението на площадката“ се добавя „в срок до 7 дни след представянето им“.\n3. В ал. 3 след думата „проводници“ се добавя „и части и съоръжения от подвижните жп състави или железния път“.\n4. Създава се ал. 7:\n„(7) В тримесечен срок от преустановяване на дейността търговецът е длъжен да реализира наличните количества отпадъци от черни и цветни метали, както и да предприеме необходимите мерки за почистване на площадката.“\n§ 42.\n В чл. 62 се правят следните изменения и допълнения:\n1. В ал. 4:\nа) точка 1 се изменя така:\n„1. единен идентификационен код на заявителя;“\nб) точка 4 се отменя;\nв) в т. 5 думите „дейностите“ и „временно съхраняване“ се заличават, а думите „или с общини“ се заменят с „и с общини“;\nг) точка 6 се изменя така:\n„6. сключени предварителни писмени договори с лица, притежаващи разрешение по чл. 12, за предварително третиране, рециклиране и/или оползотворяване на отпадъците, чрез които се осигурява изпълнението на задълженията на членовете на организацията по оползотворяване по този закон и наредбите по чл. 24, ал. 2;“\nд) създават се т. 9, 10 и 11:\n„9. учредителен акт на организацията по оползотворяване;\n10. нотариално заверена от заявителя декларация, че не е свързано лице по смисъла на този закон с лице, на което е отнето разрешението или му е отказано издаването на такова разрешение, преди изтичането на една година от отнемането или отказа;\n11. проект на договор между организацията по оползотворяване и нейните членове.“\n2. В ал. 6 се създава т. 4:\n„4. да съдържа забранителни разпоредби за:\nа) разпределяне на печалба;\nб) издаване на облигации и акции с купони за дивидент;\nв) отпускане на кредити и гаранции по кредити на трети лица, както и поемането на менителнични задължения;\nг) издаване на акции на приносител;\nд) включване в предмета на дейност на дружеството на дейности извън изрично посочените в § 1, т. 26 от допълнителните разпоредби;\nе) преобразуването на организацията чрез вливане, сливане, разделяне, отделяне или прехвърляне на цялото имущество на едноличния собственик на капитала.“ \n3. В ал. 7 след думата „Заявлението“ се добавя „и програмата по чл. 29, ал. 1, т. 4“, а думата „подава“ се заменя с „подават“.\n§ 43.\n Създават се чл. 62а – 62в:\n„Чл. 62а. (1) Правата по издаденото разрешение по чл. 62 не могат да се прехвърлят и/или преотстъпват.\n(2) Организацията по оползотворяване не може да се преобразува чрез вливане, сливане, разделяне, отделяне, отделяне на еднолично търговско дружество или прехвърляне на цялото имущество на едноличния собственик на капитала. \n(3) Организацията по оползотворяване не може да сключва договор за извършване на одит с регистриран одитор, който е неин служител или акционер.\n(4) Организацията по оползотворяване не може да има предмет на дейност, различен от посочения в § 1, т. 26 от допълнителните разпоредби.\nЧл. 62б. (1) Организацията по оползотворяване на отпадъци от опаковки представя към заявлението по чл. 62, ал. 2 сключени предварителни писмени договори с не по-малко от 10 общини с общо население не по-малко от 200 000 жители.\n(2) Към заявлението по чл. 62, ал. 2 организацията по оползотворяване на отпадъци от опаковки представя заверен от кмета на общината план за разполагане на съдове за разделно събиране на отпадъците, посочени с конкретни параметри (обем, тип) и количествено-стойностна сметка.\n(3) Окончателните договори трябва да съответстват на предварителните договори по ал. 1.\n(4) Договорите по ал. 1 и 3 трябва да отговарят на минимални критерии и изисквания по наредбата по чл. 24, ал. 2 за съответния вид масово разпространени отпадъци.\nЧл. 62в. В тримесечен срок от получаване на разрешението по чл. 62, ал. 1 организацията по оползотворяване на отпадъци от опаковки представя на компетентния орган сключените окончателни договори съгласно представените договори по чл. 62, ал. 4, т. 5 и чл. 62б, ал. 1.“\n§ 44.\n В чл. 63 се правят следните изменения и допълнения:\n1. В ал. 1 след думата „заявлението“ се добавя „и приложените към него документи, необходими“, а думата „отговаря“ се заменя с „отговарят“.\n2. В ал. 2 след думите „Компетентният орган“ се добавя „или оправомощено от него длъжностно лице“.\n3. В ал. 4 думите „един месец“ се заменят с „два месеца“.\n§ 45.\n В чл. 64, ал. 2 се правят следните изменения и допълнения:\n1. В т. 1 запетаята и думите „ал. 4“ се заличават.\n2. Точка 2 се изменя така:\n„2. на заявителя е отнето разрешение по реда на чл. 68 до една година преди подаване на настоящото заявление;“.\n3. Създава се т. 3:\n„3. не са спазени изискванията на чл. 63, ал. 4.“\n§ 46.\n В чл. 66 се правят следните изменения и допълнения:\n1. В ал. 1 след думата „заявление“ се добавя „на хартиен и електронен носител“.\n2. Алинеи 2 и 3 се изменят така:\n„(2) Към заявлението по ал. 1 се прилагат:\n1. удостоверение по чл. 87, ал. 6 от Данъчно-осигурителния процесуален кодекс; \n2. актуализирана програма по чл. 29, ал. 1, т. 4 съгласно изискванията на наредбите по чл. 24, ал. 2 на хартиен и електронен носител;\n3. документ за платена такса.\n(3) В срок до два месеца от получаване на заявлението или от отстраняване на нередовностите и/или предоставяне на допълнителната информация органът по чл. 62, ал. 1 издава или мотивирано отказва удължаване на срока на разрешението.“\n3. Създават се нови ал. 4 и 5:\n„(4) Компетентният орган преценява дали заявлението по ал. 1 и приложените към него документи отговарят на изискванията на този закон и на подзаконовите нормативни актове по прилагането му.\n(5) Компетентният орган може еднократно да изисква от заявителя в срок до един месец от постъпване на заявлението отстраняване на нередовности и/или предоставяне на допълнителна информация към заявлението и приложените към него документи, когато това е необходимо за изясняване на фактите и обстоятелствата по ал. 2.“\n4. Досегашната ал. 4 става ал. 6 и се изменя така:\n„(6) В срок до два месеца от изискването по ал. 5 заявителят отстранява нередовностите и/или предоставя допълнителната информация.“\n§ 47.\n В чл. 67 се правят следните изменения и допълнения:\n1. Алинея 2 се изменя така:\n„(2) В случаите по ал. 1 организацията по оползотворяване подава заявление на хартиен и електронен носител за изменение и/или допълнение на разрешението заедно с документите, удостоверяващи съответната промяна, до компетентния орган в едномесечен срок от настъпване на промяната.“\n2. В ал. 3 и 4 след думите „заявление за изменение“ се добавя „и/или допълнение“.\n3. Създават се ал. 5 – 8:\n„(5) Компетентният орган преценява дали заявлението по ал. 2 и приложените към него документи отговарят на изискванията на този закон и на подзаконовите нормативни актове по прилагането му.\n(6) Компетентният орган може еднократно да изисква от заявителя до един месец от постъпване на заявлението отстраняване на нередовности и/или предоставяне на допълнителна информация към заявлението и приложените към него документи, когато това е необходимо за изясняване на фактите в документите по ал. 2.\n(7) В срок до два месеца от изискването по ал. 6 заявителят отстранява нередовностите и/или предоставя допълнителната информация.\n(8) Компетентният орган отказва да измени и/или допълни разрешението, когато:\n1. заявлението за изменението и/или допълнението и/или приложените към него документи не отговарят на нормативните изисквания;\n2. не са спазени изискванията на ал. 7.“\n§ 48.\n В чл. 68 се създават т. 4 и 5: \n„4. организацията по оползотворяване е разпределила печалба на своите акционери и/или съдружници;\n5. е налице неизпълнение на чл. 62б.“\n§ 49.\n В чл. 69 ал. 2 се изменя така:\n„(2) Компетентният орган и организацията по оползотворяване информират обществеността по подходящ начин за издаването на разрешение, както и за последващите му изменения и допълнения или отнемане на разрешението.“\n§ 50.\n В глава пета се създава раздел IVa:\n„Раздел ІVа\nФинансиране на обезвреждането на отпадъци чрез депониране\nЧл. 71а. (1) За дейност по обезвреждане на отпадъци чрез депониране всеки собственик на депо е длъжен да прави месечни отчисления в банкова сметка за чужди средства на съответната регионална инспекция по околната среда и водите, на чиято територия се намира депото. \n(2) Натрупаните през експлоатационния период на депото средства по ал. 1 се използват за дейностите по закриване и следексплоатационни грижи на площадката на депото съгласно разрешението или комплексното разрешително по чл. 12, ал. 1 и/или утвърдения от компетентните органи по околна среда проект за рекултивация.\n(3) Сметката по ал. 1 е с преходен остатък в края на всяка календарна година.\n(4) Редът и начинът за изчисляване на отчис­ленията се определят с наредба на министъра на околната среда и водите и министъра на финансите. \n(5) До 10-о число на текущия месец собственикът на депото превежда в сметката по ал. 1 месечните отчисления за предходния месец.\n(6) Размерът на отчисленията за един тон депониран отпадък се актуализира на всеки три години.\n(7) Средствата по ал. 2 за извършване на дейностите по закриване и следексплоатационни грижи на площадката на депото не могат да са по-малко от средствата, определени по реда на наредбата по ал. 4.\nЧл. 71б. (1) За изпълнение на задължението си по закриване и следексплоатационни грижи на площадката на депото или на участък или клетка от него при наличие на необходимите условия за закриване съгласно наредбата по чл. 15, ал. 2 собственикът на депото подава заявление до министъра на околната среда и водите или до оправомощено от него длъжностно лице за разходване на сумите от сметката по чл. 71а, ал. 1.\n(2) Редът и начинът за разходване на сумите от сметката по чл. 71а, ал. 1 се определят с наредбата по чл. 71а, ал. 4. \nЧл. 71в. Собствениците на депа за инертни отпадъци се освобождават от задълженията по чл. 71а.\nЧл. 71г. Изискванията на чл. 71а не се прилагат за депа за отпадъци, в които съвместно се депонират минни отпадъци по Закона за подземните богатства и отпадъци съгласно чл. 2, ал. 1, когато:\n1. количеството на депонираните или предвидените за депониране минни отпадъци е преобладаващо, и\n2. за изпълнението на дейностите по закриване и следексплоатационни грижи на площадката на депото се осигурява финансово обезпечение по реда на Закона за подземните богатства.\nЧл. 71д. В срок до три месеца от преустановяване експлоатацията на депото собственикът започва извършването на дейностите по закриване на депото в съответствие с плана за закриване на депото.\nЧл. 71е. (1) Лицата, чиито отпадъци се обезвреждат чрез депониране на регионално или общинско депо, правят отчисления в размер и по ред, определени с акт на Министерския съвет, по предложение на министъра на околната среда и водите и министъра на финансите. \n(2) Отчисленията по ал. 1 имат за цел да се намали количеството на депонираните отпадъци и да се насърчи тяхното рециклиране и оползотворяване. \n(3) Натрупаните средства по ал. 1 се разходват за дейности по изграждане на нови съоръжения за третиране на битови отпадъци, обезпечаващи изпълнение от общините на изискванията на закона и подзаконовите нормативни актове по неговото прилагане.\nЧл. 71ж. Отчисленията по чл. 71а, ал. 1 и чл. 71е, ал. 1, когато се правят от общини, са елементи от разходите по чл. 66, ал. 1, т. 3 от Закона за местните данъци и такси. \nЧл. 71з. Изискванията на този раздел не се прилагат за депа за отпадъци, които изцяло са включени в програмите за отстраняване на екологични щети, приети с решение на министъра на околната среда и водите, в съответствие със Закона за опазване на околната среда и акта на Министерския съвет съгласно § 9 от преходните и заключителните разпоредби на Закона за опазване на околната среда.“\n§ 51.\n В глава пета наименованието на раздел V се изменя така: „Трансграничен превоз на отпадъци“.\n§ 52.\n Член 72 се изменя така:\n„Чл. 72. (1) Превозът на отпадъци в рамките на Европейската общност със или без транзит през трети страни, вносът в Общността от трети страни, износът от Общността към трети страни, както и транзитът през Общността от и към трети страни на отпадъци се извършват при условията и по реда на Регламент 1013/2006.\n(2) Министърът на околната среда и водите или оправомощено от него длъжностно лице е компетентният орган за Република България по прилагането на Регламент 1013/2006 относно превоза на отпадъци по смисъла на чл. 53 от регламента. \n(3) Компетентният орган по ал. 2 води специален регистър на издадените съгласно Регламент 1013/2006 нотификации за превоз на отпадъци от, за и през територията на Република България, за внос или износ от или към страни, които не са членки на Европейския съюз, както и на годишните справки-декларации по чл. 83.\n(4) Всички нотификации по ал. 3 и документи по Регламент 1013/2006 относно превози на отпадъци се представят на български или на английски език. В случаите, когато документите са представени на английски език, компетентният орган има право да изисква официален превод на български език.“\n§ 53.\n Член 73 се изменя така:\n„Чл. 73. (1) За превоз на отпадъци, за които съгласно Регламент 1013/2006 се изисква писмена нотификация, лицето, определено като нотификатор съгласно чл. 2, т. 15 от Регламент 1013/2006, изпраща до компетентния орган по чл. 72, ал. 2 документ за платена такса и документите по чл. 4 от Регламент 1013/2006, включително и:\n1. единен идентификационен код или регистрационен номер от регистъра по чл. 26, ал. 1, т. 4 на нотификатора, а за чуждестранните лица – документ, издаден в съответствие с националното му законодателство, удостоверяващ правния статус на нотификатора, издадени до три месеца преди датата на представянето му; \n2. единен идентификационен код на превозвача/превозвачите, а за чуждестранните лица – документ, издаден в съответствие с националното му законодателство, удостоверяващ правния статус на превозвача/превозвачите, издадени до три месеца преди датата на представянето му; \n3. копие от съответното разрешение, регистрационен документ или лиценз за дейности с отпадъци съгласно заявените с нотификацията дейности; \n4. копие от подписан договор съгласно чл. 5 от Регламент 1013/2006.\n (2) В случаите, когато се изисква финансова гаранция или еквивалентна застраховка съгласно чл. 6 от Регламент 1013/2006, тя трябва да бъде представена под формата на банкова гаранция, застрахователна гаранция или застрахователна полица. \n(3) При превози на отпадъци за Република България за операции по временно оползотворяване или обезвреждане финансовата гаранция или еквивалентната застраховка покрива стойността на разходите до завършване на превозите, удостоверено с издаване на сертификат съгласно чл. 15, буква „д“ от Регламент 1013/2006. \n(4) При обща нотификация по чл. 13 от Регламент 1013/2006 за превоз от Република България финансовата гаранция или еквивалентната застраховка трябва да покрива цялото количество отпадъци, посочено в нотификацията, като се допуска частична финансова гаранция за част от количеството отпадъци в случаите по ал. 7.\n(5) Когато финансовата гаранция по чл. 6 от Регламент 1013/2006 е представена под формата на банкова гаранция, банковият гарант се задължава неотменно, безусловно и при отправено първо писмено поискване от министъра на околната среда и водите да преведе сумата по банковата гаранция в полза на и по сметка на Министерството на околната среда и водите. Банковата гаранция е безусловна и неотменяема и трябва да бъде издадена от чуждестранна банка с кредитен рейтинг АА на рейтингова агенция Moody‘s или от българска банка. Банковата гаранция, издадена от чуждестранна банка, следва да бъде авизирана чрез българска банка.\n(6) Застрахователната полица по чл. 6 от Регламент 1013/2006 се издава от застрахователно дружество, притежаващо лиценз, издаден по реда на Кодекса за застраховането. Застрахователната полица включва уговорка за плащане на пълния размер на сумата по застрахователното събитие в полза на Министерството на околната среда и водите при наличие на първо писмено поискване. \n(7) Допуска се да тръгнат едновременно толкова превози, колкото са покрити от частичната финансова гаранция. В този случай всеки следващ превоз може да тръгне, след като се получи сертификатът по чл. 16, буква „д“ от Регламент 1013/2006.“\n§ 54.\n Член 74 се изменя така: \n„Чл. 74. (1) Министърът на околната среда и водите или оправомощено от него длъжностно лице при одобрение на условията за превоза издава писмено съгласие за неговото извършване чрез поставяне на подпис, печат и дата в нотификацията.\n(2) Органът по ал. 1 издава мотивирана заповед в следните случаи:\n1. при разрешаване на превоз по чл. 9, параграф 1, буква „б“ от Регламент 1013/2006 с поставяне на определени условия по чл. 10 от регламента;\n2. при повдигане на възражение по чл. 9, параграф 1, буква „в“ от Регламент 1013/2006;\n3. при оттегляне на съгласие по чл. 9, параграф 8 от Регламент 1013/2006.\n(3) Заповедите по ал. 2 се изпращат от органа по ал. 1 до нотификатора по реда на Гражданския процесуален кодекс.\n(4) Заповедите по ал. 2 се обжалват по реда на Административнопроцесуалния кодекс. Обжалването на заповедта, с която компетентният орган оттегля своето съгласие съгласно чл. 9, параграф 8 от Регламент 1013/2006, не спира нейното изпълнение.“\n§ 55.\n Член 75 се изменя така:\n„Чл. 75. (1) Забраняват се превозите на отпадъци за Република България, предназначени за обезвреждане, освен в следните случаи:\n1. при задължение за приемане на отпадъка обратно съгласно чл. 22 и 24 от Регламент 1013/2006;\n2. при превоз на остатъка, получен в резултат на третиране на отпадъци, с произход от България към други страни, за които в България няма съоръжения за рециклиране; в този случай превозът на остатъка се извършва с нова нотификация. \n(2) Забраняват се превозите на отпадъци за Република България, предназначени за оползотворяване, ако операторът на инсталацията, където се предвижда да бъде извършено оползотворяването, е оползотворил по-малко количество отпадъци от български произход в сравнение с количеството превозвани до Република България отпадъци за оползотворяване в същата инсталация.“\n§ 56.\n Член 76 се изменя така:\n„Чл. 76. (1) Всеки превоз на отпадъци за Република България се извършва при следните изисквания:\n1. съоръженията за крайно оползотворяване на отпадъци да имат достатъчен капацитет;\n2. операторите на съоръжения по т. 1 да притежават съответните разрешения, регистрационни документи или лицензи за дейности с отпадъци съгласно нотификацията;\n3. операторите на съоръжения по т. 1 да притежават разрешения за третиране и на остатъците от оползотворените отпадъци или да осигурят третирането на остатъците по екологосъобразен начин.\n(2) Компетентният орган по чл. 72, ал. 2 изпраща запитване за изпълнението на обстоятелствата по ал. 1 по факс или с помощта на друго техническо средство до директора на регионалната инспекция по околната среда и водите, на чиято територия е разположено съоръжението за третиране на отпадъците.\n(3) Директорът на регионалната инспекция по околната среда и водите, на чиято територия е разположено съоръжението за третиране на отпадъците, в тридневен срок от получаване на запитването по ал. 2 извършва проверка и изпраща становището си по факс или с помощ­та на друго техническо средство. \n(4) Органът по чл. 72, ал. 2 отказва превоза за Република България с мотивирана заповед, когато:\n1. не е изпълнено едно или повече от изискванията на ал. 1;\n2. нотификаторът или получателят на отпадъците е санкциониран два или повече пъти за незаконен превоз на отпадъци, установен по реда на Регламент 1013/2006. \n(5) Заповедта по ал. 4 подлежи на обжалване по реда на Административнопроцесуалния кодекс. Обжалването не спира изпълнението.“\n§ 57.\n Член 77 се изменя така:\n„Чл. 77. (1) Превозът на отпадъци между Република България и страни, които не са членки на Европейския съюз, се извършва през митнически учреждения, определени със съвместна заповед на директора на Агенция „Митници“ и министъра на околната среда и водите. \n(2) При превоз на отпадъци между Република България и страни, които не са членки на Европейския съюз, компетентният орган по чл. 72, ал. 2 изпраща копие от нотификацията и копие от издадената заповед по реда на чл. 74, ал. 2 или ал. 3 до директора на Агенция „Митници“ и до директора на съответната регионална инспекция по околната среда и водите.“\n§ 58.\n Член 78 се изменя така:\n„Чл. 78. (1) При съществени промени съгласно чл. 17 от Регламент 1013/2006 в условията на превоза, за който има дадено съгласие, се изисква нова нотификация.\n(2) За съществени се смятат следните промени по издадената нотификация:\n1. увеличаване на количеството отпадък, посочено в нотификацията, или\n2. промяна в маршрута, ако транзитните държави са различни от първоначално посочените в нотификацията, или\n3. удължаване на срока за превоз, посочен в нотификацията.“\n§ 59.\n Член 79 се изменя така: \n„Чл. 79. (1) Компетентният орган по чл. 72, ал. 2 издава разрешение на оператора на съоръжения за оползотворяване в случаите и при условията на чл. 14 от Регламент 1013/2006.\n(2) Разрешението по ал. 1 се издава само за съоръжения за оползотворяване на отпадъци, посочени в приложения III, IIIA и IIIБ на Регламент 1013/2006, и които не са предназначени за междинни операции по оползотворяване.\n(3) За издаване на разрешение по ал. 1 операторът на съоръжението за оползотворяване на отпадъци попълва заявление, към което се прилагат и следните документи:\n1. единен идентификационен код;\n2. копие от издаденото му разрешение по чл. 37 за извършване на дейности с отпадъци или комплексно разрешително, издадено съгласно Закона за опазване на околната среда, в случаите, когато такова се изисква;\n3. описание на използваната в съоръжението технология, включително кодовете на дейностите по оползотворяване.\n(4) В заявлението по ал. 3 се посочват: \n1. наименованието, седалището и адресът на управление на оператора на оползотворяващото съоръжение; \n2. отпадъците, които ще се оползотворяват, както са посочени в приложения III, IIIA и IIIБ на Регламент 1013/2006, както и съответният код от Европейския каталог на отпадъците;\n3. описание на химичния състав на отпадъка, когато е възможно;\n4. количеството отпадъци, предвидено за оползотворяване;\n5. информация относно количеството, състава и третирането на остатъците от оползотворяването;\n6. срок на действие на разрешението, за който се кандидатства. \n(5) С разрешението по ал. 1 министърът на околната среда и водите или оправомощено от него длъжностно лице дава уникален регистрационен номер на съоръжението за оползотворяване и изпраща на оператора на съоръжението копие от разрешението. Разрешението по ал. 1 не може да бъде със срок на действие, по-късен от 31 декември 2014 г.\n(6) Компетентният орган по чл. 72, ал. 2 изпраща по факс или с помощта на друго техническо средство запитване за изпълнението на обстоятелствата по ал. 3 и 4 до директора на регионалната инспекция по околната среда и водите, на чиято територия е разположено съоръжението за третиране на отпадъците.\n(7) Директорът на регионалната инспекция по околната среда и водите, на чиято територия е разположено съоръжението за третиране на отпадъците, в тридневен срок от получаване на запитването по ал. 6 извършва проверка и изпраща становището си по факс или с помощ­та на друго техническо средство. \n(8) При издаване на нотификация за отпадъци, предназначени за междинни операции по оползотворяване, чл. 14, параграф 4 от Регламент 1013/2006 се прилага, ако съоръжението за крайно оползотворяване притежава разрешение по ал. 1.“\n§ 60.\n Член 80 се изменя така:\n„Чл. 80. (1) При промяна в данните по чл. 79, ал. 3 и 4, както и при промяна в издаденото разрешение съгласно чл. 37 или комплексно разрешително, издадено по реда на Закона за опазване на околната среда, операторът на инсталацията подава до министъра на околната среда и водите заявление за промяна в обстоятелствата, към което прилага писмени доказателства, удостоверяващи настъпилата промяна, в срока по чл. 45, ал. 2. Компетентният орган се произнася с решение по заявлението за промяна в обстоятелствата в едномесечен срок.\n(2) Компетентният орган по чл. 72, ал. 2 отнема издаденото разрешение за предварителното съгласие при настъпване на едно от условията на чл. 47, ал. 1. В този случай нотификаторът не може да кандидатства за издаване на ново разрешение в срок една година от датата на отнемане на разрешението.\n(3) За удължаване срока на издаденото разрешение в срока по чл. 44, ал. 1 се подава заявление за удължаване, към което се прилага декларация, че не е настъпило изменение в условията, при които разрешението е издадено. В този случай компетентният орган се произнася с решение в едномесечен срок.\n(4) Издаденото разрешение за изменение и/или допълнение по ал. 1 или отказ да се издаде, измени, допълни или удължи срокът на разрешение за предварително съгласие се обжалва по реда на Административнопроцесуалния кодекс.“\n§ 61.\n Член 81 се изменя така:\n„Чл. 81. При незаконен превоз на отпадъци по чл. 2, т. 35 от Регламент 1013/2006 органите по чл. 94а, ал. 2 или оправомощени от тях длъжностни лица незабавно уведомяват писмено министъра на околната среда и водите и директора на съответната регионална инспекция по околната среда и водите, по местонахождението на която е установен незаконният превоз.“\n§ 62.\n Член 82 се изменя така:\n„Чл. 82. (1) В случаите по чл. 22, т. 2 и чл. 24, т. 2 от Регламент 1013/2006 министърът на околната среда и водите или оправомощено от него длъжностно лице задължава със заповед нотификатора да транспортира отпадъците обратно в Република България и да ги третира по екологосъобразен начин. Заповедта в този случай придружава превоза на отпадъци до крайното му местоназначение. \n(2) В случаите по чл. 24, т. 3 от Регламент 1013/2006 министърът на околната среда и водите или оправомощено от него длъжностно лице задължава със заповед получателя да третира отпадъците по екологосъобразен начин. Заповедта в този случай придружава превоза на отпадъци до крайното му местоназначение.\n(3) Заповедта по ал. 1 се изпраща на нотификатора, а в случаите по ал. 2 – на получателя, по реда на Гражданския процесуален кодекс. \n(4) Заповедите по ал. 1 и 2 подлежат на обжалване по реда на Административнопроцесуалния кодекс. Обжалването не спира изпълнението.\n(5) Ако разходите по задълженията съгласно ал. 1 и 2 са поети от министъра на околната среда и водите, те подлежат на възстановяване в пълен размер от виновното лице съгласно ал. 1 и 2.“\n§ 63.\n Член 83 се изменя така:\n„Чл. 83. Всяко лице, извършващо транс­граничен превоз на отпадъци, за които не се изисква нотификация по Регламент 1013/2006, представя в Министерството на околната среда и водите годишна справка-декларация.“\n§ 64.\n Член 84 се изменя така:\n„Чл. 84. (1) Всяко лице, извършващо дейност като търговец по чл. 2, т. 12 или като брокер по чл. 2, т. 13 от Регламент 1013/2006, подава до министъра на околната среда и водите заявление за вписване в регистъра по чл. 26, ал. 1, т. 4, в което посочва:\n1. единен идентификационен код, наименование, седалище и адрес на управление;\n2. вид, код и наименование на отпадъка, който ще се търгува. \n(2) Към заявлението по ал. 1 се представя документ за платена такса. \n(3) При непълнота на представените документи по ал. 1 или 2 министърът на околната среда и водите в 15-дневен срок уведомява писмено лицето за това и определя срок за отстраняването й.\n(4) В 15-дневен срок от подаване на заявлението по ал. 1 или от отстраняване на непълнотата по ал. 3 министърът на околната среда и водите или оправомощено от него длъжностно лице издава удостоверения на вписаните в регистъра по ал. 1 търговци и брокери.“\n§ 65.\n Член 85 се изменя така:\n„Чл. 85. Регистрираните лица по чл. 84 уведомяват министъра на околната среда и водите за всички промени по извършената им регистрация в 7-дневен срок от настъпването им.“\n§ 66.\n Член 86 се изменя така:\n„Чл. 86. Компетентният орган по чл. 72, ал. 2 отказва вписване в регистъра с мотивирана заповед: \n1. когато заявителят в рамките на една година преди подаване на заявлението е извършил административни нарушения, за които е бил наказван два или повече пъти с влязло в сила наказателно постановление по реда на глава шеста, раздел II;\n2. при неотстраняването на непълнота на представените документи по чл. 84, ал. 1 или 2 в определения срок.“\n§ 67.\n Член 87 се изменя така:\n„Чл. 87. (1) Регистрацията на вписан в регистъра търговец или брокер се заличава:\n1. когато заявителят в рамките на една година преди подаване на заявлението е извършил административни нарушения, за които е бил наказван два или повече пъти с влязло в сила наказателно постановление по реда на глава шеста, раздел II;\n2. по искане на търговеца, съответно на брокера;\n3. при прекратяване на юридическото лице, при смърт на регистрирания или при поставянето му под запрещение;\n4. при неуведомяване в срок за промените по чл. 85.\n(2) Заличаването на регистрацията по ал. 1 се извършва със заповед на министъра на околната среда и водите.“\n§ 68.\n Член 88 се изменя така:\n„Чл. 88. Заповедите по чл. 86 и чл. 87, ал. 2 подлежат на обжалване по реда на Административнопроцесуалния кодекс. Обжалването на заповедите не спира изпълнението им.“\n§ 69.\n Член 89 се изменя така:\n„Чл. 89. Нотификатори могат да бъдат единствено търговците и брокерите, вписани в регистъра по чл. 26, ал. 1, т. 4.“\n§ 70.\n Член 90 се изменя така:\n„Чл. 90. За издаваните нотификации, разрешения и регистрационни документи по този раздел се събират такси, определени с Тарифата за таксите, които се събират в системата на Министерството на околната среда и водите, одобрена от Министерския съвет.“\n§ 71.\n Член 91 се изменя така:\n„Чл. 91. Редът и начинът за изчисляване на размера на финансовите гаранции по този раздел и за предоставяне на годишните справки-декларации по чл. 83 се определят с наредба на Министерския съвет.“\n§ 72.\n В глава пета раздел Vа се отменя.\n§ 73.\n Създава се чл. 93а:\n„Чл. 93а. Директорът на регионалната инспекция по околната среда и водите или оправомощено от него длъжностно лице упражнява контрол във връзка с правилното начисляване и своевременното заплащане на продуктовата такса по чл. 36, т. 1 от лицата по чл. 11, ал. 1.“\n§ 74.\n Създава се чл. 94а:\n„Чл. 94а. (1) Министърът на околната среда и водите, министърът на вътрешните работи, министърът на транспорта, информационните технологии и съобщенията, директорът на Агенция „Митници“ или оправомощени от тях длъжностни лица контролират трансграничния превоз на отпадъци по този закон и по Регламент 1013/2006 съобразно своите правомощия.\n(2) Контролът по ал. 1 се осъществява чрез:\n1. директора на регионалната инспекция по околната среда и водите, на чиято територия е мястото на произход на отпадъка, или оправомощени от него лица – за случаите по чл. 50, параграф 3, буква „а“ от Регламент 1013/2006;\n2. директора на регионалната инспекция по околната среда и водите, на чиято територия e местоназначението на превоза, или оправомощени от него лица – за случаите по чл. 50, параграф 3, буква „б“от Регламент 1013/2006;\n3. митническите органи и органите на Главна дирекция „Гранична полиция“ – за случаите по чл. 50, параграф 3, буква „в“ от Регламент 1013/2006; \n4. длъжностни лица от Изпълнителна агенция „Автомобилна администрация“, Изпълнителна агенция „Железопътна администрация“, Изпълнителна агенция „Морска администрация“ и органите на Главна дирекция „Гранична полиция“ и Главна дирекция „Охранителна полиция“ – за случаите по чл. 50, т. 3, буква „г“ от Регламент 1013/2006.\n(3) Органите и лицата по ал. 2, т. 3 и 4 могат в случай на съмнение за съответствието на отпадъка с придружаващите го документи или относно вида на отпадъка да поискат съдействие от съответната регионална инспекция по околната среда и водите, на чиято територия се извършва проверката. В този случай директорът на съответната регионална инспекция по околната среда и водите или оправомощено от него длъжностно лице оказва незабавно съдействие.\n(4) Директорът на регионалната инспекция по околната среда и водите може в случаите по ал. 2, т. 1 или 2 да поиска съдействие от органите на Министерството на вътрешните работи. В този случай органите на Министерството на вътрешните работи оказват незабавно съдействие.“\n§ 75.\n Член 95 се изменя така:\n„Чл. 95. (1) Директорът на РИОКОЗ или оправомощено от него длъжностно лице упражнява контрол на дейностите по третиране на опасни отпадъци в лечебните и здравните заведения. \n(2) При извършване на проверките органите по ал. 1 съставят констативен протокол.\n(3) При констатирани нарушения контролните органи дават задължително предписание и определят срок за отстраняване на нарушенията.“\n§ 76.\n В чл. 97, ал. 1 и 2 след думите „чл. 92, 93“ се поставя запетая и се добавя „93а“.\n§ 77.\n Член 98 се изменя така:\n„Чл. 98. Органът по чл. 94а, ал. 2, т. 1 и 2 осъществява контрол по трансграничния превоз на отпадъци и има правомощията съгласно чл. 97.“\n§ 78.\n Създават се чл. 98а – 98г:\n„Чл. 98а. Митническите органи осъществяват митнически надзор и контрол по трансграничния превоз на отпадъци в съответствие с този закон и митническото законодателство и могат да предприемат съответните действия по чл. 102а.\nЧл. 98б. Органите на Главна дирекция „Гранична полиция“ и на Главна дирекция „Охранителна полиция“ осъществяват контрол по трансграничния превоз съгласно този закон, Закона за Министерството на вътрешните работи и подзаконовите актове по неговото прилагане и могат да предприемат съответните действия по чл. 102а.\nЧл. 98в. Органите на Изпълнителна агенция „Автомобилна администрация“, Изпълнителна агенция „Железопътна администрация“ и Изпълнителна агенция „Морска администрация“ осъществяват контрол по трансграничния превоз на отпадъци съгласно този закон, съответните международни правни актове, ратифицирани от Република България със закон, Закона за автомобилните превози, Закона за движение по пътищата, Закона за железопътния транспорт, Закона за морските пространства, вътрешните водни пътища и пристанищата на Република България и подзаконовите нормативни актове по тяхното прилагане и могат да предприемат съответните действия по чл. 102а.\nЧл. 98г. Органите и лицата по чл. 94а, ал. 2 могат да извършват проверки и имат право на достъп до регистъра по чл. 72, ал. 3.“\n§ 79.\n В чл. 99 се правят следните изменения:\n1. В т. 1 думата „упълномощено“ се заменя с „оправомощено“.\n2. Точка 2 се изменя така:\n„2. председателя на Комисията за защита на потребителите или оправомощено от него длъжностно лице във връзка с контрола върху продуктите, които попадат в обхвата на Закона за защита на потребителите;“.\n3. В т. 3 думата „упълномощено“ се заменя с „оправомощено“. \n§ 80.\n В чл. 101 се създава ал. 3:\n„(3) Министърът на икономиката, енергетиката и туризма спира дейността по извършване на търговска дейност с отпадъци от черни и цветни метали на определена площадка в случай на неотстраняване на нарушението в 7-дневен срок от констатирането му.“\n§ 81.\n Създават се чл. 102а и 102б:\n„Чл. 102а. (1) За предотвратяване на административни нарушения на закона и на Регламент 1013/2006, както и за предотвратяване и преодоляване на последствията от тях, съответните контролни органи по чл. 94а, ал. 2, съобразно своята компетентност прилагат следните принудителни административни мерки:\n1. временно спиране от движение на превоза;\n2. преместване до подходящо място за сметка на превозвача на пътното превозно средство, заедно с отпадъка;\n3. връщане на отпадъците в държавата по изпращането;\n4. екологосъобразното третиране на отпадъците.\n(2) Принудителните административни мерки по ал. 1, т. 1 и 2 се осъществяват чрез спиране от движение на превоза, а в случаите на автомобилни превози – и чрез отнемане на документа, установяващ регистрацията на превозното средство, до представяне на становище от министъра на околната среда и водите или оправомощено от него лице относно отпадъка и превоза.\n(3) Становището по ал. 2 съдържа указания за:\n1. заплащането на парична гаранция, съответната глоба или имуществена санкция или прекратяване на административнонаказателното производство;\n2. по-нататъшните мерки относно превоза на отпадъци, които следва да се предприемат. \n(4) Принудителните административни мерки по ал. 1, т. 1 и 2 се прилагат с мотивирана заповед на съответния компетентен орган по чл. 94а, ал. 1 или оправомощени от него длъжностни лица. Копие от съответната заповед заедно с копие на всички налични документи се изпращат незабавно на министъра на околната среда и водите и директора на съответната регионална инспекция по околната среда и водите по факс или с помощта на друго техническо средство.\n(5) Принудителните административни мерки по ал. 1, т. 3 и 4 се прилагат с мотивирана заповед на министъра на околната среда и водите. Копие от заповедта се изпраща незабавно до съответния орган или лице по чл. 94а, ал. 2, извършил проверката, по факс или с помощта на друго техническо средство.\n(6) Размерът на паричната гаранция се определя със заповедта по ал. 4 и не може да бъде по-малък от минималния размер на глобата или имуществената санкция, предвидена за съответното нарушение, и не може да бъде по-голям от максималния размер на глобата или имуществената санкция, предвидена за това нарушение.\n(7) Гаранцията се освобождава при прекратяване на административнонаказателното производство или се прихваща с влизане в сила на наказателното постановление.\n(8) Неизползваната част от гаранцията се връща на вносителя незабавно след приключване на процедурите по ал. 7. \n(9) Размерът на гаранцията, необходим за заплащане на глобата, съответно на имуществената санкция се внася по банкова сметка на Министерството на околната среда и водите. \n(10) Принудителните административни мерки се обжалват по реда на Административнопроцесуалния кодекс. Обжалването не спира изпълнението.\nЧл. 102б. При съмнение, че административното нарушение на закона във връзка с изискванията на Регламент 1013/2006 по смисъла на чл. 102а, ал. 1 съставлява престъпление по чл. 353б от Наказателния кодекс, министърът на околната среда и водите или оправомощено от него длъжностно лице незабавно уведомява компетентните органи на прокуратурата и Министерството на вътрешните работи за случая и изпраща копия от всички документи.“\n§ 82.\n В чл. 104 се правят следните изменения:\n1. В ал. 1 в текста преди т. 1 числото „150“ се заменя с „300“, а числото „500“ се заменя с „1000“.\n2. В ал. 2 числото „300“ се заменя с „600“, а числото „1000“ се заменя с „2000“.\n3. В ал. 4 в текста преди т. 1 числото „700“ се заменя с „1400“, а числото „2000“ се заменя с „4000“.\n4. В ал. 5 числото „1400“ се заменя с „2800“, а числото „4000“ се заменя с „8000“.\n§ 83.\n В чл. 104а се правят следните изменения и допълнения:\n1. В ал. 1 навсякъде числото „1000“ се заменя с „2000“, числото „10 000“ се заменя с „20 000“ и числото „20 000“ се заменя с „40 000“.\n2. Създава се ал. 4:\n„(4) Наказват се с имуществена санкция в размер от 5000 до 10 000 лв. едноличен търговец или юридическо лице, които:\n1. нарушават изискванията на чл. 26а, ал. 1 или 2;\n2. предоставят неверни данни, изискващи се при регистрация.“\n§ 84.\n Създават се чл. 104б и 104в:\n„Чл. 104б. (1) За нарушенията по чл. 19а, ал. 1 кметовете на общини и/или длъжностните лица се наказват с глоба от 5000 до 10 000 лв.\n(2) Кмет на община, който не изпълни в срок задължението си за свикване на първо общо събрание на регионално сдружение по чл. 19б, ал. 1, се наказва с глоба от 5000 до 10 000 лв. \n(3) Председател на регионално сдружение по чл. 19б, ал. 1, който не изпълни задължението си за свикване на общо събрание, се наказва с глоба от 5000 до 10 000 лв.\nЧл. 104в. За неизпълнение на предписание по чл. 93, ал. 4 и чл. 95, ал. 3 се налага глоба, съответно имуществена санкция, в размер от 500 до 2000 лв.“\n§ 85.\n В чл. 105 в текста преди т. 1 числото „700“ се заменя с „1400“, а числото „2000“ се заменя с „4000“.\n§ 86.\n В чл. 106 се правят следните изменения и допълнения:\n1. В ал. 1:\nа) в текста преди т. 1 числото „1000“ се заменя с „2000“, а числото „3000“ се заменя с „6000“;\nб) в т. 1 след думите „чл. 5, ал. 2“ се добавя „и 3“;\nв) в т. 2 думите „подзаконовите нормативни актове по прилагането му“ се заменят с „наредбата по чл. 27, ал. 1“;\nг) точка 3 се изменя така:\n„3. не изпълнява задължението си по чл. 29, ал. 1, ал. 3 и/или 4“;\nд) създават се т. 6, 7 и 8:\n„6. не предостави информация и не води отчетност съгласно този закон и наредбите по чл. 24, ал. 2;\n7. предостави невярна информация и/или води невярна отчетност съгласно този закон и наредбите по чл. 24, ал. 2;\n8. не осигури достъп до помещенията и документите на длъжностното лице, извършващо проверката.“\n2. В ал. 2 числото „1500“ се заменя с „3000“, а числото „5000“ се заменя с „10 000“.\n3. В ал. 3:\nа) в текста преди т. 1 числото „3500“ се заменя със „7000“, а числото „10 000“ се заменя с „20 000“;\nб) точка 4 се изменя така:\n„4. нарушава изискванията за трансграничен превоз на отпадъци съгласно Регламент 1013/2006, както и глава пета, раздел V от закона, ако нарушението не съставлява престъпление.“\n4. В ал. 4:\nа) в т. 1 числото „2000“ се заменя с „4000“, а числото „6000“ се заменя с „12 000“;\nб) в т. 2 числото „3000“ се заменя с „6000“, а числото „10 000“ се заменя с „20 000“;\nв) в т. 3 числото „7000“ се заменя с „14 000“, а числото „20 000“ се заменя с „40 000“.\n5. В ал. 6:\nа) текстът преди т. 1 се изменя така: „На юридическо лице или едноличен търговец се налага имуществена санкция в размер от 10 000 до 50 000 лв., когато:“;\nб) точка 1 се изменя така:\n„1. пуска на пазара батерии и акумулатори:\nа) съдържащи живак или кадмий над определените стойности по наредбата по чл. 24, ал. 2;\nб) които не са маркирани в съответствие с изискванията на наредбата по чл. 24, ал. 2;“\nв) в т. 2 и 5 думите „произвежда и/или внася и“ се заличават;\nг) създава се т. 6:\n„6. пуска на пазара електрическо и електронно оборудване:\nа) което не е маркирано в съответствие с изискванията на наредбата по чл. 24, ал. 2;\nб) както и електрически лампи с нажежаема жичка и осветителни тела в домакинствата, съдържащи олово, живак, кадмий, шествалентен хром, полибромирани бифенили или полибромирани дифенилетери, когато съществува забрана за това.“\n6. Създават се ал. 10 и 11:\n„(10) Наказва се с имуществена санкция в размер 10 000 лв. организация по оползотворяване, която:\n1. не спазва условията към разрешението по чл. 62;\n2. не предостави информация и не води отчетност съгласно този закон и наредбите по чл. 24, ал. 2;\n3. предостави невярна информация и/или води невярна отчетност съгласно този закон и наредбите по чл. 24, ал. 2;\n4. не осигури достъп до помещенията и документите на длъжностното лице, извършващо проверката.\n(11) При повторно нарушение по ал. 10 имуществената санкция е в двоен размер.“\n§ 87.\n В чл. 107 се правят следните изменения и допълнения:\n1. В ал. 1:\nа) в текста преди т. 1 числото „3500“ се заменя със „7000“, а числото „10 000“ се заменя с „20 000“;\nб) в т. 3 след думата „които“ се добавя „не са предварително третирани“ и се поставя запетая;\nв) в т. 11 накрая се добавя „и/или в съдове за събиране на битови или масово разпространени отпадъци“;\nг) създават се т. 13, 14 и 15:\n„13. допуска смесване на опасни отпадъци от медицинската дейност с други опасни отпадъци, вещества и материали и възпрепятства последващата технология за обезвреждане и/или оползотворяване;\n14. предава за депониране нетретирани опасни отпадъци от лечебните заведения;\n15. третира отпадъци от лечебните заведения в нарушение на изискванията на наредбата по чл. 24, ал. 4.“\n2. В ал. 2 числото „7000“ се заменя с „14 000“, а числото „20 000“ се заменя с „40 000“.\n3. Създават се ал. 5 – 7:\n„(5) Юридическо лице или едноличен търговец, което не прави месечни отчисления в банковата сметка по чл. 71а, ал. 1, в случаите, когато такава се изисква, се наказва с имуществена санкция в двойния размер на невнесените по сметката парични средства. \n(6) Длъжностно лице, което не спази забраната по чл. 7, ал. 4, се наказва с глоба в размер от 1000 до 5000 лв.\n(7) Наказва се с имуществена санкция в размер от 30 000 до 100 000 лв. юридическо лице или едноличен търговец, който експлоатира депо за отпадъци без наличие на определен размер на отчисленията за единица депониран отпадък съгласно чл. 71а.“\n§ 88.\n В чл. 108 се правят следните изменения:\n1. В ал. 1 числото „1500“ се заменя с „3000“, а числото „5000“ се заменя с „10 000“.\n2. В ал. 2 в текста преди т. 1 числото „3500“ се заменя със „7000“, а числото „10 000“ се заменя с „20 000“.\n3. В ал. 3:\nа) в т. 1 числото „3000“ се заменя с „6000“, а числото „10 000“ се заменя с „20 000“;\nб) в т. 2 числото „7000“ се заменя с „14 000“, а числото „20 000“ се заменя с „40 000“.\n§ 89.\n Създава се чл. 108а:\n„Чл. 108а. (1) За извършване на превоз на отпадъци, определен като незаконен съгласно чл. 2, т. 35 от Регламент 1013/2006, или за нарушаване на забраните по чл. 75 физическите лица се наказват с глоба от 5000 до 25 000 лв., а на юридическите лица и едноличните търговци се налага имуществена санкция в размер от 10 000 до 50 000 лв.\n(2) За нарушение на чл. 15, букви „в“, „г“ и „д“, чл. 16, 17, 18, 19, 20, 22, 24, чл. 35, параграф 3, буква „в“, чл. 38, параграф 3, буква „б“ и чл. 42, параграф 3, буква „в“ от Регламент 1013/2006 физическите лица се наказват с глоба от 1000 до 5000 лв., а на юридическите лица и едноличните търговци се налага имуществена санкция в размер от 2000 до 20 000 лв.\n(3) За неспазване на принудителните административни мерки по чл. 102 и 102а физическите лица се наказват с глоба от 1000 до 10 000 лв., а на юридическите лица и едноличните търговци се налага имуществена санкция в размер от 2000 до 20 000 лв.“\n§ 90.\n Член 109 се изменя така:\n„Чл. 109. (1) Наказва се с имуществена санкция в размер от 3000 до 10 000 лв. едноличен търговец или юридическо лице, което:\n1. не предприема необходимите мерки за осигуряване на разделно събиране и третиране на пусканите от него на пазара батерии и акумулатори;\n2. извършва продажба на портативни батерии и акумулатори, но не предоставя място за събиране на негодни за употреба портативни батерии и акумулатори на територията, на която извършва продажбата;\n3. поставя негодни за употреба батерии и акумулатори в съдове за битови отпадъци или ги смесва с други отпадъци;\n4. изхвърля негодни за употреба акумулатори на неразрешени за това места и/или излива електролит от тях;\n5. събира и съхранява негодни за употреба акумулатори без електролит в събирателните пунктове в количество, превишаващо 5 на сто от общото количество събрани акумулатори;\n6. не осигурява оползотворяването или предаването за оползотворяване на събраните от него батерии и акумулатори в законоустановения срок;\n7. извършва обезвреждане на негодни за употреба батерии и акумулатори, на части или материали от тях, които могат да бъдат рециклирани и/или оползотворени.\n(2) При повторно нарушение по ал. 1 се налага имуществена санкция в размер от 6000 до 20 000 лв.“\n§ 91.\n В чл. 110 се правят следните изменения:\n1. Алинея 1 се изменя така:\n„(1) Наказват се с имуществена санкция в размер от 3000 до 10 000 лв. едноличен търговец или юридическо лице, които: \n1. умишлено нарушават целостта на излезли от употреба газоразрядни лампи и електронно- лъчеви тръби, освен ако притежават разрешение по чл. 12, ал. 1 за тази дейност;\n2. поставят на открито съдовете за събиране и съхраняване на излезли от употреба лампи;\n3. поставят излязло от употреба електрическо и електронно оборудване в съдове за битови отпадъци или ги смесват с други отпадъци;\n4. извършват обезвреждане на излязло от употреба електрическо и електронно оборудване, на части или материали от него, които могат да бъдат рециклирани и/или оползотворени;\n5. не обезвреждат неподлежащите на повторно използване, рециклиране и/или оползотворяване отпадъци от предварителното третиране на излязло от употреба електрическо и електронно оборудване съгласно изискванията на този закон и на подзаконовите нормативни актове по прилагането му;\n6. не предвидят и не предоставят на територията, на която извършват продажба на електрическо и електронно оборудване, място за събиране на излязло от употреба електрическо и електронно оборудване, образувано в бита.“\n2. В ал. 2 числото „3000“ се заменя с „6000“, а числото „10 000“ се заменя с „20 000“.\n§ 92.\n В чл. 111 се правят следните изменения: \n1. В ал. 1:\nа) в текста преди т. 1 числото „1500“ се заменя с „3000“, а числото „5000“ се заменя с „10 000“;\nб) в т. 1, буква „а“ след думата „метали“ се добавя „и арсен“;\nв) в т. 2, буква „б“ думите „плодови и зеленчукови култури“ се заменят с „овощни и зеленчукови култури и лозя“.\n2. В ал. 2 числото „3000“ се заменя с „6000“, а числото „10 000“ се заменя с „20 000“.\n§ 93.\n В чл. 112 се правят следните изменения:\n1. В ал. 1 в текста преди т. 1 числото „1500“ се заменя с „3000“, а числото „5000“ се заменя с „10 000“.\n2. В ал. 2 числото „3000“ се заменя с „6000“, а числото „10 000“ се заменя с „20 000“.\n§ 94.\n В чл. 113 се правят следните изменения и допълнения:\n1. В ал. 1:\nа) в текста преди т. 1 числото „1500“ се заменя с „3000“, а числото „5000“ се заменя с „10 000“;\nб) създават се т. 6 – 9:\n„6. съхранява и/или изхвърля отработени масла и отпадъчни нефтопродукти по начин, водещ до замърсяване на почвата;\n7. третира, включително изгаря, отработени масла и отпадъчни нефтопродукти по начин, водещ до превишаване на установените норми за допустими емисии на вредни вещества в атмосферния въздух;\n8. смесва отработени масла и отпадъчни нефтопродукти с горива, охлаждащи течности, спирачна течност и разтворители;\n9. изхвърля отработени масла и отпадъчни нефтопродукти в съдове за събиране на битови отпадъци.“\n2. Алинея 2 се изменя така:\n„(2) Наказва се с имуществена санкция в размер от 7000 до 10 000 лв. едноличен търговец или юридическо лице, което:\n1. не представи информация за притежаваното от него оборудване, съдържащо полихлорирани бифенили и терфенили;\n2. не спази сроковете, поставени в плана за почистването и/или обезвреждането на притежаваното от него оборудване, съдържащо полихлорирани бифенили, утвърден със заповед на директора на регионалната инспекция по околната среда и водите, на чиято територия е разположено оборудването.“\n3. В ал. 3:\nа) в т. 1 числото „3000“ се заменя с „6000“, а числото „10 000“ се заменя с „20 000“;\nб) в т. 2 числото „7000“ се заменя с „14 000“, а числото „20 000“ се заменя с „40 000“.\n§ 95.\n В чл. 114 се правят следните изменения:\n1. В ал. 1 числото „1500“ се заменя с „3000“, а числото „5000“ се заменя с „10 000“.\n2. В ал. 3, т. 1 числото „3000“ се заменя с „6000“, а числото „10 000“ се заменя с „20 000“.\n§ 96.\n В чл. 115 се правят следните изменения и допълнения:\n1. В ал. 1:\nа) в т. 3 след думите „всякакъв вид и количества“ се добавя „и части и съоръжения от подвижните жп състави или железния път“;\nб) в т. 5 думите „в деня на получаване или експедиране“ се заменят с „непосредствено след извършване на сделката за получаване и/или експедиране“;\nв) създават се т. 10 – 14:\n„10. приема удостоверение или декларация с невписани всички изискуеми данни за предавания отпадък;\n11. в тримесечен срок след преустановяване на дейността не реализира наличните количества отпадъци от черни и цветни метали и/или не предприеме необходимите действия за почистване на съответната площадка;\n12. не предаде в Министерството на икономиката, енергетиката и туризма отнетия или прекратения лиценз в тридневен срок от получаването на съответната заповед;\n13. нарушава заповедите по чл. 101, ал. 3;\n14. нарушава изискванията на чл. 60, ал. 6.“\n2. Алинеи 2 и 3 се изменят така:\n„(2) За нарушенията по ал. 1, т. 1 и 2 се налагат имуществени санкции в размер от 30 000 до 100 000 лв., а в останалите случаи по ал. 1 – от 2000 до 6000 лв.\n(3) При повторно нарушение по ал. 1, т. 1, 2 и 3 се налага имуществена санкция в размер от 60 000 до 200 000 лв., а в останалите случаи по ал. 1 – от 4000 до 12 000 лв.“\n§ 97.\n В чл. 116 се правят следните изменения и допълнения:\n1. В ал. 1 в текста преди т. 1 числото „700“ се заменя с „1400“, а числото „2000“ се заменя с „4000“.\n2. В ал.  2:\nа) в текста преди т. 1 числото „1500“ се заменя с „3000“, а числото „5000“ се заменя с „10 000“;\nб) в т. 1 думите „излезлите от употреба луминесцентни и други лампи, съдържащи живак“ се заменят с „опасните отпадъци от потока битови отпадъци, различни от тези по чл. 16, ал. 3, т. 11“;\nв) точка 3 се отменя;\nг) в т. 6 след думите „моторни масла“ се добавя „върху общински имот“;\nд) в т. 7 думите „или когато не осигури най-малко едно място на 1000 жители“ се заменят с „и акумулатори върху общински имоти на територията на общината“;\nе) създават се т. 8 и 9:\n„8. не определи местата за разполагане на съдове, местата за разделно събиране и площадките за временно съхраняване на излязло от употреба електрическо и електронно оборудване върху общински имоти на територията на общината;\n9. не организира изграждането на обект за третиране на отпадъци в сроковете, посочени в Националната програма за управление на дейностите по отпадъците по чл. 28, ал. 1.“\n3. В ал. 3:\nа) в текста преди т. 1 числото „3500“ се заменя със „7000“, а числото „10 000“ се заменя с „20 000“;\nб) създава се т. 7:\n„7. не вземе своевременно мерки за предотвратяване на незаконен превоз на отпадъци, за временно спиране от движение на превоза или за премахване на други последици от нарушенията.“\n4. В ал. 4:\nа) в т. 1 числото „1400“ се заменя с „2800“, а числото „4000“ се заменя с „8000“;\nб) в т. 2 числото „3000“ се заменя с „6000“, а числото „10 000“ се заменя с „20 000“;\nв) в т. 3 числото „7000“ се заменя с „14 000“, а числото „20 000“ се заменя с „40 000“.\n§ 98.\n Създава се чл. 116а:\n„Чл. 116а. Кмет на община, който не предприеме действията по чл. 17 или не предприеме в нормативно определения срок действията по подготовка, изграждане, закриване и следексплоатационни грижи на площадката на депото и на други съоръжения за третиране на битови и/или строителни отпадъци, се наказва с глоба в размер на 20 000 лв.“\n§ 99.\n В чл. 117 числото „1500“ се заменя с „3000“, числото „5000“ се заменя с „10 000“, числото „3000“ се заменя с „6000“ и числото „10 000“ се заменя с „20 000“.\n§ 100\n. Създава се чл. 117а:\n„Чл. 117а. Не подлежат на обжалване наказателните постановления, с които е наложена глоба до 500 лв. или имуществена санкция до 2000 лв. включително.“\n§ 101\n. В чл. 118 се правят следните изменения и допълнения:\n1. В ал. 1 след думите „чл. 104а“ се добавя „104б и 104в“ и се поставя запетая и след думите „чл. 116“ се поставя запетая и се добавя „116а“.\n2. В ал. 2 навсякъде думата „упълномощено“ се заменя с „оправомощено“.\n3. В ал. 3 думата „упълномощени“ се заменя с „оправомощени“.\n§ 102\n. Създават се чл. 118a и 118б: \n„Чл. 118а. (1) Нарушенията по чл. 108а се установяват с акт на съответния компетентен орган по чл. 94а, ал. 2, а наказателните постановления се издават от министъра на околната среда и водите или от оправомощени от него длъжностни лица.\n(2) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.\nЧл. 118б. (1) Нарушенията по чл. 107, ал. 1, т. 13 – 15 се установяват и с акт на компетентния орган по чл. 95, ал. 1 и наказателните постановления се издават от директора на РИОКОЗ или от оправомощени от него длъжностни лица.\n(2) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.“\n§ 103\n. В чл. 119 думите „и по чл. 109, ал. 1“ се заличават.\n§ 104\n. В допълнителните разпоредби се правят следните изменения и допълнения:\n1. В § 1:\nа) в т. 8, буква „н“ след думите „-код D13“ се създава изречение второ: „При отсъствие на друг подходящ код D този код може да включва предварително третиране преди обезвреждането, като сортиране, трошене, уплътняване, пелетизиране, сушене, рязане, кондициониране или разделяне преди подлагане на някоя от операциите с кодове D1 – D12.“;\nб) в т. 17, буква „м“ след думите „код – R12“ се създава изречение второ: „При отсъствие на друг подходящ код R този код може да включва предварително третиране преди оползотворяването, като демонтиране, разглобяване, сортиране, трошене, уплътняване, пелетизиране, сушене, рязане, кондициониране, преопаковане, разделяне, прегрупиране или смесване преди подлагане на някоя от операциите с кодове R1 – R11.“;\nв) в т. 23 думите „от един и същи вид в продължение на тригодишен период“ се заличават.\n2. Създава се § 1а:\n„§ 1а. Този закон въвежда разпоредбите на:\n1. Директива 2006/12/EО на Европейския парламент и на Съвета от 5 април 2006 година относно отпадъците.\n2. Директива 2006/66/ЕО на Европейския парламент и на Съвета от 6 септември 2006 година относно батерии и акумулатори и отпадъци от батерии и акумулатори и за отмяна на Директива 91/157/ЕИО.\n3. Директива 2000/76/ЕО на Европейския парламент и на Съвета от 4 декември 2000 година относно изгарянето на отпадъците.\n4. Директива 1999/31/ЕО на Съвета от 26 април 1999 година относно депонирането на отпадъци.\n5. Директива 2002/96/ЕО на Европейския парламент и на Съвета от 27 януари 2003 година относно отпадъци от електрическо и електронно оборудване (ОЕЕО).\n6. Директива 94/62/ЕО на Европейския парламент и на Съвета от 20 декември 1994 година относно опаковките и отпадъците от опаковки.\n7. Директива 2004/12/ЕО на Eвропейския парламент и на Съвета от 11 февруари 2004 година за изменение на Директива 94/62/ЕО относно опаковките и отпадъците от опаковки.\n8. Директива 2005/20/ЕО на Европейския парламент и на Съвета от 9 март 2005 година за изменение на Директива 94/62/ЕО относно опаковането и отпадъците от опаковки.\n9. Директива 2000/53/ЕО на Европейския парламент и на Съвета от 18 септември 2000 година относно излезлите от употреба превозни средства.\n10. Директива 75/439/ЕИО на Съвета от 16 юни 1975 година относно обезвреждането на отработени масла.\n11. Директива 96/59/ЕО на Съвета от 16 септември 1996 година за обезвреждането на полихлорирани бифенили и полихлорирани терфенили (ПХБ/ПХТ).\n12. Директива 2002/95/ЕО на Европейския парламент и на Съвета от 27 януари 2003 година относно ограничението за употребата на определени опасни вещества в електрическото и електронното оборудване.\n13. Директива 86/278/ЕИО на Съвета от 12 юни 1986 година за опазване на околната среда, и по-специално на почвата, при използване на утайки от отпадъчни води в земеделието.\n14. Директива 91/689/ЕИО на Съвета от 12 декември 1991 година относно опасните отпадъци.\n15. Директива 78/176/ЕИО на Съвета от 20 февруари 1978 година относно отпадъци от производството на титанов диоксид.\n16. Директива 82/883/ЕИО на Съвета от 3 декември 1982 година относно процедури за наблюдение и контрол на околни среди, засегнати от отпадъци от производството на титанов двуокис.\n17. Директива 92/112/ЕИО на Съвета от 15 декември 1992 година относно процедурите за хармонизиране на програмите за намаляване и евентуално премахване на замърсяването, причинявано от отпадъците от производството на титанов двуокис.“\nП\nреходни и заключителни разпоредби\n§\n105\n. (1) Изискванията на чл. 71а не се прилагат за регионални или общински депа за отпадъци, за които към 1 януари 2011 г. остатъчният капацитет на депото е по-малък от 10 на сто от общия капацитет на депото, който е в експлоатация.\n(2) Изискванията на чл. 71а не се прилагат за депа за отпадъци, за които определеният срок за преустановяване на тяхната експлоатация е преди 1 януари 2012 г.\n§106\n. Операциите R12 и R13 не се зачитат за изпълнение на целите на наредбите по чл. 24, ал. 2.\n§ 107\n. В останалите текстове на закона думата „упълномощено“ се заменя с „оправомощено“.\n§ 108\n. (1) Решенията по чл. 19б, ал. 2 и 3 се вземат в тримесечен срок от влизането в сила на този закон.\n(2) В срок три години от влизането в сила на този закон общините от регионите по чл. 28, ал. 4, където има създадени сдружения и сключени споразумения по досегашния ред на чл. 19а, създават регионални сдружения съгласно изискванията на този закон. Заварените регионални сдружения и споразумения подлежат на прекратяване съгласно разпоредбите на българското законодателство, а имуществените и другите отношения, възникнали при и по повод тяхното учредяване или сключване, се уреждат по споразумение между страните. Ако общините изберат да запазят заварените сдружения и споразумения, се прилагат разпоредбите на чл. 19б, ал. 10.\n(3) В срока по ал. 2 разпоредбата на чл. 19б, ал. 10 не се прилага спрямо регионалните сдружения и сключените споразумения по досегашния ред на чл. 19а.\n§ 109\n. (1) Започнатите към датата на влизане в сила на този закон процедури по издаване на разрешение за събиране и временно съхраняване на мястото на образуване или за транспортиране на опасни отпадъци се прекратяват служебно от компетентния орган, а размерът на заплатената такса се възстановява. \n(2) Издадените разрешения за извършване на дейности по транспортиране на опасни отпадъци запазват действието си до изтичането на срока им, но не по-късно от три години от влизането в сила на този закон.\n§ 110\n. Организациите по оползотворяване на отпадъци от опаковки, получили разрешения до влизането в сила на този закон, привеждат дейността си в съответствие с изискванията на чл. 62б в тримесечен срок от влизането в сила на закона.\n§ 111\n. Издадените разрешения по чл. 37 и регистрационни документи по чл. 52 на организации по оползотворяване запазват действието си за срок от шест месеца от влизането в сила на този закон. \n§ 112\n. В Закона за устройство на територията (обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г., бр. 6, 17, 19, 80, 92 и 93 от 2009 г. и бр. 15 от 2010 г.) се правят следните допълнения:\n1. В чл. 137, ал. 1, т. 2, буква „г“ след думите „третиране на отпадъци“ се добавя „и закриване на депа за отпадъци чрез повърхностно запечатване с горен изолиращ екран“.\n2. В чл. 178, ал. 3 се създава т. 5:\n„5. липсва определен размер на отчисленията за единица депониран отпадък съгласно чл. 71а от Закона за управление на отпадъците.“\n§ 113\n. В Търговския закон (обн., ДВ, бр. 48 от 1991 г.; изм., бр. 25 от 1992 г., бр. 61 и 103 от 1993 г., бр. 63 от 1994 г., бр. 63 от 1995 г., бр. 42, 59, 83, 86 и 104 от 1996 г., бр. 58, 100 и 124 от 1997 г., бр. 39, 52 и 70 от 1998 г., бр. 33, 42, 64, 81, 90, 103 и 114 от 1999 г., бр. 84 от 2000 г., бр. 28, 61 и 96 от 2002 г., бр. 19, 31 и 58 от 2003 г., бр. 31, 39, 42, 43, 66, 103 и 105 от 2005 г., бр. 38, 59, 80 и 105 от 2006 г., бр. 59, 92 и 104 от 2007 г., бр. 50, 67, 70, 100 и 108 от 2008 г. и бр. 12, 23, 47 и 82 от 2009 г.) в чл. 614 се създава ал. 7: \n„(7) В масата на несъстоятелността не се включват сумите по банковата сметка по чл. 71а, ал. 1 от Закона за управление на отпадъците.“ \n§ 114\n. В Закона за автомобилните превози (обн., ДВ, бр. 82 от 1999 г.; изм., бр. 11 и 45 от 2002 г., бр. 99 от 2003 г., бр. 70 от 2004 г., бр. 88, 92, 95, 102, 103 и 105 от 2005 г., бр. 30, 85, 92 и 102 от 2006 г., бр. 42, 80 и 109 от 2007 г., бр. 102 от 2008 г. и бр. 93 от 2009 г.) в чл. 91, ал. 3, т. 8 след думите „опасни товари“ накрая се поставя запетая и се добавя „включително превоз на отпадъци в случаите по чл. 50, т. 3, буква „г“ от Регламент (ЕО) № 1013/ 2006 г. на Европейския парламент и на Съвета от 14 юни 2006 г. относно превози на отпадъци“.\n§ 115\n. В Закона за чистотата на атмосферния въздух (обн., ДВ, бр. 45 от 1996 г.; попр., бр. 49 от 1996 г.; изм., бр. 85 от 1997 г., бр. 27 от 2000 г., бр. 102 от 2001 г., бр. 91 от 2002 г., бр. 112 от 2003 г., бр. 95 от 2005 г., бр. 99 и 102 от 2006 г., бр. 86 от 2007 г., бр. 36 и 52 от 2008 г. и бр. 6, 82 и 93 от 2009 г.) се правят следните допълнения:\n1. Създава чл. 31а:\n„Чл. 31а. (1) Лице, което изнася съответни количества котелно гориво и мазут с над 1 на сто сяра с вече платена такса по чл. 31, има право на нейното възстановяване в 20-дневен срок от подаването на документите, удостоверяващи износа пред Предприятието за управление на дейностите по опазване на околната среда (ПУДООС).\n(2) Лицето по ал. 1 удостоверява извършения износ със следните документи:\n1. фактура за закупени съответни количества котелно гориво и мазут с над 1 на сто сяра по цени с включена такса, в която таксата е посочена отделно;\n2. експортна фактура;\n3. митническа декларация за износ или друг документ, доказващ извършения износ съгласно митническото законодателство на Република България; \n4. копие от платежно нареждане за плащане на таксата по сметката на ПУДООС;\n5. заявление по образец съгласно приложението.\n(3) Предприятието за управление на дейностите по опазване на околната среда след установяването на основателността на искането възстановява сумата по сметка на лицето по ал. 1.“\n2. Създава се приложение към чл. 31а, ал. 2, т. 5: \n„Приложение  към чл. 31а, ал. 2, т. 5 \n                         До Предприятието за \n                         управление на дейностите \n                         по опазване на околната среда\n                         по чл. 60 от ЗООС \nЗАЯВЛЕНИЕ\nза възстановяване на внесена такса за котелно гориво и мазут с над 1 на сто сяра\nА. Наименование и адрес на лицето: ………………....\nДанъчен номер:………………………………\nБУЛСТАТ:…………………………………....\nБ. Вид и количество на изнесените горива:\n    \n        \n            \n            \n№\n            \nпо ред\n            \n            \n            \nВид на горивото\n            \n            \n            \nКоличество (тона)\n            \n            \n            \nЕдиничен размер на таксата\n            \n            \n            \nСума (в лв.)\n            \n        \n    \n \nОбщо: \nДолуподписаният ………………………………………...……\nДекларирам, че представлявам лицето, посочено в буква „А“, и посочената в този формуляр информация е вярна и точна. Известно ми е, че за неверни данни нося отговорност по чл. 313 от Наказателния кодекс. Като доказателство за заявеното в буква „Б“ прилагам следните документи по смисъла на чл. 31а, ал. 2 от Закона за чистотата на атмосферния въздух:\n1. .…………………………………………………………………………\n2. .…………………………………………………………………………\n3. .…………………………………………………………………………\n4. .…………………………………………………………………………\nДата:. .………………………………………………………………………\nДлъжност: ……………………………………\nПодпис и печат:………………………………………..….\n \nПопълва се от ПУДООС\n1. Сума, подлежаща на възстановяване:…………………………………………………………...\n2. Проверил достоверността на данните, посочени от лицето по буква „А“…………………………………………………………………………………………………………………\n(име и фамилия, длъжност)\nДата: ……………………………………………………………………………………………………………….….\nЗабележка. \nФормуляри, попълнени на ръка, не се разглеждат. Стойностите се посочват в левове.\n \n§ 116\n. В Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 81, 95 и 102 от 2006 г., бр. 31, 41, 46, 59, 82 и 95 от 2007 г., бр. 13, 102 и 110 от 2008 г. и бр. 36, 41, 74, 82, 93, 99 и 101 от 2009 г.) в § 1, т. 11, буква „к“ от допълнителната разпоредба след думата „отпадъци“ се добавя „от лечебните и здравните заведения“.\n§ 117\n. Разпоредбите на § 50 (с изключение на чл. 71д), § 105 и § 112, т. 2 влизат в сила от 1 януари 2011 г.\nЗаконът е приет от 41-ото Народно събрание на 19 май 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n4421"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9833",
    "meta": [],
    "text": "УКАЗ № 134\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза ратифициране на Изменението на Споразумението за сътрудничество между правителството на Република България и Европейската организация за разработване на метеорологични спътници (EUMETSAT)\n, приет от ХLI Народно събрание на 19 май 2010\n \nг.\nИздаден в \nСофия на 28 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Изменението на Споразумението за сътрудничество между правителството на Република България и Европейската организация за разработване на метеорологични спътници (EUMETSAT)\nЧлен единствен.\n Ратифицира Изменението на Споразумението за сътрудничество между правителството на Република България и Европейската организация за разработване на метеорологични спътници (EUMETSAT), подписано на 8 декември 2009 г. в София.\nЗаконът е приет от 41-ото Народно събрание на 19 май 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n4415"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9852",
    "meta": [],
    "text": "УКАЗ № 135\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза ратифициране на Спогодбата между Република България и Федерална република Германия за избягване на двойното данъчно облагане и на отклонението от облагане с данъци на доходите и имуществото,\n приет от ХLI Народно събрание на 19 май 2010\n \nг.\nИздаден в \nСофия на 28 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Спогодбата между Република България и Федерална република Германия за избягване на двойното данъчно облагане и на отклонението от облагане с данъци на доходите и имуществото\nЧлен единствен.\n Ратифицира Спогодбата между Република България и Федерална република Германия за избягване на двойното данъчно облагане и на отклонението от облагане с данъци на доходите и имуществото, подписана на 25 януари 2010 г. в Берлин.\nЗаконът е приет от 41-ото Народно събрание на 19 май 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n4416"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9896",
    "meta": [],
    "text": "УКАЗ № 132\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза изменение и допълнение на Закона за посевния и посадъчния материал\n, приет от ХLI Народно събрание на 19 май 2010\n \nг.\nИздаден в \nСофия на 28 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за посевния и посадъчния материал \n(обн., ДВ, бр. 20 от 2003 г.; изм., бр. 27 от 2005 г., бр. 30 и 97 от 2006 г., бр. 36 и 43 от 2008 г. и бр. 25 от 2010 г.)\n§ 1. \nВ чл. 4 се създава т. 11:\n„11. извършва контролни официални лабораторни анализи на семена, съответно посадъчен материал в случаите по този закон; контролните лабораторни анализи се извършват от Централната лаборатория на Изпълнителната агенция по сортоизпитване, апробация и семеконтрол.“\n§ 2. \nВ чл. 6 се правят следните изменения и допълнения:\n1. В ал. 3 след думите „заявление в ИАСАС“ се поставя точка, а думите докрая се заличават.\n2. Създава се нова ал. 5:\n„(5) Конкурси за полски инспектори се организират ежегодно от ИАСАС съгласно наредба за реда и условията за провеждане на конкурси за полски инспектори, издадена от министъра на земеделието и храните. Обявите за конкурсите с утвърден конспект на въпросите за изпит се публикуват на интернет страниците на Министерството на земеделието и храните и на ИАСАС най-късно до 60 дни преди датата на провеждането му.“\n3. Досегашните ал. 5, 6, 7 и 8 стават съответно ал. 6, 7, 8 и 9.\n4. Досегашната ал. 9 става ал. 10 и в нея думата „периодично“ се заменя с „ежегодно“.\n5. Създават се ал. 11 – 19: \n„(11) На лицата, на които е признато правото да извършват полска инспекция, се издава разрешение за упражняване на дейността, като същите се вписват в регистър на полските инспектори към ИАСАС, който е публичен и се обявява на интернет страницата на ИАСАС. \n(12) При получаване на разрешението за упражняване на дейността полските инспектори подписват декларация да упражняват дейността безпристрастно и да спазват утвърдените от Министерството на земеделието и храните методи за извършване на полска инспекция. \n(13) За извършваната от тях дейност лицата по ал. 1 получават възнаграждение, чийто размер се определя съгласно тарифа, одобрена от Министерския съвет.\n(14) За извършената полска инспекция лицата по ал. 1 издават акт за полска инспекция по образец, утвърден от изпълнителния директор на ИАСАС. Актът се издава в тридневен срок от датата на извършване на инспекцията.\n(15) Актът за полска инспекция по ал. 14 се издава в три екземпляра – по един за полския инспектор, за производителя на посевния материал и за териториалното звено на ИАСАС, на чиято територия се извършва семепроизводството. При липса на териториално звено третият екземпляр се предава от полския инспектор, извършил апробацията, в Централното управление на ИАСАС.\n(16) При несъгласие с констатациите и заключението на инспектора по ал. 1 семепроизводителят може да обжалва акта пред Централното управление на ИАСАС в 7-дневен срок от издаването му с искане за извършване на контролна официална полска инспекция. В този случай ИАСАС е длъжна да извърши контролна официална полска инспекция в 5-дневен срок от получаване на жалбата. С контролната проверка ИАСАС потвърждава, изменя или отменя издадения акт за полска инспекция.\n(17) Изпълнителната агенция по сортоизпитване, апробация и семеконтрол контролира дейността на инспекторите по ал. 1 по спазването на изискванията на чл. 31, ал. 4 и 6 и чрез извършване на контролна официална полска инспекция върху най-малко двадесет на сто от инспектираните от тях площи.\n(18) Когато при проверката се установят несъответствия, но посевът отговаря на изискванията за съответната или за по-ниска категория, сертифицирането може да продължи. \n(19) Полските инспектори по ал. 1 могат да извършват полска инспекция само на посеви от семена, за които има резултати от последващ контрол и резултатите отговарят на изискванията на наредбите по чл. 29, ал. 6.“\n§ 3. \nВ чл. 7 се правят следните изменения и допълнения:\n1. В ал. 1 думата „продоволствието“ се заменя с „храните“.\n2. Създава се нова ал. 3:\n„(3) Когато лабораторията е собственост и/или е организационно и финансово свързана с лице, което извършва семепроизводство и/или заготовка, и/или търговия на семена, тя може да извършва анализи само на партиди семена, произведени от трети лица след получаване на разрешение от ИАСАС, като гарантира обективност на резултатите.“ \n3. Създава се ал. 4:\n„(4) Квалификацията на персонала на лабораториите по ал. 1 се удостоверява с успешно положен изпит по реда на наредбата по чл. 9.“\n4. Досегашната ал. 3 става ал. 5 и в нея думите „в лаборатории на производители на такива семена“ се заличават.\n§ 4. \nВ чл. 10 се правят следните изменения и допълнения:\n1. В ал. 2 думите „ал. 6“ се заменят с „ал. 7“.\n2. В ал. 3 думата „продоволствието“ се заменя с „храните“ и се създава изречение второ: „Предложението до министъра на земеделието и храните за издаване на разрешение се прави от ИАСАС, съответно от НСРЗ, в 7-дневен срок от извършване на проверката и определяне на резултатите от лабораторните тестове.“\n3. Алинея 4 се изменя така:\n„(4) В Министерството на земеделието и храните се води централен регистър на одобрените лаборатории, получили разрешение за работа по ал. 3. Регистърът е публичен и се обявява на интернет страниците на Министерството на земеделието и храните и на ИАСАС.“\n§ 5. \nВ чл. 11 се правят следните изменения и допълнения:\n1. В ал. 2 думите „чрез контролни лабораторни анализи“ се заменят с „извършвани от одобрените лаборатории чрез контролни анализи върху минимум пет на сто от общия брой на пробите от партидите сертифицирани семена, а за категория базови – върху минимум десет на сто от общия брой на пробите от партидите базови семена.“ \n2. В ал. 3 след думата „несъответствия“ се добавя „в дейността на одобрените лаборатории“.\n3. В ал. 4 думата „продоволствието“ се заменя с „храните“ и се създават изречения трето и четвърто: „В случаи на установено несъответствие и/или нарушение при извършване на лабораторния анализ или на правилата за неговото извършване сертифицирането на семената се отменя. Изключение се допуска само в случаите, когато производителят на семена докаже, че семената продължават да отговарят на съответните изисквания.“\n§ 6. \nВ чл. 13, ал. 1 думите „официалната сортова листа и“ се заменят с „официалната сортова листа или“.\n§ 7. \nВ чл. 14 се правят следните изменения:\n1. В ал. 4 думата „наредба“ се заменя с „наредби“, а думата „продоволствието“ се заменя с „храните“.\n2. В ал. 5 думата „продоволствието“ се заменя с „храните“.\n§ 8. \nВ чл. 18, ал. 13 думите „чл. 6, ал. 6“ се заменят с „чл. 6, ал. 7“.\n§ 9. \nВ чл. 22, ал. 2 думите „ал. 6“ се заменят с „ал. 7“.\n§ 10.\n В чл. 28 се правят следните изменения и допълнения: \n1. В ал. 1 след думата „Производство“ съюзът „и“ се заменя със запетая, а след думата „заготовка“ се добавя „и търговия“.\n2. Алинея 2 се изменя така:\n„(2) Условията и редът за издаване на разрешенията по ал. 1 се определят с наредба на министъра на земеделието и храните.“\n3. Алинея 5 се изменя така:\n„(5) Редът за регистриране по ал. 3 и 4 се определя с наредбата по ал. 2.“ \n4. В ал. 6 думите „ал. 6“ се заменят с „ал. 7“.\n§ 11.\n В чл. 31 се правят следните изменения и допълнения:\n1. Алинея 5 се изменя така:\n„(5) Вземането на проби за лабораторен анализ за определяне на посевните качества на семената и за определяне на здравното им състояние се извършва от ИАСАС или от физически лица (пробовземачи), които са получили разрешение от изпълнителния директор на ИАСАС, от заготвени хомогенни партиди семена. Разрешенията се издават съгласно наредбите по чл. 29, ал. 6.“\n2. В ал. 6 думата „продоволствието“ се заменя с „храните“, а накрая се добавя „които се публикуват на интернет страниците на Министерството на земеделието и храните и на ИАСАС“.\n3. В ал. 8 и 9 думата „продоволствието“ се заменя с „храните“.\n§ 12.\n В чл. 38, ал. 1 и 2 думите „ал. 6“ се заменят с „ал. 7“.\n§ 13.\n В чл. 44, ал. 1 и 2 думите „ал. 6“ се заменят с „ал. 7“.\n§ 14.\n В чл. 46, ал. 1 и 2 думите „ал. 6“ се заменят с „ал. 7“.\n§ 15.\n В чл. 51, ал. 1 и 2 думите „ал. 6“ се заменят с „ал. 7“.\n§ 16.\n В чл. 61, ал. 8 думите „чл. 6, ал. 6“ се заменят с „чл. 6, ал. 7“.\n§ 17.\n В чл. 66 думите „ал. 6“ се заменят с „ал. 7“.\n§ 18.\n В чл. 67, ал. 1 думите „ал. 8“ се заменят с „ал. 9“.\nДопълнителна разпоредба\n§ 19.\n В останалите текстове на закона думите „Министерството на земеделието и продоволствието“, „министърът на земеделието и продоволствието“ и „министъра на земеделието и продоволствието“ се заменят съответно с „Министерството на земеделието и храните“, „министърът на земеделието и храните“ и „министъра на земеделието и храните“.\nПреходни и заключителни разпоредби\n§ 20.\n В Закона за фуражите (обн., ДВ, бр. 55 от 2006 г.; изм., бр. 36, 54 и 100 от 2008 г.) се правят следните изменения и допълнения: \n1. В чл. 1, ал. 1 се създава т. 9: \n„9. контрола на качествения състав и пълноценността на фуражите.“\n2. В чл. 8, ал. 2 думите „Националната служба по зърното и фуражите“ се заменят с „Националната ветеринарномедицинска служба“.\n3. Създава се чл. 14б: \n„Чл. 14б. (1) Националната служба по зърното и фуражите събира и обобщава ежемесечна информация от обектите за производство за произведените количества комбинирани фуражи по видове и категории животни, за които са предназначени.\n(2) При поискване от другите компетентни органи по този закон Националната служба по зърното и фуражите им предоставя информация по ал. 1.“\n4. В чл. 15, ал. 1 и 3 думите „Националната служба по зърното и фуражите“ се заменят с „Националната ветеринарномедицинска служба“.\n5. В чл. 16:\nа) в ал. 1 в текста преди т. 1 думите „изпълнителния директор на Националната служба по зърното и фуражите“ се заменят с „директора на регионалната ветеринарномедицинска служба“, а думите „Националната служба по зърното и фуражите“ се заменят с „Националната ветеринарномедицинска служба“;\nб) в ал. 2 думите „Националната служба по зърното и фуражите“ се заменят с „регионалната ветеринарномедицинска служба“, а числото „24“ се заменя със „72“;\nв) в ал. 3 думите „изпълнителният директор на Националната служба по зърното и фуражите“ се заменят с „директорът на регионалната ветеринарномедицинска служба“;\nг) в ал. 4 и 5 думите „изпълнителния директор на Националната служба по зърното и фуражите“ се заменят с „директора на регионалната ветеринарномедицинска служба“;\nд) в ал. 7 и 9 думите „Националната служба по зърното и фуражите“ се заменят с „регионалната ветеринарномедицинска служба“;\nе) в ал. 10 думите „Националната служба по зърното и фуражите е длъжна“ се заменят с „директорът на регионалната ветеринарномедицинска служба е длъжен“.\n6. В чл. 17:\nа) в ал. 1 в текста преди т. 1 думите „Националната служба по зърното и фуражите“ се заменят с „Националната ветеринарномедицинска служба“;\nб) в ал. 3 думите „Националната служба по зърното и фуражите“ се заменят с „Националната ветеринарномедицинска служба“;\nв) в ал. 4 думите „Националната служба по зърното и фуражите“ се заменят с „Националната ветеринарномедицинска служба“, а думите „тарифа на Министерския съвет“ се заменят с „тарифата по чл. 14, ал. 2 от Закона за ветеринарномедицинската дейност“.\n7. В чл. 18:\nа) в ал. 1 в текста преди т. 1 думите „изпълнителния директор на Националната служба по зърното и фуражите“ се заменят с „директора на регионалната ветеринарномедицинска служба“;\nб) в ал. 2 думите „Националната служба по зърното и фуражите“ се заменят с „Националната ветеринарномедицинска служба“;\nв) в ал. 3 думите „Националната служба по зърното и фуражите“ се заменят с „регионалната ветеринарномедицинска служба“, а числото „24“ се заменя със „72“.\n8. В чл. 19:\nа) в ал. 1 думите „Националната служба по зърното и фуражите“ се заменят с „регионалната ветеринарномедицинска служба“;\nб) в ал. 3 и 4 думите „изпълнителният директор на Националната служба по зърното и фуражите“ се заменят с „директорът на регионалната ветеринарномедицинска служба“;\nв) в ал. 5 и 6 думите „изпълнителния директор на Националната служба по зърното и фуражите“ се заменят с „директора на регионалната ветеринарномедицинска служба“;\nг) в ал. 8 думите „Националната служба по зърното и фуражите“ се заменят с „Регионалната ветеринарномедицинска служба“;\nд) в ал. 10:\nаа) досегашната т. 1 става т. 2;\nбб) досегашната т. 2 става т. 1;\nвв) в т. 3 думата „буквено-“ се заличава;\nе) в ал. 12 думите „Националната служба по зърното и фуражите“ се заменят с „Националната ветеринарномедицинска служба“;\nж) в ал. 13 думите „Националната служба по зърното и фуражите“ се заменят с „Националната ветеринарномедицинска служба“, а думите „тарифа на Министерския съвет“ се заменят с „тарифата по чл. 14, ал. 2 от Закона за ветеринарномедицинската дейност“.\n9. В чл. 21 думите „Националната служба по зърното и фуражите“ се заменят с „регионалната ветеринарномедицинска служба“, думите „в деня на настъпване на промяната, но“ се заличават, а думите „24 часа“ се заменят със „72 часа от настъпване на промяната“.\n10. В чл. 25, ал. 2 думите „Националната служба по зърното и фуражите“ се заменят с „Националната ветеринарномедицинска служба“.\n11. В чл. 31:\nа) в ал. 2 думите „Националната служба по зърното и фуражите и“ се заличават, а думата „поставят“ се заменя с „поставя“;\nб) в ал. 3 думата „органите“ се заменя с „органът“, а думата „установят“ се заменя с „установи“.\n12. В чл. 32 навсякъде думите „компетентният орган“ се заменят със „съответният компетентен орган по чл. 34, ал. 3 или 4“.\n13. В чл. 34:\nа) в ал. 1 думите „Националната служба по зърното и фуражите“ се заличават;\nб) алинея 2 се изменя така:\n„(2) Националната служба по зърното и фуражите контролира качествения състав и пълноценността на фуражите по ред, определен с наредба на министъра на земеделието и храните.“;\nв) в ал. 3 се създават т. 8 – 11:\n„8. изпълнението на изискванията за регистрация и одобрение на фуражни предприятия, за хигиена на фуражите и специфичните изисквания за проследимостта на фуражите, определени в Регламент (ЕО) № 183/2005;\n9. спазването на изискванията за пускане на пазара, употреба и етикетиране на фуражни добавки и премикси, определени в Регламент (ЕО) № 1831/2003;\n10. производството и търговията с комбинирани фуражи;\n11. наличието на нежелани субстанции и продукти във фуражите.“\n14. В чл. 37:\nа) в ал. 1 думите „Компетентните органи извършват“ се заменят с „Националната ветеринарномедицинска служба извършва“;\nб) в ал. 2 думите „компетентните органи установят“ се заменят с „Националната ветеринарномедицинска служба установи“, а думите „те предприемат“ се заменят с „тя предприема“.\n15. В чл. 45, ал. 1 в текста преди т. 1 след думата „органи“ се добавя „по чл. 34, ал. 3 или 4“.\n16. В чл. 47:\nа) в ал. 1 думите „Националната служба по зърното и фуражите“ се заменят с „Националната ветеринарномедицинска служба“;\nб) в ал. 2 думата „защитената“ се заменя с „конфиденциалната“.\n17. В чл. 49:\nа) в ал. 1 накрая се добавя „или на Националната ветеринарномедицинска служба“;\nб) в ал. 2 след думата „фуражите“ се добавя „или генералният директор на Националната ветеринарномедицинска служба“, а думата „сключва“ се заменя със „сключват“;\nв) в ал. 4 думите „и становище на изпълнителния директор на Националната служба по зърното и фуражите“ се заличават;\nг) в ал. 5 след думата „фуражите“ се добавя „или на генералния директор на Националната ветеринарномедицинска служба, в зависимост от контрола, който упражняват по този закон и“;\nд) алинея 7 се отменя.\n18. В глава шеста се създава чл. 53а:\n„Чл. 53а. (1) При износ на фуражи те се придружават със сертификат, издаден от официален ветеринарен лекар по здравеопазване на животните от регионалната ветеринарномедицинска служба, на чиято територия се намира обектът, от който се изнася пратката.\n(2) Сертификатът по ал. 1 се издава при условията и по реда на чл. 238 и 239 от Закона за ветеринарномедицинската дейност.\n(3) Сертификатът се издава по образец на третата държава, за която се изнася пратката, а когато няма такъв – по образец, утвърден със заповед на генералния директор на Националната ветеринарномедицинска служба.\n(4) Сертификатът се издава след извършване на съответните проверки и получени резултати от лабораторни изследвания, необходими за попълването му.\n(5) Разходите за проверките и изследванията по ал. 4 са за сметка на износителя.\n(6) За издаване на сертификата се събира такса в размер, определен в тарифата по чл. 14, ал. 2 от Закона за ветеринарномедицинската дейност.“\n19. В чл. 54, ал. 1 т. 2 се изменя така:\n„2. собствени приходи на Националната служба по зърното и фуражите от анализи на фуражи при контрола на техния качествен състав и пълноценност“.\n20. В чл. 55:\nа) в ал. 1 т. 2 и 9 се отменят;\nб) алинея 2 се отменя.\n21. В чл. 56, ал. 2, т. 6 думите „участват в изготвянето на нормативни актове за фуражите или“ се заличават, а думата „такива“ се заменя с „нормативни“.\n22. В чл. 57 ал. 2 се отменя.\n23. В чл. 78:\nа) в ал. 1 думите „изпълнителния директор на Националната служба по зърното и фуражите“ се заменят с „генералния директор на Националната ветеринарномедицинска служба, а за нарушения при първичното производство – от генералния директор на Националната служба за растителна защита“;\nб) в ал. 2 думите „изпълнителния директор на Националната служба по зърното и фуражите“ се заменят с „директорите на регионалните ветеринарномедицински служби, съответно от директорите на регионалните служби за растителна защита“.\n§ 21.\n (1) Националната служба по зърното и фуражите в срок до три месеца от влизането в сила на този закон предоставя на регионалната ветеринарномедицинска служба документацията за обектите, регистрирани и/или одобрени по досегашния ред, както и списъците на операторите във фуражния сектор, които извършват обмен на фуражи с държави – членки на Европейския съюз, или разпределят пратки фуражи от държави – членки на Европейския съюз. \n(2) Директорите на регионалните ветеринарномедицински служби в срок до 6 месеца от влизането в сила на този закон служебно издават заповед за одобрение, съответно заповед и удостоверение за вписване на обектите по ал. 1 и ги вписват в съответния регистър на регионалната ветеринарномедицинска служба, за което не се събира такса.\n(3) Издадените преди влизането в сила на този закон временни одобрения запазват действието си за срока, за който са издадени.\n(4) Започнатите производства за одобряване или за регистрация на обекти се довършват по реда на този закон. \n(5) Националната служба по зърното и фуражите в срок до един месец от влизането в сила на този закон предоставя на регионалната ветеринарномедицинска служба документите, свързани със започналите производства по ал. 4.\n§ 22.\n (1) Националната служба по зърното и фуражите в срок до един месец от влизането в сила на този закон предоставя на регионалната ветеринарномедицинска служба документацията на обектите, на които временно е отнето одобрението. \n(2) Заинтересованите лица, след отстраняване на нарушенията, довели до временно отнемане на одобрението, уведомяват писмено директора на регионалната ветеринарномедицинска служба.\n(3) Директорът на регионалната ветеринарномедицинска служба назначава комисия, която в 7-дневен срок от уведомяването по ал. 2 извършва проверка на обекта и дава становище. \n(4) В тридневен срок от получаване на становището по ал. 3 директорът на регионалната ветеринарномедицинска служба издава заповед за одобрение и/или регистрация и вписва обекта в съответния списък или регистър или мотивирано отказва одобрението и/или регистрацията. Отказът може да се обжалва по реда на Административнопроцесуалния кодекс.\n§ 23.\n Извън случаите по § 21, ал. 1 и 5 и § 22, ал. 1 в срок до три месеца от влизането в сила на този закон Националната служба по зърното и фуражите предава на Националната ветеринарномедицинска служба всички документи, отнасящи се до безопасността на фуражите, включително указания, инструкции, чек-листове и други документи за осъществяване на контрола по безопасност на фуражите, документите, свързани с оценката на риска, както и утвърдените бланки и образци на документи.\n§ 24.\n Националната служба по зърното и фуражите предава на Националната ветеринарномедицинска служба документите по § 21 – 23 по опис с предавателно-приемателен протокол.\n§ 25.\n В срок до 10 дни от влизането в сила на този закон Националната служба по зърното и фуражите предоставя на Националната ветеринарномедицинска служба пълен достъп до електронната база данни за операторите във фуражния сектор.\n§ 26. \nВ Закона за ветеринарномедицинската дейност (обн., ДВ, бр. 87 от 2005 г.; изм., бр. 30, 31, 55 и 88 от 2006 г., бр. 51 и 84 от 2007 г., бр. 13, 36 и 100 от 2008 г., бр. 27, 35, 74, 95 и 102 от 2009 г. и бр. 25 от 2010 г.) се правят следните изменения:\n1. В чл. 395 ал. 1 се изменя така :\n„(1) Националната ветеринарномедицинска служба осъществява официален контрол за безопасност на фуражи, фуражни суровини, фуражни добавки и премикси при тяхното производство, транспортиране, търговия, съхранение, внасяне, изнасяне и употреба съгласно чл. 34, ал. 3 от Закона за фуражите.“\n2. В чл. 404, ал. 1 думите „чл. 19, ал. 9“ се заменят с „чл. 19, ал. 10“.\n3. В чл. 466, ал. 1 думите „чл. 19, ал. 9“ се заменят с „чл. 19, ал. 3“.\n4. Навсякъде в закона думата „продоволствието“ се заменя с „храните“.\n5. Навсякъде в закона думите „Институтът за контрол на ветеринарномедицинските продукти“, „Института за контрол на ветеринарномедицинските продукти“ и „ИКВП“ се заменят съответно с „Националната ветеринарномедицинска служба“ и „НВМС“. \n§ 27.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 19 май 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n4419"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9916",
    "meta": [],
    "text": "УКАЗ № 130\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза изменение и допълнение на Кодекса за застраховането\n, приет от ХLI Народно събрание на 19 май 2010\n \nг.\nИздаден в \nСофия на 28 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Кодекса за застраховането \n(обн., ДВ, бр. 103 от 2005 г.; изм., бр. 105 от 2005 г., бр. 30, 33, 34, 54, 59, 80, 82 и 105 от 2006 г., бр. 48, 53, 97, 100 и 109 от 2007 г., бр. 67 и 69 от 2008 г., бр. 24 и 41 от 2009 г. и бр. 19 от 2010 г.)\n§ 1. \nВ чл. 82, ал. 1 се правят следните изменения:\n1. В т. 1 думите „четири млн. и четиристотин хиляди“ се заменят с „четири млн. и шестстотин хиляди“. \n2. В т. 2 думите „шест млн. и четиристотин хиляди“ се заменят със „седем млн.“.\n3. В т. 3 думите „два млн.“ се заменят с „два млн. и двеста хиляди“.\n§ 2. \nВ чл. 162 се правят следните изменения и допълнения:\n1. Алинея 3 се изменя така:\n„(3) Застрахователният брокер представя в комисията:\n1. годишни справки и отчети – до 31 януари на годината, следваща годината, за която се отнасят;\n2. шестмесечни справки и отчети – до 31 юли на съответната година.“\n2. Създава се ал. 4:\n„(4) Годишните и шестмесечните справки и отчети се представят по образец, утвърден със заповед на заместник-председателя.“\n§ 3. \nВ чл. 290 се правят следните допълнения:\n1. В ал. 2, т. 5 накрая се добавя „след одобряване от комисията“.\n2. Създават се ал. 8 и 9:\n„(8) Комисията одобрява проекта на годишен бюджет на фонда или го връща за преработване, когато противоречи на разпоредбите на този кодекс и подзаконовите актове по прилагането му, застрашава финансовата стабилност на фонда или интересите на лицата, които имат право на вземане от фонда, или когато административните разходи на фонда са необосновано завишени, като дава задължителни указания. \n(9) Когато до началото на съответната година няма приет годишен бюджет на фонда, до неговото приемане разходите на фонда се извършват до размера на тези за съответния период на предходната година. При възникване на необходимост от извършване на разходи с по-висок размер управителният съвет ги извършва след разрешение на комисията.“\n§ 4. \nВ чл. 291, ал. 3, т. 6 накрая се добавя „и на комисията“.\nЗаключителна разпоредба\n§ 5. \nВ тримесечен срок от влизането в сила на този закон застрахователните дружества и презастрахователите привеждат капитала си в съответствие с изискванията на чл. 82, ал. 1.\nЗаконът е приет от 41-ото Народно събрание на 19 май 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n4420"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9934",
    "meta": [],
    "text": "УКАЗ № 131\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза изменение и допълнение на Закона за акредитацията, извършвана от Българската служба за акредитация\n, приет от ХLI Народно събрание на 19 май 2010\n \nг.\nИздаден в \nСофия на 28 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за акредитацията, извършвана от Българската служба за акредитация \n(обн., ДВ, бр. 100 от 2005 г.; изм., бр. 105 от 2005 г., бр. 30 от 2006 г. и бр. 42 и 82 от 2009 г.)\n§ 1. \nНаименованието на закона се изменя така: „Закон за националната акредитация на органи за оценяване на съответствието“.\n§ 2. \nЧлен 1 се изменя така: \n„Чл. 1. (1) Този закон урежда:\n1. дейността по националната акредитация на органи, които извършват дейности по оценяване на съответствието или други дейности, за които се прилагат схеми за акредитация, определени с нормативен акт;\n2. устройството и дейността на Изпълнителна агенция „Българска служба за акредитация“. \n(2) Този закон се прилага за органи, извършващи оценяване на съответствието както в регулирани, така и в нерегулирани области.\n(3) Само акредитирани органи за оценяване на съответствието могат да бъдат определяни да извършват дейности по оценяване на съответствието в области, регулирани от законодателството, доколкото със закон не е определено друго.\n(4) Този закон не се прилага за акредитацията на лечебните заведения, осъществявана по реда на Закона за лечебните заведения.“\n§ 3. \nЧлен 2 се изменя така:\n„Чл. 2. (1) Изпълнителна агенция „Българска служба за акредитация“ е националният орган по акредитация на Република България в съответствие с Регламент (ЕО) № 765/2008 на Европейския парламент и на Съвета от 9 юли 2008 г. за определяне на изискванията за акредитация и надзор на пазара във връзка с предлагането на пазара на продукти и за отмяна на Регламент (ЕИО) № 339/93 (ОВ, L 218/30 от 13 август 2008 г.), наричан по-нататък „Регламент (ЕО) № 765/2008“. \n(2) Изпълнителна агенция „Българска служба за акредитация“ е единственият орган в Република България, който има право да извършва акредитация на органи за оценяване на съответствието.\n(3) Мониторинг за съответствието на Изпълнителна агенция „Българска служба за акредитация“ с изискванията на чл. 8 от Регламент (ЕО) № 765/2008 се извършва от звеното за вътрешен одит към министъра на икономиката, енергетиката и туризма периодично в съответствие с тригодишния стратегически план и като се вземат под внимание резултатите от последната партньорска оценка.“\n§ 4. \nЧлен 3 се изменя така:\n„Чл. 3. Акредитацията се извършва при спазване принципите на законност, независимост, безпристрастност, публичност, равнопоставеност, недопускане на конкуренция, осъществяване на дейността по акредитация с нестопанска цел и опазване на производствената и търговската тайна.“\n§ 5. \nЧлен 4 се изменя така:\n„Чл. 4. Акредитацията се извършва съгласно изискванията на хармонизираните стандарти, данни за които са публикувани в „Официален вестник“ на Европейския съюз, съгласно чл. 11 от Регламент (ЕО) № 765/2008 и където е приложимо, допълнителни изисквания, включително определени в секторните схеми за акредитация.“ \n§ 6. \nЧлен 5 се изменя така: \n„Чл. 5. Акредитация могат да получат еднолични търговци и юридически лица, установени: \n1. на територията на Република България;\n2. в друга държава – членка на Европейския съюз, в друга държава – страна по Споразумението за Европейското икономическо пространство, или в Конфедерация Швейцария, при спазване на чл. 7 от Регламент (ЕО) № 765/2008;\n3. в трети държави.“\n§ 7. \nВ глава първа се създава чл. 5а:\n„Чл. 5а. (1) Документите, издавани от органи за оценяване на съответствието, са официални документи, ако тези органи са акредитирани от Изпълнителна агенция „Българска служба за акредитация“ в съответствие с този закон.\n(2) Документи, издавани от чужди органи за оценяване на съответствието, се приемат за официални документи, ако са в съответствие с приложимите към тях изисквания и са издадени от органи за оценяване на съответствието, акредитирани от национални органи по акредитация, които са преминали успешно партньорска оценка съгласно Регламент (ЕО) № 765/2008 за съответната област или съгласно договорни задължения за признаване между органа, признат съгласно чл. 14 от Регламент (ЕО) № 765/2008, и международни организации по акредитация.\n(3) Изпълнителна агенция „Българска служба за акредитация“ осигурява информация за националните органи по акредитация, отговарящи на изискванията на ал. 2, на интернет страницата на агенцията. \n(4) Изпълнителна агенция „Българска служба за акредитация“ дава становище относно признаването на документи по ал. 2 при постъпване на писмено запитване.“\n§ 8. \nВ чл. 7 се правят следните изменения:\n1. В ал. 2 т. 2 се изменя така: \n„2. комисия по възражения;“.\n2. В ал. 5 думите „не получават“ се заменят с „могат да получават“. \n§ 9. \nВ чл. 8 се правят следните изменения: \n1. Текстът преди т. 1 се изменя така: „Агенцията осъществява нестопанска дейност, като:“.\n2. В т. 1 думите „дейностите по чл. 1, ал. 1“ се заменят с „дейности по оценяване на съответствието“. \n3. Точка 2 се изменя така: \n„2. поддържа членство в органа, признат съгласно чл. 14 от Регламент (ЕО) № 765/2008“. \n§ 10.\n В чл. 10 се правят следните изменения и допълнения:\n1. В ал. 1:\nа) точки 1 и 2 се изменят така:\n„1. утвърждава процедурите за акредитация и правилата на агенцията;\n2. акредитира, като издава сертификати за акредитация и приложения към тях, съдържащи акредитирания обхват;“ \nб) създава се т. 2а: \n„2а. преиздава сертификати за акредитация и приложенията към тях съгласно процедурите за акредитация;“ \nв) точка 4 се изменя така: \n„4. преакредитира;“\nг) в т. 5 думите „за дейностите по чл. 1, ал. 1“ се заличават; \nд) точки 9, 10 и 11 се изменят така:\n„9. утвърждава правила за работата на комисиите по чл. 7, ал. 2 и правила за работа на Съвета по акредитация след одобрението на Съвета по акредитация;\n10. утвърждава ценоразпис на услугите, извършвани от агенцията, след одобрението на Съвета по акредитация;\n11. осъществява дейности по поддържане на акредитацията и потвърждава акредитацията;“\nе) създават се т. 12 и 13:\n„12. делегира правомощия по управление в процеса по акредитация;\n13. изготвя проект на бюджет на агенцията и го предлага за одобрение от Съвета по акредитация.“\n2. В ал. 5 думите „т. 3“ се заменят с „т. 2“.\n§ 11.\n Създава се чл. 10а:\n„Чл. 10а. (1) За изпълнителен директор на агенцията може да бъде назначено лице, което:\n1. има висше техническо образование с образователно-квалификационна степен „магистър“ в една от основните области, в която агенцията извършва акредитация;\n2. има най-малко 5 години професионален опит в областта на акредитацията или в оценяването на съответствието, от които три години в изпълнение на оценки/одити на място;\n3. има най-малко две години опит в управлението на стопански или административни структури;\n4. владее работния език на органа, признат съгласно чл. 14 от Регламент (ЕО) № 765/2008. \n(2) Не може да бъде изпълнителен директор лице:\n1. осъждано за умишлено престъпление от общ характер, освен ако е реабилитирано;\n2. лишено от право да заема такава длъжност;\n3. което е едноличен търговец, неограничено отговорен съдружник, управител или член на управителен съвет, на надзорен съвет или на съвет на директорите в юридическо лице;\n4. което е или е било през последните три години едноличен търговец или съдружник, или акционер в юридически лица, осъществяващи дейности по оценяване на съответствието или консултации в областта на акредитацията или оценяване на съответствието;\n5. което като физическо лице осъществява или през последните три години е осъществявало дейности по оценяване на съответствието или консултации в областта на акредитацията или оценяване на съответствието;\n6. по отношение на което има влязъл в сила акт, с който е установен конфликт на интереси по Закона за предотвратяване и разкриване на конфликт на интереси.\n(3) Не може да бъде изпълнителен директор лице, което не отговаря на всички приложими изисквания на стандартите и на ръководствата за тяхното прилагане, публикувани в „Официален вестник“ на Европейския съюз, съгласно чл. 11 от Регламент (ЕО) № 765/2008. \n(4) За заместник изпълнителен директор се назначава лице, което отговаря на изискванията на ал. 1 – 3.“\n§ 12.\n Член 11 се изменя така: \n„Чл. 11. (1) Съветът по акредитация е постоянно действащ орган, който се състои от 26 членове. \n(2) В състава на съвета по ал. 1 се включват изпълнителният директор на агенцията без право на глас и по 5 представители на заинтересованите от процеса по акредитация страни, организирани в следните групи:\n1. министерства, определени с решение на Министерския съвет;\n2. организации, представляващи индустрията;\n3. организации, представляващи потребители;\n4. организации, представляващи експерти;\n5. организации, представляващи акредитирани лица.\n(3) Организациите по ал. 2, т. 2 – 5 подават заявления до агенцията за участие в Съвета по акредитация, съдържащи представяне на организацията и деклариран обоснован интерес в областта на акредитацията. В зависимост от декларирания интерес изпълнителният директор на агенцията изпраща заявлението до съответната група по ал. 2. \n(4) Представителите на групите по ал. 2 се определят от съответните министерства и от организациите по ал. 3 по определен от тях ред.\n(5) Съветът по акредитация взема решения с квалифицирано мнозинство от четири пети, като всяка от петте групи има право на един глас.\n(6) Съветът по акредитация:\n1. съвместно с изпълнителния директор определя политиката и целите, свързани с дейностите по акредитация;\n2. прави предложения за изменение и допълнение на процедурите на агенцията;\n3. одобрява процедурите за акредитация и техните изменения и допълнения преди утвърждаването им от изпълнителния директор;\n4. одобрява правилата за работа на комисиите по чл. 7, ал. 2 преди утвърждаването им от изпълнителния директор;\n5. одобрява правилата за своята работа преди утвърждаването им от изпълнителния директор;\n6. одобрява ценоразпис за услугите, предоставяни от агенцията, преди утвърждаването му от изпълнителния директор;\n7. осигурява безпристрастност на процеса по акредитация, като идентифицира и осъществява мониторинг относно възможността за възникване на конфликт на интереси при дейността на агенцията и от дейността на свързаните с нея органи;\n8. по предложение на изпълнителния директор определя списък на лица, които могат да бъдат включвани в комисията по възражения;\n9. дава становища по проекти на нормативни актове, свързани с дейността по акредитация;\n10. одобрява проекта на бюджет на агенцията по предложение на изпълнителния директор;\n11. представя становище до министъра на икономиката, енергетиката и туризма по ежегодния доклад на изпълнителния директор.\n(7) Съветът по акредитация избира председател и заместник-председател от членовете си за срок от три години. \n(8) Съответните министерства и организации информират Съвета по акредитация чрез изпълнителния директор на агенцията за промяна в техните представители и в случай на промяна на декларирания от тях интерес в областта на акредитацията. \n(9) Съветът по акредитация се свиква на редовни заседания не по-малко от два пъти годишно от председателя или от изпълнителния директор на агенцията. \n(10) При осъществяване на своята дейност Съветът по акредитация се ръководи от нормативните актове и от документите по чл. 4 и е длъжен да предприеме необходимите мерки в рамките на своите компетенции за отстраняване на несъответствия и/или за изпълнение на препоръки – резултат от партньорски проверки.\n(11) Организационно-техническото обслужване на дейността на Съвета по акредитация се осигурява от агенцията.“ \n§ 13.\n В чл. 12 се правят следните изменения и допълнения:\n1. Алинея 1 се изменя така:\n„(1) Комисиите по акредитация изготвят становища въз основа на извършеното оценяване с предложение за решение по чл. 10, ал. 1, т. 2 – 8, освен в случаите по чл. 10, ал. 1, т. 2а и чл. 36.“\n2. В ал. 4 накрая се поставя запетая и се добавя „освен в случаите по чл. 10, ал. 5, когато се определят от заместник изпълнителния директор“.\n3. Алинея 5 се изменя така: \n„(5) Членовете на комисията по акредитация и членовете на комисията по възражения подписват декларация за осигуряване на поверителност и декларация за безпристрастност по смисъла на чл. 10, ал. 5.“\n§ 14.\n В чл. 13 се правят следните изменения:\n1. Алинея 1 се изменя така: \n„(1) Срещу актовете на изпълнителния директор, съответно на заместник изпълнителния директор по чл. 10, ал. 1, т. 5 – 8 могат да се подават възражения пред комисията по възражения в 7-дневен срок от съобщаването им.“\n2. Алинея 3 се изменя така: \n„(3) Съставът на комисията по възражения се определя за всеки конкретен случай от председателя или от заместник-председателя на Съвета по акредитация и включва правоспособен юрист, членове на Съвета по акредитация и лица от списъка по чл. 11, ал. 6, т. 8. Членовете на комисията по възражения подписват декларация за осигуряване на поверителност и декларация за безпристрастност по смисъла на чл. 10, ал. 5.“\n§ 15.\n Член 14 се отменя.\n§ 16.\n В чл. 15, ал. 6 думите „не получават“ се заменят с „могат да получават“. \n§ 17.\n В чл. 17, ал. 2, т. 1 и 2 думите „име – за физическото лице“ се заличават.\n§ 18.\n В чл. 18, ал. 2 след думите „и се обнародват в“ се добавя „официалния раздел на“.\n§ 19.\n В чл. 19 се правят следните изменения и допълнения:\n1. В ал. 1 след думите „да получи акредитация“ се добавя „преакредитация или разширяване на обхвата на акредитация“ и се поставя запетая.\n2. В ал. 2 след думите „спазва изискванията“ се добавя „и предвидените срокове“.\n3. Алинеи 3, 4, 5 и 6 се изменят така:\n„(3) В срок до 30 дни от подаване на заявлението агенцията извършва оценка на възможностите си и компетентността си за неговото изпълнение и извършва проверка за пълнотата и редовността на представените документи по ал. 1, като в случай на непълнота или нередовност на заявителя се дават указания и се определя срок за отстраняването им.\n(4) При установяване липса на възможности или на компетентност от страна на агенцията за извършване на акредитация по отношение на заявения обхват, местоположение на дейността, език, използван от заявителя, или други специфични условия във връзка с изискванията за акредитация или при неизпълнение на дадените указания, се отказва откриване на процедура и заявлението с подадените документи се връща на заявителя.\n(5) В срок до 14 дни след установяване на пълнотата и редовността на всички необходими документи по ал. 1 агенцията съгласува със заявителя определения водещ оценител по конкретното заявление. След приемане на определения водещ оценител от лицето, желаещо да получи акредитация, агенцията открива процедура за акредитация. \n(6) В случай на аргументирано неодобрение на определения водещ оценител агенцията отново извършва оценка на възможностите си за изпълнение на подаденото заявление и извършва действия по реда на ал. 3 – 5.“ \n4. В ал. 7 числото „18“ се заменя с „14“.\n5. Създава се ал. 8:\n„(8) Правата на лицето, подало заявление за акредитация, могат да се прехвърлят по реда на чл. 22, ал. 3.“\n§ 20.\n Член 21 се отменя.\n§ 21.\n В чл. 22 се правят следните изменения и допълнения:\n1. В ал. 1 думите „дейностите по чл. 1, ал. 1“ се заменят с „дейности по оценяване на съответствието“.\n2. Алинея 2 се изменя така:\n„(2) Сертификатът за акредитация е поименен и не подлежи на преотстъпване или прехвърляне от страна на акредитираното лице.“\n3. Създава се ал. 3:\n„(3) Предоставената акредитация може да бъде прехвърляна при спазване изискванията на процедурата за акредитация на агенцията.“\n§ 22.\n В чл. 23 се правят следните изменения: \n1. Точка 3 се изменя така: \n„3. наименование, седалище и адрес на управление и единен идентификационен код – за юридическо лице или едноличен търговец, или еквивалентни данни за чуждестранно юридическо лице;“. \n2. Точка 6 се изменя така: \n„6. вида на дейността по оценяване на съответствието, обхват, дата на издаване и срок на валидност; обхватът може да бъде представен в приложение към сертификата;“.\n3. Точка 8 се изменя така: \n„8. номер и дата на приложението, ако има такова;“.\n§ 23.\n В чл. 24 се правят следните изменения и допълнения:\n1. В ал. 1, изречение второ думата „тридневен“ се заменя със „7-дневен“.\n2. Създава се ал. 6:\n„(6) Обжалването по ал. 4 на заповеди, издадени по ал. 1 и чл. 35, ал. 1, не спира тяхното изпълнение.“\n§ 24.\n В чл. 25 думите „изтичане на 6-месечен срок от отказа и“ се заличават. \n§ 25.\n В чл. 27 се правят следните изменения и допълнения:\n1. В ал. 1 думите „определени в издадените заповед и“ се заменят с „определени в издадения“.\n2. Алинеи 2 и 3 се изменят така:\n„(2) Не по-късно от 8 месеца преди изтичане валидността на акредитацията лицето, което желае да получи преакредитация, подава заявление за преакредитация, което се разглежда по реда и в сроковете по чл. 19.\n(3) При откриване на процедура съгласно чл. 19, ал. 5 агенцията извършва преакредитация по реда на чл. 20 в срок до изтичане валидността на сертификата на вече предоставената акредитация.“ \n3. В ал. 4 след думата „обстоятелства“ се добавя „по искане на лицето, подало заявление за преакредитация“. \n§ 26.\n В чл. 28 ал. 1 се изменя така:\n„(1) Изпълнителният директор на агенцията издава сертификат за преакредитация или отказва преакредитация съответно по реда на чл. 20, ал. 6 и чл. 24, ал. 1.“ \n§ 27.\n В чл. 29 се правят следните изменения и допълнения: \n1. В ал. 1 накрая се добавя „по реда и в сроковете по чл. 19“. \n2. В ал. 3 думите „регистриране на заявлението по ал. 1“ се заменят с „откриване на процедура по реда на чл. 19, ал. 5“.\n§ 28.\n В чл. 30, ал. 1 думите „с мотивирана заповед“ и „или чл. 21“ се заличават. \n§ 29.\n Наименованието на глава шеста се изменя така: „Поддържане на акредитацията“.\n§ 30.\n Член 31 се изменя така:\n„Чл. 31. (1) Поддържането на акредитацията се извършва през целия срок на валидност на сертификата за акредитация. \n(2) Поддържането на акредитацията включва надзор и други действия, извършвани от агенцията, с цел да се осигури непрекъснато съответствие на дейността на акредитираните лица с изискванията и процедурите за акредитация на агенцията и запазване на доверието в качеството на предлаганите от акредитираните лица услуги.\n(3) Дейностите по поддържането на акредитацията се извършват по ред, определен в процедурите за акредитация на агенцията.“\n§ 31.\n В чл. 32 се правят следните изменения:\n1. В текста преди т. 1 думите „следните видове надзор“ се заличават.\n2. Точка 2 се изменя така:\n„2. извънредна оценка при получена информация за настъпили промени в условията, при които е предоставена акредитацията, постъпили писмени сигнали за нарушения от страна на акредитирани лица, публикувани или огласени критични материали в средствата за масово осведомяване, сигнали за некоректно позоваване на акредитацията, заблуждаващо използване на акредитацията в рекламни материали и други.“\n§ 32.\n Член 34 се изменя така:\n„Чл. 34. (1) При констатиране на несъответствие на акредитираните лица или на кандидатите за акредитация с изискванията за акредитация и с процедурите на агенцията изпълнителният директор ограничава акредитирания или заявения за акредитация обхват, временно ограничава обхвата на акредитацията, спира, отказва или отнема акредитацията.\n(2) Ограничаването на обхвата на акредитацията се извършва, когато обективни доказателства, установени по време на оценки на място или по друг начин, показват, че акредитираното лице не съответства на изискванията за акредитация за определена част от акредитирания обхват, но това не влияе на възможността му да извършва дейността си по останалата част от обхвата или в срока на временното ограничаване на обхвата на акредитацията и акредитираното лице не успее да докаже възможността си да извършва дейностите, за които временно му е ограничена акредитацията.\n(3) Временно ограничаване обхвата на акредитацията за срок до 6 месеца се извършва, когато акредитираното лице е временно в невъзможност да извършва част от дейностите, за които е акредитирано, и те не влияят на възможността му да извършва дейността си по останалата част от обхвата.\n(4) Спиране на акредитацията за срок до 6 месеца се извършва, когато обективни доказателства, установени по време на оценки на място или по друг начин, показват, че акредитираното лице не съответства на изискванията за акредитация и процедурите на агенцията и то не е предприело ефикасни и навременни коригиращи действия. Спиране на акредитацията е процес, при който акредитацията е временно невалидна. \n(5) Отнемане или отказ от акредитацията се извършва, когато акредитираното лице или кандидатът за акредитация:\n1. е в невъзможност да извършва дейностите, за които е акредитирано или кандидатства; \n2. не изпълнява или не поддържа едно или повече от изискванията за акредитация, което води до заключение, че дейността на органа за оценяване на съответствието, компетентността му и системата за управление не са в състояние да осигурят необходимото качество на предоставяните услуги, включително достоверността на издаваните от него документи; \n3. в период на акредитация се позовава в дейността си на акредитация за неакредитиран обхват;\n4. издаде неистински или преправен документ, или документ с невярно съдържание;\n5. компрометира агенцията със свои действия или бездействия;\n6. в срока по ал. 4 не успее да докаже пред агенцията възможност да извършва дейностите, за които е акредитирано;\n7. не заплаща услугите по акредитация съгласно утвърдения ценоразпис.“ \n§ 33.\n В чл. 35, ал. 1 накрая се поставя запетая и се добавя „с изключение на случаите по чл. 36, за които не е необходимо становище от комисия по акредитация“. \n§ 34.\n В чл. 36 накрая се поставя запетая и се добавя „придружено от оригиналите на сертификата за акредитация и на приложението към него“. \n§ 35.\n Член 37 се изменя така:\n„Чл. 37. (1) При ограничаване обхвата на акредитацията, временно ограничаване обхвата на акредитацията, спиране или отнемане на акредитацията лицето е длъжно да върне в агенцията оригиналите на сертификата за акредитация и на приложението към него в 14-дневен срок от получаването на заповедта по чл. 35, ал. 1. Лице със спряна или отнета акредитация е длъжно да спре позоваването си на акредитацията, независимо дали е оспорило или не заповедта. \n(2) Лицето, чиято акредитация е с ограничен или временно ограничен обхват, получава сертификат за акредитация и приложението към него с ограничен или временно ограничен обхват.“\n§ 36.\n Член 38 се изменя така:\n„Чл. 38. (1) Лице, чиято акредитация е отнета, може да кандидатства отново за акредитация не по-рано от 6 месеца от датата на влизане в сила на заповедта за отнемане на акредитация и представяне на доказателства, че са отстранени несъответствията с изискванията за акредитация. \n(2) Орган по сертификация, чиято акредитация е отнета, трябва да оттегли/прекрати всички сертификати, предоставени под акредитация в рамките на два месеца от датата на отнемане. Органите по сертификация трябва да представят в агенцията списък на предоставените от тях сертификации с доказателства за тяхното оттегляне/прекратяване.“ \n§ 37.\n Член 39 се отменя.\n§ 38.\n Член 40 се изменя така:\n„Чл. 40. Който не изпълни задължението си по чл. 37, ал. 1, като не върне оригиналите на сертификата за акредитация и на приложението към него, се наказва с имуществена санкция в размер 2000 лв.“ \n§ 39.\n В чл. 41 се правят следните изменения и допълнения:\n1. В ал. 1:\nа) в т. 1 числото „1000“ се заменя с „2000“; \nб) в т. 2 числото „2000“ се заменя с „4000“; \nв) в т. 3 числата „3000“ и „5000“ се заменят съответно с „6000“ и „10 000“. \n2. В ал. 2 думите „глоба или“ се заличават.\n3. Създава се ал. 3:\n„(3) Неакредитирани от агенцията или от национален орган по акредитация на друга държава лица, които в своята дейност се позовават на акредитация за дейности по оценяване на съответствието, се наказват със:\n1. глоба или с имуществена санкция в размер 2000 лв. – при първо нарушение;\n2. глоба или с имуществена санкция в размер 4000 лв. – при повторно или системни нарушения.“\n§ 40.\n Създава се чл. 41а:\n„Чл. 41а. (1) Който извършва дейност по акредитация на органи за оценяване на съответствието в нарушение на разпоредбата на чл. 2, ал. 1, се наказва с глоба или с имуществена санкция в размер 50 000 лв.\n(2) При повторно или системни нарушения наказанието по ал. 1 е глоба или имуществена санкция в размер 75 000 лв.\n(3) Нарушенията се установяват с актове, съставени от длъжностни лица, оправомощени от министъра на икономиката, енергетиката и туризма.\n(4) Наказателните постановления се издават от министъра на икономиката, енергетиката и туризма или от оправомощени от него длъжностни лица.“\n§ 41.\n В допълнителната разпоредба се правят следните изменения и допълнения:\n1. Наименованието „Допълнителна разпоредба“ се изменя така: „Допълнителни разпоредби“.\n2. В § 1:\nа) точки 2, 3 и 4 се отменят; \nб) точка 5 се изменя така:\n„5. „Организации на акредитирани лица“ са юридически лица с нестопанска цел, в които поне половината от членовете са акредитирани от агенцията лица.“;\nв) точка 9 се отменя.\n3. Създават се §1а и 1б: \n„§1а. За целите на този закон се прилагат и определенията по чл. 2 от Регламент (ЕО) № 765/2008.\n§ 1б. За целите на този закон се прилагат и определенията на хармонизираните стандарти, данни за които са публикувани в „Официален вестник“ на Европейския съюз, съгласно чл. 11 от Регламент (ЕО) № 765/2008.“ \nПреходни и заключителни разпоредби\n§ 42.\n Създаденият до влизането в сила на този закон Съвет по акредитация запазва своя статут и изпълнява функциите по чл. 11, като в срок до три месеца от влизането в сила на закона привежда дейността си в съответствие с неговите изисквания. \n§ 43.\n В срок до два месеца от влизането в сила на този закон дейността по акредитация да се приведе в съответствие с неговите изисквания.\n§ 44.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 19 май 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n4418"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9919",
    "meta": [],
    "text": "УКАЗ № 123\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за изменение на Договора между Република България и Държавата Кувейт за взаимно насърчаване и защита на инвестициите, приет от ХLI Народно събрание на 14 май 2010\n \nг.\nИздаден в \nСофия на 19 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението за изменение на Договора между Република България и Държавата Кувейт за взаимно насърчаване и защита на инвестициите\nЧлен единствен.\n Ратифицира Споразумението за изменение на Договора между Република България и Държавата Кувейт за взаимно насърчаване и защита на инвестициите, подписано на 29 януари 2007 г. в Кувейт.\nЗаконът е приет от 41-ото Народно събрание на 14 май 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n4276"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9818",
    "meta": [],
    "text": "УКАЗ № 122\nНа основание чл. 101, ал. 3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за \nразвитието на академичния състав в Република България\n, приет от ХLI Народно събрание на 15 април 2010\n \nг., повторно приет на 13 май 2010 г.\nИздаден в \nСофия на 19 май 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза развитието на академичния състав в Република България\nГлава първа\nОБЩИ ПОЛОЖЕНИЯ\nЧл. 1.\n (1) Този закон урежда обществените отношения, свързани с научните степени и академичните длъжности в Република България.\n(2) Принципи за придобиване на научните степени и заемане на академичните длъжности са:\n1. автономия на висшите училища и научните организации и свързаната с нея децентрализация на процедурите по този закон;\n2. свободен избор на научно развитие и обективност при неговото оценяване;\n3. гарантиране на обществения интерес, свързан с качеството на образователния процес и научните изследвания, чрез въвеждане на единни държавни изисквания и национален контрол за тяхното спазване;\n4. международно признание, обмен на експерти и информация при провеждане на процедурите, с оглед изграждането на единно образователно и научноизследователско пространство.\n(3) Конкретните условия и ред за придобиване на научни степени и за заемане на академични длъжности се определят със съответните правилници на висшите училища и научните организации при спазване на единните държавни изисквания.\nЧл. 2.\n (1) Академичният състав включва заемащите академични длъжности във висшите училища и научните организации, както и други лица по Закона за висшето образование.\n(2) Научните степени са: \n1. „доктор“ (научно-образователна); \n2. „доктор на науките“.\n(3) Академичните длъжности са:\n1. „асистент“;\n2. „главен асистент“;\n3. „доцент“;\n4. „професор“.\nЧл. 3. \n(1) Процедурите за прием на редовни и задочни докторанти, както и за заемане на академични длъжности в акредитираните от Националната агенция за оценяване и акредитация (НАОА) професионални направления и специалности се откриват с решение на висшето училище и научната организация за провеждане на конкурс. Конкурсът се обявява в „Държавен вестник“ и на интернет страницата на съответното висше училище или научна организация, на Министерството на образованието, младежта и науката и НАОА. \n(2) Кандидатите подават документи според изискванията на съответното висше училище или научна организация в срок не по-кратък от два месеца след обявлението в „Държавен вестник“.\nЧл. 4.\n (1) Оценяването на дисертационен труд и на кандидатите за академични длъжности „главен асистент“, „доцент“ и „професор“ се извършва от научно жури, което се утвърждава за всяка конкретна процедура със заповед на ректора на висшето училище или на ръководителя на научната организация по предложение на факултетния, съответно научния съвет.\n(2) Членовете на научното жури се избират от Национална листа на журита по научни области, а при възможност и по направления и специалности. При интердисциплинарна тема най-малко един член на журито трябва да бъде от друга научна област, към която дисертационният труд има отношение. Изборът се осъществява от две обособени групи – на външни и на вътрешни членове за съответното висше училище или научна организация. Националната листа включва български граждани – хабилитирани лица, и чуждестранни учени по предложение на висшите училища или научните организации, Министерството на образованието, младежта и науката и НАОА. При избор на научно жури се предвижда и един резервен член. \n(3) Журито провежда своите заседания при условия и по ред, определени с правилниците на висшите училища и научните организации. На първото заседание журито избира един от членовете си за председател и проверява и изпълнението на процедурните изисквания. Решенията на журито и на съответния съвет се вземат с явно гласуване и обикновено мнозинство.\nГлава втора\nПРИДОБИВАНЕ НА НАУЧНИ СТЕПЕНИ „ДОКТОР“ И „ДОКТОР НА НАУКИТЕ“\nЧл. 5.\n (1) Научните степени „доктор“ и „доктор на науките“ се придобиват само във висши училища и научни организации, получили акредитация за обучение в научна степен „доктор“ от НАОА, при условията и по реда на Закона за висшето образование.\n(2) Научните степени „доктор“ и „доктор на науките“ са безсрочни и важат на територията на цялата страна.\n(3) Придобитите в чужбина научни степени се признават от висшите училища или от научните организации в Република България при условия и по ред, определени с правилниците им, в съответствие с нормативните актове и международните договори, по които Република България е страна.\nЧл. 6.\n (1) Научната степен „доктор“ се придобива от лице с образователно-квалификационната степен „магистър“, защитило дисертационен труд при условията и по реда на този закон.\n(2) Дисертационният труд се подготвя чрез редовно обучение, задочно обучение или самостоятелна подготовка в получила акредитация от НАОА докторска програма на висше училище или научна организация. Подготовката е възможна и в дистанционна форма на обучение.\nЧл. 7.\n (1) Приемането на редовни и задочни докторанти се извършва чрез конкурс, който се провежда не по-рано от един месец след изтичане на срока за подаване на документи по чл. 3, ал. 2.\n(2) Кандидатите за докторанти на самостоятелна подготовка предлагат за обсъждане в съответната катедра, департамент или институт проект на дисертационния труд, разработен в основната му част, и библиография. \n(3) Зачисляването на успешно издържалите конкурса кандидати, съответно на кандидатите с одобрени проекти по ал. 2, се извършва с решение на факултетен, съответно научен съвет на висшето училище или научната организация.\nЧл. 8.\n (1) Обучението на докторантите се осъществява по план при условията и по реда на Закона за висшето образование и правилника на съответното висше училище или научна организация.\n(2) Редовната и самостоятелната форма на обучение са с продължителност до 3 години, а задочната и дистанционната – до 4 години.\n(3) По изключение, регламентирано в правилниците на съответното висше училище или научна организация, срокът може да бъде удължаван, но не повече от една година.\nЧл. 9. \nНаучното жури за защита на дисертационен труд е в състав от пет хабилитирани лица, определени от Националната листа, като най-малко половината са външни за висшето училище или научната организация. Най-малко един от членовете на журито трябва да бъде професор.\nЧл. 10.\n (1) Членовете на журито изготвят две рецензии, една от които на външно лице, и три становища. Рецензиите и становищата задължително завършват с положителна или отрицателна оценка.\n(2) Рецензиите и становищата се изготвят в срок до три месеца от избора на журито и заедно с автореферата на дисертацията се публикуват на български и английски език на интернет страницата на висшето училище или научната организация. Материалите се изпращат на Министерството на образованието, младежта и науката и НАОА.\nЧл. 11.\n (1) В едномесечен срок след публикуването на рецензиите и становищата журито провежда открито заседание за защита на дисертацията.\n(2) За успешно защитена се смята дисертация, получила на защитата най-малко три положителни оценки, като всеки член от журито публично обявява своята оценка. \n(3) Неуспешно защитената дисертация се връща за преработване. За връщането се уведомяват Министерството на образованието, младежта и науката и НАОА. Ако кандидатът желае, не по-късно от една година след връщането се обявява нова процедура за защита, която е окончателна.\n(4) Научната степен „доктор“ се придобива от деня, в който дисертационният труд е защитен успешно.\nЧл. 12. \n(1) Научната степен „доктор на науките“ се придобива от лице с магистърска или докторска степен, което е защитило дисертация при условията на този закон. \n(2) Дисертационният труд по ал. 1 съдържа публикувана оригинална теория, теоретично или емпирично обобщение, решение на голям научен или приложен проблем на равнището на съвременната наука. \n(3) Дисертационният труд по ал. 1 се подготвя самостоятелно и кандидатът се зачислява по реда на чл. 7, ал. 2 и 3.\nЧл. 13. \n(1) Защитата на дисертационния труд се осъществява публично пред жури от седем хабилитирани лица, избрани от Националната листа при условията и по реда на чл. 9, най-малко трима от които професори. Четирима са външни лица за съответното висше училище или научна организация. \n(2) За защитата се прилагат съответно разпоредбите на чл. 10 и 11. Трима от членовете на журито изготвят рецензии, останалите – становища. Две от рецензиите са от професори и най-малко една рецензия – от външно за висшето училище или научната организация лице.\n(3) Научната степен „доктор на науките“ се придобива от деня, в който дисертационният труд е защитен успешно.\nЧл. 14.\n (1) Научните степени „доктор“ и „доктор на науките“ се удостоверяват с диплома, издадена от съответното висше училище или научна организация съгласно установения ред, която се изпраща в тридневен срок на Министерството на образованието, младежта и науката за регистриране.\n(2) Дипломата по ал. 1 се издава на български език, а при заявено искане от лицето се издава и приложение на английски език.\nГлава трета\nЗАЕМАНЕ НА АКАДЕМИЧНИ ДЛЪЖНОСТИ\nРаздел І\nОбщи положения\nЧл. 15.\n (1) Академичните длъжности се откриват във висши училища и в научни организации при условията и по реда, определени със закона и с техните правилници.\n(2) Академичната длъжност се заема при условията на основен трудов договор. Хабилитирано лице, заемащо академична длъжност, може да участва в акредитацията само на едно висше училище.\n(3) Преминаването от академична длъжност на същата или на съответна академична длъжност в друго висше училище или научна организация, включително и от други европейски държави, може да се извършва и без конкурс и избор по решение на приемащото висше училище или научна организация и при условия и по ред, определени с правилниците им.\n(4) Във висшите училища и факултети по изкуства и спорт за заемането на академични длъжности може да се кандидатства със специфични за съответната област творчески и спортни постижения. \n(5) При прекратяване на трудовия договор не по вина на хабилитираното лице се запазват всички лични права, произтичащи от съответната академична длъжност.\nЧл. 16.\n Лицата, заемащи академичните длъжности, подлежат на периодично атестиране не по-рядко от един път на 5 години.\nРаздел ІІ\nЗаемане на академичните длъжности „асистент“ и „главен асистент“\nЧл. 17.\n Висшите училища и научните организации могат да назначават лица на длъжност „асистент“ на срочен трудов договор.\nЧл. 18.\n (1) Академичната длъжност „главен асистент“ се заема само от лице с придобита научна степен „доктор“ в съответната научна област.\n(2) В медицинските университети или факултети и университетските болници, във висшите училища по изкуства и спорт или факултети, във военните висши училища, както и във висшите училища на Министерството на вътрешните работи длъжността „главен асистент“ може да се заема от лица без придобита научна степен „доктор“, когато това е предвидено в правилника на съответното висше училище. \n(3) Академичната длъжност „главен асистент“ се заема въз основа на конкурс и избор.\nЧл. 19.\n Кандидатите за участие в конкурса подават молба за допускане и следните документи:\n1. автобиография;\n2. диплом за образователната и научна степен „доктор“;\n3. медицинско свидетелство;\n4. свидетелство за съдимост;\n5. удостоверение за стаж по специалността, ако има такъв;\n6. списък на публикации, изобретения и други научно-приложни разработки.\nЧл. 20. \n(1) Конкурсът се провежда от научно жури, което включва хабилитирани лица и се състои от председател и четирима членове. Двама от членовете на журито са външни за съответното висше училище или научна организация и са включени в Националната листа по чл. 4, ал. 2.\n(2) Журито се определя не по-късно от два месеца след обявлението в „Държавен вестник“.\nЧл. 21.\n (1) До участие в конкурса се допускат кандидатите, които отговарят на законовите изисквания и на изискванията на висшето училище или научната организация.\n(2) Всички кандидати се уведомяват писмено за резултата от процедурата по допускане в срок 14 дни след избиране на журито.\n(3) Конкурсният изпит се провежда не по-късно от един месец от изпращане на съобщението по ал. 2.\nЧл. 22.\n (1) Всеки член на журито оценява кандидатите поотделно. \n(2) Председателят на журито представя обобщен доклад-заключение за резултатите от конкурса не по-късно от 7 дни след провеждането му до факултетния, съответно научния съвет на висшето училище или научната организация, с предложение за провеждане на избор.\n(3) При повече от един кандидат, издържал конкурса, журито прави мотивирано предложение за избор в доклада си до съответния съвет.\nЧл. 23.\n (1) Факултетният, съответно научният съвет провежда избора не по-късно от 14 дни след предложението на журито.\n(2) Кандидатите, които са се явили на конкурса, се уведомяват писмено за резултата от конкурса и избора.\nРаздел ІІІ\nЗаемане на академичната длъжност „доцент“\nЧл. 24. \n(1) Академичната длъжност „доцент“ се заема от лице след придобиване на научна степен „доктор“.\n(2)Академичната длъжност „доцент“ се заема въз основа на конкурс и избор.\n(3) Конкурс за заемането на академичната длъжност „доцент“ се открива, ако може да се осигури съответната преподавателска или изследователска натовареност съгласно съответния правилник на висшето училище или научната организация.\nЧл. 25.\n Конкурсът се провежда от научно жури, което включва хабилитирани лица от Националната листа по чл. 4, ал. 2 и се състои от председател и шестима членове. Най-малко трима от членовете на журито са външни за съответното висше училище или научна организация и най-малко трима са професори.\nЧл. 26. \n(1) Кандидатите представят документи и трудове, изследвания и творчески постижения след защита на докторска дисертация, както и авторска справка на научните приноси на трудовете и цитиранията. Разглеждат се само публикации в специализирани научни издания.\n(2) В 14-дневен срок след изтичане на срока за подаване на документи научното жури определя двама рецензенти, от които поне единият е професор. Останалите членове на журито изготвят становища. Рецензиите и становищата завършват с положително или отрицателно заключение за избор.\nЧл. 27.\n (1) В срок до един месец преди заключителното заседание на научното жури на интернет страницата на съответното висше училище или на научната организация се публикуват изготвените от участниците в процедурата резюмета на трудовете им след защита на докторска дисертация, както и рецензиите и становищата на членовете на журито. Материалите се публикуват на български и на английски език. \n(2) Научното жури провежда конкурса в срок до 6 месеца от обявлението в „Държавен вестник“. \n(3) Научното жури оценява кандидатите според изследователската им продукция, а при наличие–и съобразно преподавателския им опит. Журито класира кандидатите с явно гласуване и ги предлага за избор от факултетния/научния съвет. Предложението до съвета се изготвя от председателя на научното жури и се подписва от всички членове в 7-дневен срок.\n(4) Факултетният, съответно научният съвет взема решение за избор на „доцент“ по предложение на научното жури. Изборът се провежда при условия и по ред, определени с правилника на висшето училище или научната организация, не по-късно от един месец след изготвяне на предложението.\nЧл. 28. \nИзбраният доцент изнася публична академична лекция пред академичната общност в съответното висше училище или научна организация.\nРаздел ІV\nЗаемане на академичната длъжност „професор“\nЧл. 29.\n (1) Академичната длъжност „професор“ се заема от лице след придобиване на научната степен „доктор“, което представи оригинални научноизследователски трудове, публикации, изобретения, ръководство на докторанти и други научни и научно-приложни разработки или творчески постижения, оценени в съвкупност. В правилника на съответното висше училище или научна организация могат да се предвидят и други задължителни условия.\n(2) Научното жури е в състав от седем членове – най-малко четирима от тях са професори и най-малко трима са външни лица. Изготвят се три рецензии и четири становища. За останалите условия и ред за заемане на научната длъжност „професор“ се прилагат разпоредбите на раздел ІІІ.\nГлава четвърта \nКОНТРОЛ\nЧл. 30.\n (1) Министърът на образованието, младежта и науката осъществява контрол за спазването на единните държавни изисквания.\n(2) За откритите и неприключили процедури за придобиване на научна степен, както и за заемане на академични длъжности, контролът е само за процедурни нарушения и се осъществява чрез проверки по собствена инициатива или сигнал на заинтересована страна.\n(3) Сигналът по ал. 2 трябва да съдържа името и адреса на подателя, описание на нарушенията по провежданата процедура, както и посочване на доказателствата, които ги подкрепят. Срокът за подаване на сигнала за участници в процедурата е три дни от узнаване на обстоятелството, а за трети лица – 7 дни от публикуване на информацията в „Държавен вестник“, съответно на интернет страницата на висшето училище и научната организация.\n(4) Министърът на образованието, младежта и науката назначава проверка и се произнася в 14-дневен срок от получаване на сигнала.\n(5) При проверката се проверява цялата процедура, независимо от посоченото в сигнала. Проверката завършва с констатации за редовността на всеки отделен етап на процедурата.\nЧл. 31.\n (1) Министърът на образованието, младежта и науката може да изисква информация и документи от висшите училища или научните организации във връзка с контролираните процедури.\n(2) В случай на констатирано нарушение министърът на образованието, младежта и науката или оправомощен от него заместник-министър има право да спре защитата на дисертацията, съответно конкурса или избора на главен асистент, доцент и професор. В заповедта за спиране се определя срок за отстраняване на нарушението и се съобщава на висшето училище или на научната организация.\n(3) Спирането е еднократно и за срок до един месец.\n(4) Висшето училище или научната организация са длъжни да отстранят констатираните нарушения и да представят доказателства за това в срока по ал. 2.\n(5) Процедурите за придобиване на научна степен и за заемане на академична длъжност се възобновяват със заповед на министъра на образованието, младежта и науката или на оправомощен от него заместник-министър, ако нарушенията са отстранени. \n(6) Когато министърът не издаде заповед за възобновяване след изтичане на едномесечния срок от спирането, процедурата може да се възобнови от ректора на висшето училище, съответно ръководителя на научната организация. При несъгласие министърът може да подаде жалба по чл. 33, ал. 3 или да предложи отнемане на акредитация пред НАОА.\nЧл. 32.\n (1) Приключилите процедури за придобиване на научна степен и за заемане на академична длъжност могат да се обжалват при допуснати съществени нарушения пред Арбитражния съвет към НАОА. Съществени са тези нарушения, чието действие би повлияло на крайния резултат.\n(2) Арбитражният съвет към НАОА се съставя за всеки разглеждан спор и се състои от четирима членове и председател.\n(3) Засегнатата страна, висшето училище или научната организация, Министерството на образованието, младежта и науката и НАОА избират по един арбитър, а избраните арбитри избират председател. При избор на Арбитражен съвет всяка една от страните представя по един резервен член.\n(4) Арбитри се избират от Националната листа по чл. 4, ал. 2. Задължително условие е те да не са участвали в съответната процедура в друго качество.\n(5) За председател на Арбитражния съвет се избира юрист с най-малко 10-годишен юридически стаж, включен в Националната листа.\nЧл. 33. \n(1) Производството пред Арбитражния съвет започва по жалба на засегнатата страна, подадена чрез висшето училище или научната организация в 14-дневен срок от нейното уведомяване.\n(2) Право да подадат жалба имат и други заинтересовани страни, които не участват в процедурата със самостоятелни права относно нейния предмет. Жалбата се подава в 14-дневен срок от узнаването, но не по-късно от един месец след обявлението на интернет страницата на висшето училище и научната организация за приключване на процедурата.\n(3) В изключителни случаи при нарушаване на обществен интерес жалба може да подаде министърът на образованието, младежта и науката или председателят на НАОА в двумесечен срок от обявлението на интернет страницата за приключване на процедурата.\n(4) Ректорът на висшето училище, съответно ръководителят на научната организация може сам да отмени постановеното решение, след като получи становище по жалбата от факултетния, съответно научния съвет. В противен случай той изпраща жалбата и цялата документация със свое становище до НАОА в 14-дневен срок от жалбата с препис и до Министерството на образованието, младежта и науката.\nЧл. 34. \n(1) В едномесечен срок от получаване на документите по чл. 33 се избира състав на арбитри. Същите провеждат първо заседание в 14-дневен срок след избора им, на което се разглеждат жалбата, приложената документация, становището на висшето училище или научната организация и становището на Министерството на образованието, младежта и науката.\n(2) Второ заседание се провежда по изключение при заявени искания за нови писмени доказателства, които по уважителни причини не са могли да се представят на първото заседание. Срокът за провеждане на второто заседание е до 14 дни след първото заседание.\n(3) В 14-дневен срок след съответното заседание се насрочва заключително заседание, на което се провежда гласуването, съобщават се мотивите на отделните арбитри и се обявява решението. Решението се приема с обикновено мнозинство.\n(4) С решението на Арбитражния съвет може да се потвърди решението на висшето училище или научната организация или да се отмени, като се изпрати за нова процедура от друг състав на научното жури. Повторното решение на висшите училища и научни организации не подлежи на обжалване пред Арбитражния съвет.\n(5) Решенията на Арбитражния съвет по този закон не подлежат на съдебен контрол.\n(6) За неуредените въпроси относно арбитражната процедура, включително административно-техническата организация, такси, разноски и други, се прилага правилникът на Арбитражния съвет към НАОА.\nЧл. 35.\n (1) Освобождава се от академична длъжност лице: \n1. когато бъде установено, че трудовете или значителни части от тях, въз основа на които е придобита научна степен или е заета академична длъжност, са написани или създадени от другиго;\n2. което е защитило дисертационен труд или е избрано на академична длъжност в процедура, в която член на жури или на факултетен/научен съвет е дал становище, вследствие на извършено престъпление, установено с влязла в сила присъда;\n3. което е получило отрицателна оценка при две последователни атестации. \n(2) В случаите по ал. 1, т. 1 и 2 се отнема и придобитата научна степен.\n(3) Отнемането на научна степен и освобождаването от длъжност се извършва от ректора на висшето училище, съответно от ръководителя на научната организация, по предложение на факултетния/научния съвет.\n(4) Министърът на образованието, младежта и науката или засегнатата страна има право да обжалва отнемането пред Арбитражния съвет в 30-дневен срок. Той се произнася с окончателно решение в едномесечен срок. \n(5) Член на жури по смисъла на ал. 1, т. 2 се заличава от Националната листа, като му се отнема научната степен и се освобождава от академична длъжност.\nЧл. 36.\n (1) Освобождаването от академична длъжност по чл. 35, ал. 1, т. 1 и 2 и отнемането на научна степен по чл. 35, ал. 2 се отразяват при атестирането на висшето училище или научната организация, провели съответната процедура, както и при атестирането на членовете на съответното жури, заемащи академични длъжности.\n(2) При външните членове на журито освобождаването от академична длъжност по чл. 35, ал. 1, т. 1 и 2 и отнемането на научна степен по чл. 35, ал. 2 се отразяват и при атестирането на висшето училище или научната организация, към които принадлежат.\n(3) Всички лични права на лицето, произтичащи от научната степен и академичната длъжност, се смятат за отменени.\nДОПЪЛНИТЕЛНИ РАЗПОРЕДБИ\n§ 1. \nПо смисъла на този закон:\n1. „висши училища и научни организации“ включват всички висши училища, Българската академия на науките, Селскостопанската академия, научни организации, университетски болници, институти и други, получили акредитация от НАОА;\n2. „докторска програма“ е акредитирана програма на висше училище или научна организация в област на висшето образование за провеждане на обучение на докторанти.\n§ 2.\n В съответния правилник на висшето училище или научна организация може да се предвиди и по-голям нечетен брой на членове на научното жури при запазване на законоустановените съотношения.\n§ 3. \n(1) Самостоятелните колежи не могат да провеждат процедури за заемане на академични длъжности.\n(2) Процедурите за заемане на академични длъжности по ал. 1 се провеждат от висше училище или научна организация, които извършват обучение в същата област на висшето образование, въз основа на сключен договор със съответния самостоятелен колеж.\n§ 4.\n (1) Всички обявления в интернет страница по този закон съдържат и дата на публикуване. Датата трябва да съвпада с датата на публикуване в „Държавен вестник“. Когато информацията се публикува само в интернет страница, за достоверността на съдържанието и датата се съставя протокол, подписан от председателя на научното жури, съответно от факултетния или научния съвет и от поне един кандидат в процедурата.\n(2) При провеждане на процедури по този закон, съдържащи класифицирана информация, заседанията на съответните органи са закрити и се прилагат изискванията на Закона за защита на класифицираната информация.\nПРЕХОДНИ И ЗАКЛЮЧИТЕЛНИ РАЗПОРЕДБИ\n§ 5.\n (1) Законът за научните степени и научните звания (обн., ДВ, бр. 36 от 1972 г.; изм., бр. 43 от 1975 г., бр. 12 от 1977 г., бр. 61 от 1981 г., бр. 94 от 1986 г., бр. 10 от 1990 г., бр. 59 от 1992 г., бр. 112 от 1995 г., бр. 28 от 1996 г. и бр. 54 от 2000 г.) се отменя.\n (2) Всички права, като заплащане, предимство при участие в конкурси и други, свързани с научните степени и научните звания, придобити при условията и по реда на отменения Закон за научните степени и научните звания, се запазват.\n(3) Лицата, придобили научни степени и звания при условията и по реда на отменения Закон за научните степени и научните звания, запазват научните си звания и научните степени и след като престанат да заемат научни или академични длъжности.\n§ 6. \nВисшите училища и научните организации са длъжни да осигурят на лицата, заварени на длъжностите „асистент“, „старши асистент“ и „главен асистент“, съответно „научен сътрудник“ ІІІ, ІІ и І степен, които не притежават научна степен „доктор“, условия за зачисляване за придобиване на научна степен „доктор“ в самостоятелна подготовка.\n§ 7. \n(1) Научните звания на членовете на академичния състав, притежаващи научни степени, получени съгласно отменения Закон за научните степени и научните звания, се заменят с академични длъжности в съответното висше училище или научна организация, както следва:\n1. „асистент“, „старши асистент“ и „главен асистент“, съответно „научен сътрудник“ ІІІ, ІІ и І степен“ се заменят с „главен асистент“;\n2. „доцент“, съответно „старши научен сътрудник II степен“ се заменят с „доцент“;\n3. „професор“, съответно „старши научен сътрудник I степен“ се заменят с „професор“.\n(2) Научните звания на членовете на академичния състав, които не притежават научни степени, получени съгласно отменения Закон за научните степени и научните звания, се заменят с академични длъжности в съответното висше училище или научна организация, както следва:\n1. „асистент“, „старши асистент“ и „главен асистент“, съответно „научен сътрудник ІІІ, ІІ и І степен“ се заменят с „асистент“;\n2. „доцент“, съответно „старши научен сътрудник II степен“ се заменят с „доцент“;\n3. „професор“, съответно „старши научен сътрудник I степен“ се заменят с „професор“.\n(3) Лицата по ал. 1 и 2 запазват трудовите си правоотношения със съответното висше училище или научна организация. Лицата по ал. 2, т. 1 след придобиване на научна степен „доктор“ заемат длъжността „главен асистент“ без конкурс.\n§ 8. \n(1) Закрива се Висшата атестационна комисия в срок до 8 месеца след влизането в сила на закона. Специализираните научни съвети прекратяват дейността си в 6-месечен срок от влизането в сила на закона, като в този срок се удължават изтеклите им мандати.\n(2) Активите, пасивите и архивът на Висшата атестационна комисия преминават към Министерството на образованието, младежта и науката.\n(3) Министерският съвет в срока по ал. 1 определя ликвидационна комисия.\n(4) Ликвидационната комисия извършва ликвидацията на закритата Висша атестационна комисия в срок три месеца от определянето й.\n(5) Разходите по ликвидацията са за сметка на утвърдените средства на закритата Висша атестационна комисия по бюджета й, както и по бюджета на Министерството на образованието, младежта и науката.\n(6) Правоотношенията с председателя, заместник-председателя и научния секретар, както и с членовете на Президиума и на научните комисии на закритата Висша атестационна комисия се прекратяват от министър-председателя, а трудовите правоотношения с останалите служители от администрацията на Висшата атестационна комисия – от министъра на образованието, младежта и науката.\n§ 9. \n(1) Откритите и неприключили към влизането в сила на закона процедури пред Висшата атестационна комисия се довършват при досегашните условия и ред в срока по § 8, ал. 1. За открити процедури се смятат тези, по които има избрани рецензенти или е платена такса. \n(2) В двумесечен срок от влизането в сила на закона Министерският съвет приема правилник за неговото прилагане. В правилника се регламентират единните държавни изисквания по смисъла на чл. 1, ал. 3, процедурите по прием и обучение на докторанти съгласно глава втора, нормите за преподавателска натовареност при откриване на конкурси за хабилитирани лица съгласно чл. 24, ал. 3 и други разпоредби по неговото прилагане. В срока по изречение първо Министерският съвет приема и правилника за дейността на Арбитражния съвет. \n§ 10. \nВ едномесечен срок от влизането в сила на правилника за прилагане на закона висшите училища и научните организации изготвят и приемат правилници за условията и реда за придобиване на научни степени и заемане на академични длъжности. Правилникът се приема от Академичния съвет на висшето училище или от съответния ръководен орган на научната организация. \n§ 11.\n В тримесечен срок от влизането в сила на закона Националната агенция за оценяване и акредитация изготвя Национална листа на членове на журита и арбитри.\n§ 12. \nВ Закона за висшето образование (обн., ДВ, бр. 112 от 1995 г.; изм., бр. 28 от 1996 г., бр. 56 от 1997 г.; попр., бр. 57 от 1997 г.; изм., бр. 58 от 1997 г., бр. 60, 66, 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г. и бр. 42, 74 и 99 от 2009 г.) се правят следните изменения и допълнения:\n1. В чл. 48:\nа) в ал. 1, т. 2 думите „старши асистент“ се заличават;\nб) алинея 3 се изменя така:\n„(3) Академичните длъжности „асистент“, „главен асистент“, „доцент“ и „професор“ се заемат при условията и по реда на Закона за развитието на академичния състав в Република България и на правилниците на висшите училища.“\n2. Член 49 се отменя. \n3. В чл. 50, ал. 2 думата „три“ се заменя с „два“.\n4. В чл. 77, ал. 3 думата „две“ се заменя с „едно“.\n5. В чл. 87, ал. 4 думите „както и с участието в научни комисии и в Президиума на Висшата атестационна комисия“ се заличават.\n6. Навсякъде думите „Закона за научните степени и научните звания“ се заменят със „Закона за развитието на академичния състав в Република България“.\n§ 13.\n В Закона за обществените библиотеки (обн., ДВ, бр. 42 от 2009 г.; изм., бр. 74 от 2009 г.) в чл. 20 думите „Закона за научните степени и научните звания“ се заменят със „Закона за развитието на академичния състав в Република България“.\n§ 14. \nВ Закона за лечебните заведения (обн., ДВ, бр. 62 от 1999 г.; изм., бр. 88, 113 и 114 от 1999 г., бр. 36, 65 и 108 от 2000 г.; Решение № 11 на Конституционния съд от 2001 г. – бр. 51 от 2001 г.; изм., бр. 28 и 62 от 2002 г., бр. 83, 102 и 114 от 2003 г., бр. 70 от 2004 г., бр. 46, 76, 85, 88 и 105 от 2005 г., бр. 30, 34, 59, 80 и 105 от 2006 г., бр. 31, 53 и 59 от 2007 г., бр. 110 от 2008 г. и бр. 36, 41, 99 и 101 от 2009 г.) в чл. 80, ал. 1, т. 1 накрая се поставя запетая и се добавя „които са специалисти в областта на медицината, биологията, химията и физиката и другите немедицински специалности“.\n§ 15.\n В едномесечен срок от влизането в сила на закона Министерският съвет внася в Народното събрание проекти на закони за изменение и допълнение на законите, чиито разпоредби трябва да бъдат приведени в съответствие с този закон.\nЗаконът е приет от 41-ото Народно събрание на 15 април 2010 г. и на 13 май 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9882",
    "meta": [],
    "text": "УКАЗ № 177\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за адвокатурата, приет от ХLI Народно събрание на 30 юни 2010 г.\nИздаден в \nСофия на 7 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за адвокатурата \n(обн., ДВ, бр. 55 от 2004 г.; изм., бр. 43 и 79 от 2005 г., бр. 10, 39 и 105 от 2006 г., бр. 59 от 2007 г. и бр. 69 от 2008 г.)\n§ 1. \nВ чл. 4 се създава ал. 3:\n„(3) При условията на ал. 1 и 2 адвокат или младши адвокат може да стане и всеки дееспособен гражданин на държава – членка на Европейския съюз, завършил висшето си юридическо образование в Република България.“\n§ 2. \nЧлен 11 се изменя така:\n„Чл. 11. Гражданин на държава – членка на Европейския съюз, придобил адвокатска правоспособност в държава – членка на Европейския съюз, съгласно нейното законодателство, може да упражнява адвокатска професия на територията на Република България под професионалното си звание по произход.“\n§ 3. \nВ чл. 12 се правят следните изменения:\n1. В ал. 1 думата „наименованието“ се заменя с „професионалното звание“.\n2. Алинея 4 се изменя така:\n„(4) Чуждестранният адвокат, вписан в регистъра на чуждестранните адвокати, може да участва лично в професионалните сдружения на адвокатите в Република България.“\n§ 4. \nВ чл. 13 се правят следните изменения и допълнения:\n1. В ал. 1 думата „наименованието“ се заменя с „професионалното звание“ и накрая се добавя „и в регистъра на чуждестранните адвокати, воден от адвокатската колегия“.\n2. Алинея 5 се изменя така:\n„(5) В 14-дневен срок от влизане в сила на решението по ал. 3 Висшият адвокатски съвет извършва вписването в Единния регистър на чуждестранните адвокати, упражняващи адвокатска професия под професионалното звание в държавата, в която е придобита адвокатската правоспособност, и изпраща съобщение за това до адвокатския съвет на колегията, в която членува придружаващият адвокат, за вписване в регистъра на чуждестранните адвокати към съответната адвокатска колегия.“\n3. Създават се нова ал. 6 и ал. 7 и 8:\n„(6) Адвокатският съвет на колегията, в която членува придружаващият адвокат, извършва служебно вписването по ал. 5 в 14-дневен срок от получаване на съобщението.\n(7) Висшият адвокатски съвет издава карта на чуждестранния адвокат в 14-дневен срок от вписването му в Единния регистър на чуждестранните адвокати.\n(8) В Единния регистър на чуждестранните адвокати към Висшия адвокатски съвет и в регистъра на чуждестранните адвокати на съответната адвокатска колегия по изрично заявление на чуждестранния адвокат се вписва наименованието (фирмата) на групата, в която членува в държавата членка по произход.“\n4. Досегашната ал. 6 става ал. 9.\n§ 5. \nВ чл. 14 се правят следните изменения и допълнения:\n1. Досегашният текст става ал. 1 и в нея думата „наименованието“ се заменя с „професионалното звание“, а думите „административните органи и служби“ се заличават.\n2. Създава се ал. 2:\n„(2) При осъществяване на професионалната си дейност в Република България чуждестранният адвокат, практикуващ под професионалното звание на държавата – членка на Европейския съюз, в която е придобита адвокатската правоспособност, има правата и задълженията на българския адвокат. Той може да упражнява съвместно адвокатската професия с други чуждестранни адвокати, вписани в Единния регистър на чуждестранните адвокати, както и с български адвокати по реда на глава десета.“\n§ 6. \nВ чл. 15 в изречение първо думата „наименованието“ се заменя с „професионалното звание“, думите „има право“ се заменят с „може“ и се създава изречение трето: „Вписването в регистъра на адвокатите дава право на чуждестранния адвокат да практикува адвокатската професия под званието „адвокат“.“\n§ 7. \nВ чл. 17 се правят следните изменения:\n1. Алинея 4 се изменя така:\n„(4) При постановяване на решение за вписване в регистъра на адвокатите на адвокатската колегия адвокатският съвет извършва вписването и изпраща препис от решението до Висшия адвокатски съвет за отписване от Единния регистър на чуждестранните адвокати, за което в 14-дневен срок се уведомява компетентният орган на държавата, в която е придобита адвокатската правоспособност.“\n2. Алинея 5 се отменя.\n3. В ал. 6 думите „комисията по чл. 18“ се заменят с „Висшия адвокатски съвет“.\n§ 8. \nВ чл. 18 ал. 1 се изменя така:\n„(1) На приравнителен изпит по българско право може да се яви чуждестранен адвокат, придобил висше юридическо образование по законодателството на държава – членка на Европейския съюз, след изискуемия по правото на тази държава срок на обучение и след придобиване на адвокатска правоспособност по правото на държава – членка на Европейския съюз.“\n§ 9. \nВ чл. 19а навсякъде след думите „чуждестранният адвокат“ се поставя запетая и се добавя „оказващ съдействие и защита по определен случай“.\n§ 10.\n В чл. 22, ал. 1 в текста преди т. 1 след думата „колегия“ се поставя запетая и се добавя „а чуждестранният адвокат се отписва от Единния регистър на чуждестранните адвокати и от регистъра на чуждестранните адвокати към съответната адвокатска колегия“.\n§ 11.\n В чл. 52, ал. 1, изречение първо след думата „Адвокати“ се поставя запетая и се добавя „чуждестранни адвокати, вписани в Единния регистър на чуждестранните адвокати“.\n§ 12.\n В чл. 57, ал. 1, изречение първо след думата „Адвокатите“ се добавя „и чуждестранните адвокати, вписани в Единния регистър на чуждестранните адвокати“.\n§ 13.\n В чл. 58 в текста преди т. 1 накрая на изречение първо се добавя „и/или чуждестранни адвокати, вписани в Единния регистър на чуждестранните адвокати“.\n§ 14.\n В чл. 59 се създава ал. 4:\n„(4) В случай че съдружник в адвокатско дружество е чуждестранен адвокат, вписан в Единния регистър на чуждестранните адвокати, който е съдружник във форма на съвместно упражняване на адвокатска дейност в държавата членка по произход, същият има право да използва наименованието (фирмата) й, като задължително посочва правния й статут.“\n§ 15.\n В чл. 60, ал. 2 след думата „адвокати“ се добавя „и/или чуждестранни адвокати“.\n§ 16.\n В чл. 62, ал. 2 се правят следните допълнения:\n1. В т. 3 след думите „на адвокатите“ се добавя „съответно от регистъра на чуждестранните адвокати“.\n2. Създава се т. 5:\n„5. документи, доказващи необходимите обстоятелства за вписване на допълнение към наименованието на адвокатското дружество в случаите по чл. 59, ал. 4.“\n§ 17.\n В чл. 76 изречение първо се изменя така: „Адвокат, чуждестранен адвокат, вписан в Единния регистър на чуждестранните адвокати, или адвокатско дружество може да сключи договор за сътрудничество с друг адвокат, чуждестранен адвокат, вписан в Единния регистър на чуждестранните адвокати, или с адвокатско дружество.“\n§ 18.\n В чл. 77, ал. 1 изречение първо се изменя така: „Адвокат, чуждестранен адвокат, вписан в Единния регистър на чуждестранните адвокати, или адвокатско дружество може да сключи писмен срочен или безсрочен договор с друг адвокат или чуждестранен адвокат, вписан в Единния регистър на чуждестранните адвокати, за постоянна работа срещу определено възнаграждение.“\n§ 19.\n В глава десета се създава раздел ІV с чл. 77а:\n„Раздел ІV\nСъвместна практика на чуждестранни адвокати\nЧл. 77а. (1) Чуждестранните адвокати, вписани в Единния регистър на чуждестранните адвокати, могат да упражняват съвместно адвокатската професия с други чуждестранни адвокати, вписани в Единния регистър на чуждестранните адвокати, както и с адвокати, вписани в съответния адвокатски регистър, под формите на съвместно упражняване на адвокатската професия, уредени в раздели І – ІІІ.\n(2) Един или повече чуждестранни адвокати от една и съща група, вписани в Единния регистър на чуждестранните адвокати, могат да упражняват адвокатската професия на територията на Република България в клон на тяхната група, учредена в друга държава – членка на Европейския съюз.\n(3) Като съдружници в клона по ал. 2 могат да участват и адвокати по чл. 4, ал. 1.\n(4) Регистрацията и дейността на клона по ал. 2 се извършва съответно по реда на чл. 57, 58, 60 – 75, като ограничението относно броя на адвокатите по чл. 58, изречение първо не се прилага.\n(5) В случаите по ал. 2 чуждестранните адвокати, вписани в Единния регистър на чуждестранните адвокати, могат да използват наименованието на групата, в която членуват в своята държава – членка на Европейския съюз, като добавят думата „клон“, правния статут на групата в държавата членка по произход, и поне едно от имената на членовете на тази група, които практикуват на територията на Република България.\n(6) Освен в случаите по чл. 73, ал. 1 клонът, регистриран по ал. 2, се прекратява, когато чуждестранен адвокат бъде лишен от право да упражнява адвокатска професия по реда на чл. 133, ал. 1, т. 4 и 5, както и при отписване на чуждестранния адвокат от Единния регистър на чуждестранните адвокати.“\n§ 20.\n В чл. 78 се правят следните изменения и допълнения:\n1. В ал. 1 се създава изречение второ: „Чуждестранният адвокат, вписан в Единния регистър на чуждестранните адвокати, членува в адвокатската колегия, в чийто регистър на чуждестранните адвокати е вписан.“\n2. В ал. 2 думата „регистъра“ се заменя с „регистрите“.\n§ 21.\n В чл. 80 ал. 1 се изменя така:\n„(1) Общото събрание се състои от адвокатите и чуждестранните адвокати, вписани в регистрите на адвокатската колегия.“\n§ 22.\n В чл. 108, ал. 4 накрая се добавя „като за избрани се обявяват кандидатите, получили най-голям брой гласове“.\n§ 23.\n В § 1 от допълнителните разпоредби се създава т. 6:\n„6. „Група, в която членува адвокатът, в държавата членка по произход“ е всяко образувание, което е или не е юридическо лице, учредено съгласно законите на държава – членка на Европейския съюз, в рамките на което адвокатите в тази държава съвместно и под общо наименование упражняват професионалната си дейност.“\nДопълнителна разпоредба\n§ 24.\n Този закон въвежда изискванията на Директива 98/5/ЕО на Европейския парламент и на Съвета от 16 февруари 1998 г. относно улесняване на постоянното упражняване на адвокатската професия в държава членка, различна от държавата, в която е придобита квалификацията.\nЗаконът е приет от 41-ото Народно събрание на 30 юни 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5679"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10025",
    "meta": [],
    "text": "УКАЗ № 175\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за обществените поръчки, приет от ХLI Народно събрание на 24 юни 2010 г.\nИздаден в \nСофия на 29 юни 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН \nза изменение и допълнение на Закона за обществените поръчки \n(обн., ДВ, бр. 28 от 2004 г.; изм., бр. 53 от 2004 г., бр. 31, 34 и 105 от 2005 г., бр. 18, 33, 37 и 79 от 2006 г., бр. 59 от 2007 г., бр. 94, 98 и 102 от 2008 г. и бр. 24 и 82 от 2009 г.)\n§ 1. \nВ чл. 4 т. 5 се изменя така: \n„5. арбитражните и помирителните услуги;“.\n§ 2.\n В чл. 5 ал. 3 се изменя така:\n„(3) Обществените поръчки по ал. 1 се възлагат за срок до 5 години. По изключение при услугите за предоставяне на банкови кредити за финансирането на инвестиционни проекти или на проекти и програми на Европейския съюз срокът може да бъде определен до 10 години, като възложителят посочва мотивите за това в решението за откриване на процедура или обявлението за обществена поръчка.“ \n§ 3. \nВ чл. 7в, ал. 1 след думите „транспортни услуги, са“ се добавя „предоставянето или“.\n§ 4.\n В чл. 8, ал. 3 след думите „колективен орган“ се добавя „или юридическо лице“.\n§ 5.\n В чл. 11 се правят следните изменения и допълнения:\n1. Досегашният текст става ал. 1 и се изменя така:\n„(1) Решенията на възложителите, приети във връзка с процедурите за възлагане на обществени поръчки, са индивидуални административни актове, които се издават по правилата на този закон.“ \n2. Създават се ал. 2 и 3:\n„(2) Решенията по ал. 1 съдържат:\n1. наименование на възложителя;\n2. номер, дата и правно основание за издаване на акта;\n3. посочване вида на процедурата и предмета на поръчката;\n4. разпоредителна част, чието съдържание е в зависимост от етапа на процедурата;\n5. мотиви – в случаите, когато се изискват;\n6. пред кой орган и в какъв срок може да се обжалва;\n7. трите имена и подпис на лицето, издало акта, с означаване на длъжността му.\n(3) При издаване на решенията по ал. 1 възложителите нямат право да допускат предварително изпълнение.“ \n§ 6.\n В чл. 13, ал. 1 се създава т. 7:\n„7. за строителство, доставки и услуги, възлагани на органи или структури на Организацията на Северноатлантическия договор (НАТО).“ \n§ 7. \nВ чл. 19, ал. 2 се правят следните изменения и допълнения: \n1. Точка 4 се изменя така:\n„4. обжалва пред Комисията за защита на конкуренцията решенията на възложители, с които са допуснати нарушения при провеждане на процедура за възлагане на обществена поръчка, установени от Европейската комисия до сключването на договора и посочени в уведомлението по чл. 122п, ал. 1;“.\n2. В т. 19 накрая се поставя запетая и се добавя „както и влезлите в сила определения по чл. 121б, ал. 3 и свързаните с тях решения по чл. 122г, ал. 4 на Комисията за защита на конкуренцията“.\n3. В т. 22, буква „б“ след думите „равна или по-висока от 1 000 000 лв.“ се поставя точка и запетая и текстът докрая се заличава.\n§ 8.\n В чл. 23, ал. 1, т. 1 и 2 думите „равна на или“ се заличават. \n§ 9.\n Създава се чл. 26а: \n„Чл. 26а. (1) При възлагане на обществена поръчка за доставка на пътни превозни средства, посочени в приложение № 3а, възложителите са длъжни да вземат предвид енергийните аспекти и въздействието върху околната среда през целия експлоатационен живот на превозните средства, които включват най-малко изисквания за:\n1. потребление на енергия, и\n2. емисии на въглероден диоксид (CO\n2\n), и\n3. емисии на азотни оксиди (Nox), неметанови въглеводороди (NMHC) и прахови частици.\n(2) Възложителите прилагат изискванията на ал. 1:\n1. чрез посочване като технически спецификации в документацията за обществената поръчка, или\n2. като показатели при критерий за оценка „икономически най-изгодната оферта“.\n(3) В случаите по ал. 2, т. 2 се прилага методика за изчисляване на разходите за потребление на енергия, емисии на въглероден диоксид, азотни оксиди, неметанови въглеводороди и прахови частици през целия експлоатационен живот на превозните средства. Методиката се определя с наредба на министъра на транспорта, информационните технологии и съобщенията.\n(4) Възложителите могат да не прилагат изискванията на ал. 1, когато възлагат обществена поръчка за доставка на пътни превозни средства, които не подлежат на задължително одобрение на типа или на индивидуално одобряване съгласно наредба на министъра на транспорта, информационните технологии и съобщенията, приета на основание чл. 138, ал. 4 от Закона за движението по пътищата.“ \n§ 10.\n В чл. 29, ал. 1 думата „тридневен“ се заменя с „4-дневен“. \n§ 11. \nВ чл. 34, ал. 2 думите „най-малко от петима членове“ се заменят с „от нечетен брой членове – най-малко петима“.\n§ 12.\n В чл. 35, ал. 1, т. 2 думите „Търговския закон“ се заменят със „Закона за предотвратяване и разкриване на конфликт на интереси“. \n§ 13.\n Член 38 се изменя така: \n„Чл. 38. Процедурите по този закон завършват с решение за:\n1. определяне на изпълнител по договор за обществена поръчка, включително по договор, сключен чрез прилагане на рамково споразумение, динамична система за доставки или система за предварителен подбор;\n2. сключване на рамково споразумение;\n3. създаване на динамична система за доставки или система за предварителен подбор;\n4. класиране на участниците и/или присъждане на награди и/или други плащания в конкурс за проект;\n5. прекратяване на процедурата.“ \n§ 14.\n В чл. 39 се правят следните изменения и допълнения:\n1. В ал. 1:\nа) в т. 1 думите „допуснат нито един кандидат или участник“ се заменят с „кандидат или участник, който отговаря на изискванията по чл. 47 – 53а“;\nб) в т. 2 думите „или заявления за участие“ се заличават.\n2. В ал. 2, т. 2 думата „допуснат“ се заличава, а след думата „участник“ се добавя „който отговаря на изискванията по чл. 47 – 53а“.\n§ 15. \nВ чл. 41 се правят следните изменения и допълнения: \n1. Алинеи 3 и 4 се изменят така:\n„(3) Възложителят няма право да сключи договор преди изтичане на 14-дневен срок от уведомяването на заинтересованите кандидати и/или заинтересованите участници за решението за определяне на изпълнител.\n(4) Възложителят сключва договора в едномесечен срок след влизане в сила на решението за определяне на изпълнител или на определението, с което е допуснато предварително изпълнение на това решение, но не преди изтичането на срока по ал. 3.“ \n2. Създава се нова ал. 5:\n„(5) Възложителят няма право да сключи договор с избрания изпълнител преди влизането в сила на всички решения по процедурата.“ \n3. Досегашната ал. 5 става ал. 6.\n§ 16. \nСъздават се чл. 41а, 41б и 41в: \n„Чл. 41а. Възложителят може да сключи договор за обществена поръчка преди изтичането на срока по чл. 41, ал. 3, когато:\n1. изпълнителят е определен в резултат на процедура на договаряне без обявление и има само един поканен участник;\n2. определеният за изпълнител е единственият заинтересован участник и няма заинтересовани кандидати;\n3. договорът се сключва въз основа на рамково споразумение с един участник.\nЧл. 41б. (1) Недействителен спрямо лицата по чл. 122и, ал. 1 е договор, който е сключен:\n1. в резултат на незаконосъобразно прилагане на основанията на чл. 4, чл. 12, ал. 1, чл. 13, ал. 1, чл. 90, ал. 1 или чл. 103, ал. 2;\n2. преди влизане в сила на някое от решенията на възложителя, издадено във връзка с процедурата, и се установи нарушение, което е засегнало възможността на:\nа) заинтересовано лице да подаде заявление за участие или оферта;\nб) заинтересован кандидат да подаде оферта;\nв) заинтересован кандидат или участник да вземе участие при определяне на изпълнител.\n(2) Договорът запазва действието си, когато има влязло в сила решение по чл. 122г, ал. 4.\nЧл. 41в. (1) В случаите по чл. 41б, ал. 1, т. 1 договорът запазва действието си, ако преди сключването му са изпълнени следните условия:\n1. публикувано е обявление за доброволна прозрачност, с което се оповестява намерение за сключване на договора;\n2. в обявлението по т. 1 възложителят е мотивирал прилагането на изключение, предвидено в чл. 4, чл. 12, ал. 1 или в чл. 13, ал. 1, или избора на процедура на договаряне без обявление по чл. 90, ал. 1 или чл. 103, ал. 2, и\n3. договорът е сключен не по-рано от 10 дни след публикуване на обявлението за доброволна прозрачност.\n(2) Обявлението по ал. 1, т. 1 се изготвя на български език по образец, утвърден с Регламент (ЕО) № 1150/2009 на Комисията от 10 ноември 2009 г. за изменение на Регламент (ЕО) № 1564/2005 по отношение на стандартните формуляри за публикуването на обявления в рамките на процедурите за възлагане на обществени поръчки в съответствие с директиви 89/665/ЕИО и 92/13/ЕИО на Съвета (ОВ, L 313/3 от 28 ноември 2009 г.).\n(3) Когато използва обявление за доброволна прозрачност, възложителят го изпраща за публикуване в Регистъра на обществените поръчки, а при стойност на поръчката, равна или по-висока от определените с регламента по чл. 45а, ал. 1 – и в „Официален вестник“ на Европейския съюз.“ \n§ 17.\n В чл. 42, ал. 1 се създава т. 4: \n„4. не извърши съответна регистрация, не представи документ или не изпълни друго изискване, което е необходимо за изпълнение на поръчката съгласно изискванията на нормативен или административен акт и е поставено от възложителя при откриване на процедурата.“ \n§ 18.\n В чл. 43, ал. 2, т. 1 след думата „сила“ се добавя „и/или непредвидени обстоятелства“.\n§ 19. \nВ чл. 44 ал. 7 и 8 се изменят така: \n„(7) Възложителите публикуват информация за сключен договор и в случаите, когато прилагат чл. 4, чл. 12, ал. 1, т. 2 – 10, чл. 13, ал. 1, т. 3, 4 и 6, чл. 90, ал. 1 или чл. 103, ал. 2.\n(8) Информацията по ал. 7 се изготвя съгласно съответния образец по чл. 19, ал. 7 и се изпраща за вписване в Регистъра на обществените поръчки в 7-дневен срок от сключването на договора.“ \n§ 20.\n В чл. 45а се правят следните изменения и допълнения: \n1. В ал. 1, т. 1 накрая се поставя тире и се добавя „при обществени поръчки за строителство“.\n2. Създава се нова ал. 3:\n„(3) Възложителите са длъжни да изпращат по реда на ал. 1 и предварителните обявления или съобщенията за публикуване на предварителни обявления в профила на купувача, когато обществените поръчки по категории доставки и услуги по приложение № 2 към чл. 5, ал. 1, т. 1 имат левова равностойност, равна на или по-висока от 750 000 евро.“ \n3. Досегашната ал. 3 става ал. 4.\n4. Досегашната ал. 4 става ал. 5 и в нея думите „ал. 1 и 3“ се заменят с „ал. 1, 3 и 4“.\n5. Досегашните ал. 5 и 6 стават съответно ал. 6 и 7.\n6. Досегашната ал. 7 става ал. 8 и в нея думите „ал. 1 и 3“ се заменят с „ал. 1, 3 и 4“.\n7. Досегашната ал. 8 става ал. 9 и в нея думите „ал. 1 и 3“ се заменят с „ал. 1, 3 и 4“.\n8. Досегашните ал. 9 и 10 стават съответно ал. 10 и 11.\n§ 21.\n В чл. 47 се правят следните изменения и допълнения: \n1. В ал. 4:\nа) в т. 6 след думите „във всички останали случаи“ се поставя запетая и се добавя „включително за чуждестранните лица“;\nб) създава се т. 7:\n „7. в случаите по т. 1 – 6 – и за прокуристите, когато има такива; когато чуждестранно лице има повече от един прокурист, декларацията се подава само от прокуриста, в чиято представителна власт е включена територията на Република България, съответно територията на държавата, в която се провежда процедурата при възложител по чл. 7, т. 2.“ \n2. В ал. 5, т. 1 думите „член на управителен или контролен орган, както и временно изпълняващ такава длъжност, включително прокурист или търговски пълномощник, е свързано лице“ се заменят с „лицата по ал. 4 са свързани лица“.\n§ 22. \nВ чл. 49 се създава ал. 3: \n„(3) За допускане до участие в процедура на кандидатите или участниците, установени в друга държава – членка на Европейския съюз, възложителят няма право да изисква набавянето на сертификат или документ за регистрация от административен орган, ако те представят еквивалентен документ, издаден от държавата, в която са установени.“ \n§ 23. \nВ чл. 56 се правят следните изменения и допълнения: \n1. В ал. 1 т. 7 се изменя така:\n„7. подизпълнителите, ако участникът предвижда такива, както и вида на работите, които ще извършват, и дела на тяхното участие.“ \n2. В ал. 2 накрая се поставя запетая и се добавя „а изискванията към тях се прилагат съобразно вида и дела на тяхното участие“.\n3. В ал. 4 думите „легализиран превод“ се заменят с „официален превод“.\n4. Създава се ал. 5:\n„(5) Когато поръчката е с място на изпълнение извън страната, възложителят може да допусне заявлението за участие и офертата да се представят на официален език на съответната страна.“ \n§ 24. \nВ чл. 57 ал. 2 се изменя така: \n„(2) Пликът по ал. 1 съдържа три отделни запечатани непрозрачни и надписани плика, както следва:\n1. плик № 1 с надпис „Документи за подбор“, в който се поставят документите, изисквани от възложителя съгласно чл. 56, ал. 1, т. 1 – 7, 10 – 12, отнасящи се до критериите за подбор на участниците или кандидатите;\n2. плик № 2 с надпис „Предложение за изпълнение на поръчката“, в който се поставят документите, свързани с изпълнението на поръчката, съобразно избрания от възложителя критерий и посочените в документацията изисквания;\n3. плик № 3 с надпис „Предлагана цена“, който съдържа ценовото предложение на участника.“ \n§ 25.\n В чл. 59, ал. 3 думите „5 на сто“ се заменят с „3 на сто“.\n§ 26. \nВ чл. 68 се правят следните изменения и допълнения: \n1. Алинеи 3 – 8 се изменят така: \n„(3) Отварянето на офертите е публично и на него могат да присъстват участниците в процедурата или техни упълномощени представители, както и представители на средствата за масово осведомяване и на юридически лица с нестопанска цел.\n(4) Комисията отваря офертите по реда на тяхното постъпване и проверява за наличието на три отделни запечатани плика, след което най-малко трима от нейните членове подписват плик № 3. Комисията предлага по един представител от присъстващите участници да подпише плик № 3 на останалите участници.\n(5) В присъствието на лицата по ал. 3 комисията отваря плик № 2 и най-малко трима от членовете й подписват всички документи, съдържащи се в него. Комисията предлага по един представител от присъстващите участници да подпише документите в плик № 2 на останалите участници. Комисията след това отваря плик № 1 и оповестява документите, които той съдържа.\n(6) След извършването на действията по ал. 4 и 5 приключва публичната част от заседанието на комисията.\n(7) Комисията уведомява участниците, като им изпраща протокола с констатациите относно наличието и редовността на представените документи в плик № 1.\n(8) В протокола по ал. 7 комисията описва изчерпателно липсващите документи или констатираните нередовности, посочва точно вида на документа или документите, които следва да се представят допълнително, и определя срок за представянето им. Срокът е еднакъв за всички участници и не може да бъде по-дълъг от 5 дни, считано от датата на получаване на протокола.“ \n2. Създават се ал. 9, 10 и 11:\n„(9) Участникът няма право да представя други документи освен посочените в протокола по ал. 7.\n(10) След изтичането на срока по ал. 8 комисията проверява съответствието на документите в плик № 1, включително допълнително представените, с изискванията за подбор, поставени от възложителя. Комисията не разглежда документите в плик № 2 на участниците, които не отговарят на изискванията за подбор.\n(11) Комисията може по всяко време да проверява заявените от участниците данни, да изисква от тях разяснения, както и допълнителни доказателства за данни, представени в пликове № 2 и 3. Тази възможност не може да се използва за промяна на техническото и ценовото предложение на участниците.“ \n§ 27.\n В чл. 70 ал. 1 се изменя така:\n„(1) Когато офертата на участник съдържа предложение, което в зависимост от избрания критерий по чл. 37, ал. 1 е с 30 на сто по-благоприятно от средната стойност на съответните предложения в останалите оферти, комисията трябва да изиска от него подробна писмена обосновка за начина на неговото образуване. Комисията определя разумен срок за представяне на обосновката, който не може да бъде по-кратък от три работни дни от получаване на искането за това.“ \n§ 28.\n В чл. 71 се създават ал. 4 и 5:\n„(4) В случай че комплексните оценки на две или повече оферти са равни, когато е избран критерият по чл. 37, ал. 1, т. 2, за икономически най-изгодна се приема тази оферта, в която се предлага най-ниска цена. При условие че и цените са еднакви се сравняват оценките по показателя с най-висока относителна тежест и се избира офертата с по-благоприятна стойност по този показател.\n(5) Комисията провежда публично жребий за определяне на изпълнител между класираните на първо място оферти, ако поръчката се възлага:\n1. по критерий „най-ниска цена“ и тази цена се предлага в две или повече оферти, или\n2. по критерий „икономически най-изгодна оферта“, но тази оферта не може да се определи по реда на ал. 4.“ \n§ 29.\n В чл. 72, ал. 1 се създава т. 7:\n„7. в случай, че има такива – особени мнения със съответните мотиви на членовете на комисията.“ \n§ 30.\n В чл. 74 ал. 2 се изменя така: \n„(2) Възложителят може да прекрати процедурата или с решение да определи за изпълнител и да сключи договор с втория класиран участник в случаите, когато участникът, класиран на първо място:\n1. откаже да сключи договор;\n2. не изпълни някое от изискванията на чл. 42, ал. 1.“ \n§ 31. \nВ чл. 77 се правят следните допълнения:\n1. В ал. 3, т. 6 след думата „поръчката“ се добавя „и вида“.\n2. В ал. 4 накрая се поставя запетая и се добавя „а изискванията се прилагат съобразно вида и дела на тяхното участие“.\n§ 32. \nВ чл. 79 се правят следните изменения и допълнения:\n1. В ал. 2, изречение първо след думите „разглежда постъпилите заявления“ се добавя „по реда на чл. 68, ал. 7 – 11“. \n2. Алинея 6 се изменя така: \n„(6) Когато броят на кандидатите, отговарящи на критериите за подбор и на минималните изисквания, е под посочения в обявлението минимум, възложителят може да продължи процедурата, като покани всички кандидати, които притежават необходимите възможности. В този случай възложителят не може да покани да подадат оферти други лица, които не са подали заявление за участие, или кандидати, които не притежават необходимите възможности.“ \n§ 33. \nВ чл. 88 се правят следните изменения и допълнения:\n1. В ал. 2, изречение първо след думите „разглежда постъпилите заявления“ се добавя „по реда на чл. 68, ал. 7 – 11“. \n2. Алинея 6 се изменя така: \n„(6) Когато броят на кандидатите, отговарящи на критериите за подбор и на минималните изисквания, е под посочения в обявлението минимум, възложителят може да продължи процедурата, като покани всички кандидати, които притежават необходимите възможности. В този случай възложителят не може да покани да участват в договарянето други лица, които не са подали заявление за участие, или кандидати, които не притежават необходимите възможности.“ \n§ 34. \nЧлен 120 се изменя така: \n„Чл. 120. (1) На обжалване по реда на тази глава подлежи всяко решение на възложителите в процедура за:\n1. възлагане на обществена поръчка, включително чрез прилагане на рамково споразумение, динамична система за доставки или система за предварителен подбор;\n2. сключване на рамково споразумение;\n3. създаване на динамична система за доставки или система за предварителен подбор;\n4. конкурс за проект.\n(2) Решенията по ал. 1 се обжалват пред Комисията за защита на конкуренцията относно тяхната законосъобразност, включително за наличие на дискриминационни икономически, финансови, технически или квалификационни изисквания в обявлението, документацията или във всеки друг документ, свързан с процедурата.\n(3) Жалба може да се подава в 10-дневен срок от:\n1. публикуването на решение и обявление в Регистъра на обществените поръчки или обявление в „Официален вестник“ на Европейския съюз, а относно изисквания, които не са посочени в обявлението – от получаване на документацията, когато не е публикувана едновременно с обявлението – срещу решението за откриване на процедура;\n2. получаване на решението по чл. 79, ал. 8, чл. 83г, ал. 3, чл. 83ж, ал. 1 и чл. 88, ал. 8;\n3. получаване на решението за избор на изпълнител или за прекратяване на процедурата;\n4. публикуване на обявлението за доброволна прозрачност в Регистъра на обществените поръчки или в „Официален вестник“ на Европейския съюз – срещу решението за избор на изпълнител.\n(4) Жалба по ал. 3 може да се подава от:\n1. всяко заинтересовано лице – в случаите по т. 1 и 4;\n2. всеки заинтересован кандидат в процедурата – в случаите по т. 2;\n3. всеки заинтересован кандидат или участник – в случаите по т. 3.\n(5) В случаите по ал. 3, т. 1 и 4, когато датите на публикуване на обявленията в Регистъра на обществените поръчки и в „Официален вестник“ на Европейския съюз са различни, срокът за обжалване тече от по-късната дата.\n(6) Жалба срещу решението за класиране на участниците в конкурса за проект може да подава всеки заинтересован кандидат или заинтересован участник в срока по ал. 3.“ \n§ 35.\n Член 120а се изменя така: \n„Чл. 120а. (1) Жалба срещу решение на възложителя, с изключение на решението за определяне на изпълнител, не спира процедурата за възлагане на обществена поръчка, освен когато е поискана временна мярка „спиране на процедурата“.\n(2) Когато с жалбата е поискана временната мярка по ал. 1, процедурата за възлагане на обществена поръчка спира до влизане в сила на:\n1. определението, с което се отхвърля искането за временна мярка, или\n2. решението по жалбата, ако е наложена временната мярка.“ \n§ 36. \nСъздава се чл. 120б: \n„Чл. 120б. Жалба срещу решението за определяне на изпълнител спира процедурата за възлагане на обществена поръчка до окончателното решаване на спора, освен когато е допуснато предварително изпълнение.“ \n§ 37.\n В чл. 121 се правят следните изменения: \n1. Алинея 1 се изменя така:\n„(1) Жалбата се подава едновременно до Комисията за защита на конкуренцията и до възложителя, чието решение се обжалва. В тридневен срок от получаването й възложителят е длъжен да изпрати до Комисията за защита на конкуренцията становище по жалбата, подкрепено при необходимост с доказателства.“ \n2. В ал. 2 т. 3 се изменя така:\n„3. наименование и адрес на възложителя;“.\n3. В ал. 6:\nа) в т. 1 думите „ал. 2“ се заменят с „ал. 3“;\nб) точка 4 се отменя.\n4. В ал. 7 думата „7-дневен“ се заменя с „тридневен“.\n§ 38.\n Член 121а се изменя така: \n„Чл. 121а. (1) В тридневен срок от постъпване на жалбата или от отстраняване на нередовностите по нея председателят на Комисията за защита на конкуренцията образува производство и определя докладчик.\n(2) Когато в жалбата е направено искане за налагане на временна мярка, Комисията за защита на конкуренцията се произнася по него в закрито заседание с мотивирано определение в 7-дневен срок от образуването на производството.\n(3) Комисията за защита на конкуренцията се произнася по искането след преценка на възможните последици от налагането на временна мярка за всички интереси, които могат да се увредят, включително за обществения интерес, направена въз основа на твърденията по жалбата, становището на възложителя и приложените доказателства от страните.\n(4) Комисията за защита на конкуренцията може да не наложи временна мярка, когато отрицателните последици за всички интереси, които могат да се увредят, превишават ползата от нейното налагане.\n(5) Произнасянето по временната мярка не обвързва Комисията за защита на конкуренцията при решаване на спора по същество, както и не засяга останалите искания на жалбоподателя.\n(6) Определението за налагане на временна мярка подлежи на обжалване пред тричленен състав на Върховния административен съд в тридневен срок от съобщаването му на страните. Обжалването на определението не спира производството пред Комисията за защита на конкуренцията.“ \n§ 39. \nСъздава се чл. 121б: \n„Чл. 121б. (1) Когато се обжалва решението за избор на изпълнител, възложителят може в становището по чл. 121, ал. 1 да поиска от Комисията за защита на конкуренцията допускане на предварително изпълнение на решението.\n(2) Възложителят мотивира искането по ал. 1 и прилага доказателства в подкрепа на твърденията си.\n(3) Комисията за защита на конкуренцията се произнася по искането за допускане на предварително изпълнение с определение в закрито заседание в тридневен срок от получаване на становището.\n(4) Комисията за защита на конкуренцията допуска предварително изпълнение на решението за избор на изпълнител по изключение, когато това се налага, за да се осигури животът или здравето на гражданите, да се защитят особено важни държавни или обществени интереси или ако от закъснението на изпълнението може да последва значителна или труднопоправима вреда.\n(5) Предварително изпълнение по ал. 4 не се допуска, когато е мотивирано с икономически интереси, свързани с разходи за:\n1. отлагане изпълнението на договора;\n2. откриване на нова процедура за възлагане на поръчката.\n(6) Определението подлежи на обжалване пред Върховния административен съд в три­дневен срок от съобщаването му на страните.\n(7) Върховният административен съд се произнася по определението в закрито заседание в 7-дневен срок от образуване на производството по частната жалба.“ \n§ 40. \nЧлен 122 се изменя така: \n„Чл. 122. (1) Когато е образувано производство срещу решение за определяне на изпълнител и не е допуснато предварително изпълнение, Комисията за защита на конкуренцията служебно проверява за наличие на висящо производство срещу друго решение на възложителя по същата процедура.\n(2) Комисията за защита на конкуренцията спира производството, образувано по жалба срещу решение за избор на изпълнител, когато установи висящо производство по ал. 1.\n(3) Производството се възобновява служебно или по искане на една от страните след отпадане на основанието за спиране.“ \n§ 41.\n В чл. 122а, ал. 3 думите „чл. 122г, ал. 1, т. 2“ се заменят с „чл. 122г, ал. 1, т. 2, 4 или 5“. \n§ 42.\n В чл. 122г се правят следните изменения и допълнения: \n1. В ал. 1:\nа) в т. 2 думите „или установява незаконосъобразното действие или бездействие“ се заличават;\nб) създават се т. 4 и 5:\n„4. обявява за нищожно решението на възложителя;\n5. установява нарушение на чл. 41, ал. 3 или 5 и/или нарушения в процедурата и налага предвидените санкции.“ \n2. Алинеи 3 и 4 се изменят така:\n„(3) Когато в хода на производството възложителят сключи договор, той е длъжен незабавно да уведоми Комисията за защита на конкуренцията, като изпрати и копие от договора.\n(4) Когато договорът е сключен след допускане на предварително изпълнение, но при произнасяне по жалбата Комисията за защита на конкуренцията установи нарушение на закона, тя не отменя решението за определяне на изпълнител, а налага санкция в размер 10 на сто от стойността на сключения договор.“ \n3. Създават се нови ал. 5 и 6:\n„(5) Когато установи, че договорът е сключен в нарушение на срока по чл. 41, ал. 3 или преди влизане в сила на решението за определяне на изпълнител (освен ако не е допуснато предварително изпълнение), но не се установят други нарушения на закона, Комисията за защита на конкуренцията не отменя решението за определяне на изпълнител, а налага санкция в размер 3 на сто от стойността на сключения договор.\n(6) В случаите по ал. 4 и 5, когато стойността на договорите не е посочена в тях, конкретният размер на санкцията се налага от Комисията за защита на конкуренцията въз основа на назначена експертиза за очакваната стойност на сключения договор. При назначаване на експертиза разноските за възнаграждението на експерта се заплащат от възложителя.“ \n4. Досегашните ал. 5 и 6 стават съответно ал. 7 и 8.\n§ 43. \nВ чл. 122д се правят следните изменения:\n1. В ал. 1 думата „двумесечен“ се заменя с „едномесечен“.\n2. В ал. 2 думата „14-дневен“ се заменя със „7-дневен“.\n§ 44. \nВ чл. 122е ал. 2 се изменя така: \n„(2) Върховният административен съд се произнася в срок до един месец от получаване на жалбата и решението му е окончателно.“ \n§ 45. \nВ чл. 122ж, ал. 2 думите „чл. 122, ал. 6“ се заменят с „чл. 121а, ал. 6“. \n§ 46.\n В чл. 122з накрая се добавя „по Административнопроцесуалния кодекс“. \n§ 47.\n Член 122и се изменя така: \n„Чл. 122и. (1) Обявяване недействителност на сключен договор на основанията, посочени в чл. 41б, ал. 1, може да иска:\n1. всяко заинтересовано лице – в случаите по чл. 41б, ал. 1, т. 1;\n2. всяко заинтересовано лице и заинтересован кандидат – в случаите по чл. 41б, ал. 1, т. 2, букви „а“ и „б“;\n3. заинтересован кандидат и/или заинтересован участник – в случаите по чл. 41б, ал. 1, т. 2, буква „в“.\n(2) Искът се предявява по реда на Гражданския процесуален кодекс.\n(3) Недействителност на договора по ал. 1 може да се иска в срок до два месеца от публикуване на информация за сключен договор в Регистъра на обществените поръчки, а ако не е публикувана – от узнаването, но не по-късно от една година от сключването на договора.“ \n§ 48.\n Член 122к се изменя така: \n„Чл. 122к. Когато договорът бъде обявен за недействителен, всяка от страните трябва да върне на другата страна всичко, което е получила от нея. В случай че това не е възможно, отношенията се уреждат чрез връщане на паричната равностойност на полученото по договора.“ \n§ 49.\n Член 122л се изменя така:\n„Чл. 122л. Всяко заинтересовано лице може да претендира обезщетение за вреди, претърпени вследствие на нарушения при провеждане на процедура и сключване на договор за обществена поръчка, при условията на чл. 203, ал. 1, чл. 204, ал. 1, 3 и 4 и чл. 205 от Административнопроцесуалния кодекс.“ \n§ 50.\n В глава единадесета се създават чл. 122м, 122н и 122о: \n„Чл. 122м. Сумите в изпълнение на санкциите по чл. 122г, ал. 4 и 5 се заплащат от бюджета на юридически лица – възложители, или на юридически лица, които се ръководят от възложители – физически лица.\nЧл. 122н. Комисията за защита на конкуренцията изпраща решенията по чл. 122г и определенията по чл. 121а, ал. 2, чл. 121б, ал. 3 и чл. 122ж, ал. 1 до Агенцията по обществени поръчки в 7-дневен срок от обявяването им.\nЧл. 122о. (1) Условията и редът за обжалване на решенията на възложителите, обявяване недействителност на договорите и присъждането на обезщетения съгласно този закон се прилагат съответно при възлагане на обществените поръчки, определени с наредбата по чл. 14, ал. 7.\n(2) При оспорване актовете на възложителите при възлагане на обществени поръчки, определени с наредбата по чл. 13, ал. 2, се прилага редът за оспорване на индивидуални административни актове.“ \n§ 51. \nСъздава се глава единадесета „а“ с чл. 122п – 122т: \n„Глава единадесета „а“\nРЕД ЗА ОТСТРАНЯВАНЕ НА НАРУШЕНИЯ, УСТАНОВЕНИ ОТ ЕВРОПЕЙСКАТА КОМИСИЯ\nЧл. 122п. (1) Постоянното представителство на Република България към Европейския съюз препраща в деня на получаването или най-късно на следващия работен ден до Агенцията по обществени поръчки, администрацията на Министерския съвет, Министерството на външните работи и до Министерството на икономиката, енергетиката и туризма уведомлението, получено от Европейската комисия, за установени от нея нарушения на възложителите при провеждане на процедура до сключване на договор за възлагане на обществена поръчка.\n(2) Изпълнителният директор на Агенцията по обществени поръчки изпраща уведомлението по ал. 1 до съответния възложител, който в 5-дневен срок от получаването му е длъжен да представи отговор. \n(3) С отговора по ал. 2 възложителят уведомява агенцията и прилага съответните доказателства, когато: \n1. приеме за основателни твърденията на Европейската комисия и отстрани нарушението, или\n2. посоченото в уведомлението нарушение вече е предмет на обжалване. \n(4) Извън случаите по ал. 3, когато възложителят намира, че не е налице нарушение, той изпраща мотивирано становище до Агенцията по обществени поръчки и прилага доказателства.\n(5) Възложителят е длъжен да преустанови всякакви действия, свързани с провеждане на процедурата или сключване на договор за обществена поръчка, от момента на получаване на уведомлението по ал. 2 до окончателното разрешаване на спора.\n(6) В случаите по ал. 4 изпълнителният директор на агенцията: \n1. упражнява правомощието си по чл. 19, ал. 2, т. 4, когато нарушението, посочено в уведомлението по ал. 1, е в резултат от акт на възложителя;\n2. сезира компетентния държавен орган, когато нарушението произтича от прилагането на нормативен акт, който не е в съответствие с правото на Европейския съюз.\n(7) Органът по ал. 6, т. 2 в 5-дневен срок уведомява агенцията с мотивирано становище и посочва съответни мерки, когато предвижда такива. \n(8) Изпълнителният директор на Агенцията по обществени поръчки изготвя отговор до Европейската комисия, който съдържа:\n1. потвърждение, че нарушението е отстранено – в случаите по ал. 3, т. 1;\n2. информация за наличие на производство по обжалване на нарушението – в случаите по ал. 3, т. 2;\n3. информация за предприемане на мерки за отстраняване на нарушението – в случаите по ал. 6, т. 1 и ал. 7.\n(9) Отговорът по ал. 8 с приложени към него доказателства се изпраща до Постоянното представителство на Република България към Европейския съюз, администрацията на Министерския съвет, Министерството на външните работи и до Министерството на икономиката, енергетиката и туризма в срок до 17 дни от получаването в Агенцията по обществени поръчки на уведомлението по ал. 1.\n(10) Постоянното представителство на Република България към Европейския съюз предоставя на Европейската комисия отговора по ал. 8 не по-късно от изтичането на 21 дни от датата на получаване на уведомлението по ал. 1. \nЧл. 122р. Обменът на информация по чл. 122п може да се извършва по електронен път с електронен подпис или по факс. \nЧл. 122с. Възложителите са длъжни писмено да уведомят агенцията:\n1. за резултата от обжалването в случаите по чл. 122п , ал. 3, т. 2 – в 7-дневен срок от влизането в сила на решението на Комисията за защита на конкуренцията; \n2. когато процедурата, за която се отнася уведомлението по чл. 122п, ал. 1, е прекратена с влязло в сила решение и открият нова процедура, свързана изцяло или отчасти със същия предмет – в тридневен срок от откриването на процедурата.\nЧл. 122т. В случаите по чл. 122с изпълнителният директор на агенцията в 7-дневен срок от получаване на уведомлението уведомява Европейската комисия по реда на чл. 122п, ал. 9.“ \n§ 52. \nВ чл. 128д се правят следните изменения и допълнения: \n1. Досегашният текст става ал. 1 и в нея думите „преди изтичане на срока за обжалване на решението за определяне на изпълнител или“ се заличават.\n2. Създават се ал. 2 и 3:\n„(2) Имуществената санкция по ал. 1 се налага и на възложител, който сключи договор преди изтичане на срока по чл. 41, ал. 3, с изключение на случаите по чл. 41а.\n(3) Наказанието по ал. 2 не се налага в случаите, когато за установеното нарушение е наложена санкция по чл. 122г, ал. 5.“ \n§ 53. \nВ чл. 129а се правят следните изменения: \n1. В ал. 1 думите „ал. 1 и 3“ се заменят с „ал. 1, 3 и 4“, а думите „ал. 8 и 9“ се заменят с „ал. 9 и 10“.\n2. Алинея 2 се отменя.\n§ 54.\n Създава се чл. 131а: \n„Чл. 131а. Възложител, който не изпълни задължението си по чл. 62, ал. 1 или 3 в законоустановения срок, се наказва с имуществена санкция в размер от 1000 до 5000 лв. или с глоба в размер от 500 до 1500 лв., а лицето по чл. 8, ал. 2 или 3 – с глоба в размер от 500 до 1500 лв.“ \n§ 55. \nВ чл. 132 се правят следните изменения и допълнения: \n1. Създава се нова ал. 2:\n„(2) Възложител, който не изпрати в срок информацията по чл. 44, ал. 7, се наказва с имуществена санкция в размер от 5000 до 20 000 лв.“ \n2. Досегашната ал. 2 става ал. 3 и в нея думите „не изпрати в срок информацията, посочена в чл. 19, ал. 3 и в чл. 44, ал. 7, или друга информация, поискана от изпълнителния директор на Агенцията по обществени поръчки“ се заменят с „не изпълни задължението си по чл. 19, ал. 4, чл. 122п, ал. 2 или 7“.\n§ 56. \nВ § 1 от допълнителните разпоредби се правят следните изменения и допълнения: \n1. В т. 1 думите „по закона“ се заменят със „за възлагане на обществена поръчка“.\n2. Създават се т. 6а, 6б и 6в:\n„6а. „Заинтересован кандидат“ е кандидат, който не е отстранен окончателно от участие на етапа на предварителен подбор, тъй като не е уведомен за отстраняването или производството по обжалване на решението, с което е отстранен, не е приключено. \n6б. „Заинтересован участник“ е участник, който не е отстранен окончателно от процедура. Отстраняването е окончателно, когато участникът е уведомен за решението, с което е отстранен, и това решение е влязло в сила. \n6в. „Заинтересовано лице“ е всяко лице, което има или е имало интерес от получаването на определена обществена поръчка и на което е нанесена или може да бъде нанесена вреда от твърдяното нарушение.“ \n3. Създава се т. 14б:\n„14б. „Непредвидени обстоятелства“ са обстоятелствата, възникнали след сключването на договора, независимо от волята на страните, които не са могли да бъдат предвидени и правят невъзможно изпълнението при договорените условия.“ \n4. Създава се т. 16а:\n„16а. „Официален превод“ е превод, извършен от преводач, който има сключен договор с Министерството на външните работи за извършване на официални преводи.“ \n5. Създава се т. 19а:\n„19а. „Предварително обявени условия“ са условията, съдържащи се в обявлението и/или документацията за участие.“ \n6. В т. 22 в текста преди буква „а“ след думите „т. 1“ запетаята се заменя с „или“, а думите „или други лица“ се заличават.\n§ 57.\n Създава се приложение № 3а към чл. 26а: \n„Приложение № 3а  към чл. 26а\nПробег през целия експлоатационен живот на пътните превозни средства\n    \n        \n            \n            \nКатегория на превозното средство (категории М и N съгласно определенията от Директива 2007/46/ЕО)\n            \n            \n            \nПробег за целия експлоатационен живот\n            \n        \n        \n            \n            \nЛеки автомобили (М1)\n            \n            \n            \n200 000 km\n            \n        \n        \n            \n            \nЛекотоварни пътни превозни средства (N1)\n            \n            \n            \n250 000 km\n            \n        \n        \n            \n            \nТежкотоварни пътни превозни средства (N2, N3)\n            \n            \n            \n1 000 000 km\n            \n        \n        \n            \n            \nАвтобуси (M2, M3)\n            \n            \n            \n800 000 km \n            \n        \n    \n \nДопълнителна разпоредба\n§ 58.\n С този закон се въвеждат изискванията на Директива 2007/66/ЕО на Европейския парламент и на Съвета от 11 декември 2007 г. за изменение на директиви 89/665/ЕИО и 92/13/ЕИО на Съвета с оглед повишаване на ефективността на процедурите за преразглеждане при възлагане на обществени поръчки (ОВ, L 335/31 от 20 декември 2007 г.) и на Директива 2009/33/ЕО на Европейския парламент и на Съвета от 23 април 2009 г. за насърчаването на чисти и енергийноефективни пътни превозни средства (ОВ, L 120/5 от 15 май 2009 г.).\nПреходни и заключителни разпоредби\n§ 59.\n Процедурите, открити до влизането в сила на този закон, се довършват по досегашния ред. \n§ 60. \nПроизводствата, образувани пред Комисията за защита на конкуренцията до влизането в сила на този закон, се довършват по досегашния ред. \n§ 61.\n Министерският съвет привежда в съответствие с този закон подзаконовите нормативни актове по прилагането на Закона за обществените поръчки в тримесечен срок от обнародването му. \n§ 62.\n В Закона за енергийната ефективност (обн., ДВ, бр. 98 от 2008 г.; изм., бр. 6, 19, 42 и 82 от 2009 г. и бр. 15 от 2010 г.) § 6 от преходните и заключителните разпоредби се изменя така: \n„§ 6. (1) Изпълнителният директор на Агенцията по енергийна ефективност съвместно с изпълнителния директор на Агенцията по обществени поръчки издават указания за прилагане на изискванията за енергийна ефективност и енергийни спестявания при възлагане на обществени поръчки за доставка на оборудване и превозни средства с цел минимализиране на разходите за срока на експлоатацията им. \n(2) Указанията по ал. 1 се издават до 4 декември 2010 г.“ \n§ 63.\n В Закона за концесиите (обн., ДВ, бр. 36 от 2006 г.; изм., бр. 53, 65 и 105 от 2006 г., бр. 41, 59 и 109 от 2007 г., бр. 50, 67 и 102 от 2008 г. и бр. 47, 99 и 103 от 2009 г.) се правят следните изменения и допълнения:\n1. В чл. 16:\nа) в ал. 4:\nаа) в текста преди т. 1 думите „кандидат или“ се заличават;\nбб) в т. 6 думите „кандидатите или“ се заличават;\nб) в ал. 5 думите „кандидат или“ се заличават.\n2. В чл. 23:\nа) в ал. 1, т. 3 думите „кандидати и“ се заличават;\nб) в ал. 3 думите „кандидат или“ се заличават.\n3. В чл. 25:\nа) в ал. 1 навсякъде думите „кандидатите или“ се заличават;\nб) в ал. 2 думите „кандидат или“ се заличават.\n4. В чл. 26:\nа) в ал. 1 след думите „концесия, по“ се добавя „един или повече от“;\nб) в ал. 2 навсякъде думата „кандидатът“ се заменя с „участникът“;\nв) в ал. 3:\nаа) в т. 1 думата „кандидата“ се заменя с „участника“, а накрая се добавя „и/или“;\nбб) в т. 2 думата „кандидата“ се заменя с „участника“, а накрая се добавя „и/или“;\nвв) в т. 3 думата „кандидата“ се заменя с „участника“;\nг) в ал. 4, т. 6 думите „кандидатът или“ се заличават;\nд) в ал. 5 думите „Минималните нива на приложимите изисквания относно изпълнението на критериите за подбор на участниците“ се заменят с „Критериите за подбор на участниците и минималните нива на приложимите изисквания относно изпълнението им“;\nе) в ал. 6 думата „кандидатът“ се заменя с „участникът“;\nж) в ал. 7 думата „Кандидатите“ се заменя с „Участниците“.\n5. В чл. 40:\nа) в ал. 1 думите „със заповед“ се заменят със „с решение“;\nб) в ал. 2 думите „издаването на заповедта“ се заменят с „одобряване на документите по ал. 1“.\n6. В чл. 41:\nа) в т. 19 думите „кандидат или“ се заличават;\nб) в т. 25 думата „заповедта“ се заменя с „решението“.\n7. В чл. 42, ал. 3 думите „до Европейската комисия“ се заменят със „за публикуване в „Официален вестник“ на Европейския съюз“.\n8. В чл. 43, ал. 1 след думите „Държавен вестник“ се поставя запетая и се добавя „а в случаите по чл. 42, ал. 3 – след публикуването му в „Официален вестник“ на Европейския съюз“.\n9. В чл. 46, ал. 4, т. 2 думите „кандидат или“ и „кандидатът или“ се заличават.\n10. В чл. 48:\nа) в ал. 1, т. 4 думата „кандидати“ се заличава;\nб) алинея 3 се изменя така:\n„(3) За приетите решения по ал. 1, т. 2 и 3 и за мотивите за приемането им комисията уведомява всички заинтересовани участници.“ \n11. В глава шеста, раздел ІІІ се създава чл. 48а:\n„Чл. 48а. (1) Предоставянето на разясненията, документите и информацията по чл. 48, ал. 1, т. 4 се извършва чрез предаване срещу подпис на заинтересованото лице/участник или на негов упълномощен представител. \n(2) Уведомяването за решенията по чл. 48, ал. 1, т. 2 и 3 може да се извършва освен по реда на ал. 1 и чрез изпращане на решението чрез електронната поща, посочена при закупуване на документацията за участие, съответно в офертата. При изпращане чрез електронна поща решението се смята за връчено с постъпването му в посочената информационна система и се удостоверява с копие от електронния запис за това.“ \n12. В чл. 51:\nа) в ал. 1 думата „кандидатите“ се заменя със „заинтересованите лица“;\nб) в ал. 3 думата „Кандидат“ се заменя с „Участник“;\nв) в ал. 4 думата „Кандидатът“ се заменя с „Участникът“;\nг) създава се ал. 6:\n„(6) Комисията не разглежда и не оценява оферта:\n1. на участник, който е отстранен от участие в процедурата с решение по чл. 25, ал. 1 или по чл. 26, ал. 7;\n2. която е оттеглена от участника;\n3. която е с изтекъл срок на валидност и след покана участникът не е подновил валидността й; \n4. на участник, който не е удължил срока на валидност на банковата гаранция за участие.“ \n13. В чл. 52, ал. 2 думата „кандидата“ се заменя с „участника“.\n14. В чл. 53, ал. 2 думата „кандидатите“ се заменя с „участниците“.\n15. В чл. 55:\nа) в ал. 1 навсякъде думата „кандидатите“ се заменя с „участниците“;\nб) в ал. 2 думата „кандидата“ се заменя с „участника“;\nв) в ал. 3 думите „със заповед“ се заменят със „с решение“;\nг) в ал. 4 след думата „процедурата“ се добавя „чрез оттегляне на офертата преди изтичането на срока й на валидност“;\nд) в ал. 5 т. 2 се изменя така:\n„2. участника, класиран на второ място.“;\nе) алинея 7 се отменя. \n16. В чл. 58:\nа) алинея 3 се изменя така:\n„(3) Заинтересованите участници се уведомяват за решението по ал. 2 и за мотивите за приемането му по реда на чл. 48а и могат да го обжалват по реда на глава единадесета в 10-дневен срок от уведомяването.“;\nб) алинея 4 се отменя.\n17. В чл. 59 ал. 2 се изменя така:\n„(2) Когато класираният на първо място участник не сключи концесионния договор в определения срок, концедентът може да определи за концесионер класирания на второ място участник.“ \n18. Наименованието на глава осма се изменя така: „Спиране и прекратяване на процедурата за предоставяне на концесия“.\n19. В глава осма се създава чл. 59а:\n„Чл. 59а. (1) Процедурата за предоставяне на концесия за строителство се спира с мотивирано решение на концедента или на съответния орган по чл. 19, ал. 1 – 3, когато Европейската комисия е уведомила Република България, че преди сключването на концесионен договор за строителство е извършено сериозно нарушение на правото на Европейския съюз по време на процедурата за предоставяне на концесията и:\n1. нарушението не може да бъде отстранено, без това да промени условията, при които е обявена процедурата, или\n2. съответният орган не е съгласен с твърдяното от Европейската комисия нарушение.\n(2) В деня на приемане на решение по ал. 1 органът сезира Комисията за защита на конкуренцията за установяване на незаконосъобразност, включително поради наличието на дискриминационни изисквания относно критериите за подбор или други дискриминационни технически, икономически или финансови условия в обявлението, в документацията за участие, или във всеки друг документ, свързан с процедурата за предоставяне на концесията по реда на глава единадесета. \n (3) Комисията за защита на конкуренцията в тридневен срок от сезирането й образува производство и уведомява органа и администрацията на Министерския съвет за това. \n(4) В производството по ал. 3 служебно се конституират като страни заинтересованите участници.\n(5) Спирането по ал. 1 има действие до окончателното решаване на спора с влязло в сила решение. \n(6) Комисията за защита на конкуренцията, съответно Върховният административен съд уведомяват съответния орган и администрацията на Министерския съвет за всяко решение по производството по ал. 3 в тридневен срок от приемането му.“ \n20. В чл. 60:\nа) в ал. 1 т. 5 се изменя така:\n„5. определеният за концесионер участник и класираният на второ място участник последователно откажат да сключат концесионен договор.“;\nб) алинея 3 се изменя така:\n„(3) Решението по ал. 1 с мотивите за приемането му се съобщава на заинтересованите участници по реда на чл. 48а и подлежи на обжалване по реда на глава единадесета в 10-дневен срок от съобщението.“;\nв) в ал. 4 думите „кандидатите или участ­ниците“ се заменят със „заинтересованите участници“.\n21. Създава се глава осма „а“ с чл. 61а – 61г :\n„Глава осма „а“\nОТСТРАНЯВАНЕ НА НАРУШЕНИЯ В ПРОЦЕДУРА ЗА ПРЕДОСТАВЯНЕ НА КОНЦЕСИЯ ЗА СТРОИТЕЛСТВО, УСТАНОВЕНИ ОТ ЕВРОПЕЙСКАТА КОМИСИЯ\nЧл. 61а. (1) Когато Европейската комисия уведоми Постоянното представителство на Република България към Европейския съюз, че преди сключването на концесионен договор за строителство е извършено сериозно нарушение на правото на Европейския съюз в областта на обществените поръчки по време на процедурата за предоставяне на концесия за строителство, представителството препраща уведомлението в деня на получаването му или най-късно на следващия работен ден до администрацията на Министерския съвет, както и до Министерството на външните работи и до Министерството на икономиката, енергетиката и туризма.\n(2) В деня на получаване на уведомлението администрацията на Министерския съвет изпраща копия от него на съответните концедент и орган по чл. 19, ал. 1 – 3.\n(3) Органът по чл. 19, ал. 1 – 3 извършва проверка относно наличието на причините, поради които Европейската комисия смята, че е било извършено сериозно нарушение, и в зависимост от нарушението:\n1. в 10-дневен срок от уведомяването по ал. 2:\nа) отстранява нарушението, или\nб) спира процедурата за предоставяне на концесията с решение по чл. 59а, ал. 1;\n2. в тридневен срок от уведомяването по ал. 2 внася пред концедента проект на решение за извършване на действията по т. 1 или за прекратяване на процедурата в случаите по чл. 60, ал. 1, т. 4.\n(4) В случаите по ал. 3, т. 2 концедентът приема съответното решение в 7-дневен срок от сезирането му от органа по чл. 19, ал. 1 – 3.\n(5) Съответният орган уведомява администрацията на Министерския съвет за извършените действия по ал. 3 и 4, включително за образувано производство пред Комисията за защита на конкуренцията относно твърдяното нарушение, в срок не по-късно от 14 дни от уведомяването по ал. 2 и изпраща цялата информация и документи. Когато нарушението произтича от нормативен акт, който не е в съответствие с правото на Европейския съюз, в уведомлението се посочват актът и органът, който може да го измени.\nЧл. 61б. (1) В деня, следващ получаването на информацията и документите по чл. 61а, ал. 5, администрацията на Министерския съвет изпраща на Постоянното представителство на Република България към Европейския съюз с копие до Министерството на външните работи и до Министерството на икономиката, енергетиката и туризма отговор до Европейската комисия относно твърдяното от нея нарушение, който съдържа най-малко:\n1. потвърждение, че нарушението е отстранено, или\n2. информация за акта, с който процедурата е спряна, и/или за образувано производство пред Комисията за защита на конкуренцията, а когато нарушението произтича от нормативен акт – и информация относно мерките за привеждане на нормативния акт в съответствие с правото на Европейския съюз. \n(2) Към отговора по ал. 1 се прилагат съответните доказателства.\nЧл. 61в. Комисията за защита на конкуренцията изпраща решенията и определенията, постановени в производства по този закон, на администрацията на Министерския съвет в 7-дневен срок от обявяването им.\nЧл. 61г. Уведомленията по чл. 61а, с изключение на уведомлението от Европейската комисия до Постоянното представителство на Република България към Европейския съюз, както и прилаганите към тях информация и документи се изпращат по електронен път с електронен подпис.“ \n22. Член 62 се изменя така:\n„Чл. 62. (1) Компетентният орган няма право да сключи концесионния договор преди изтичане на 14-дневен срок от уведомяването на заинтересованите участници за решението за определяне на концесионер, освен в случаите, когато участникът, определен за концесионер, е единствен заинтересован участник.\n(2) Концесионният договор се сключва в срока, определен с решението за определяне на концесионер, който започва да тече от влизане в сила на решението за определяне на концесионер или на определението, с което е допуснато предварително изпълнение.\n(3) Решението за определяне на концесионер влиза в сила, когато всички предходни решения в процедурата за предоставяне на концесията са влезли в сила, същото не е обжалвано, а ако е обжалвано – спорът е решен.“ \n23. В чл. 63, ал. 2 изречение трето се заличава.\n24. В чл. 65, ал. 2, т. 16 след думите „реда за“ се добавя „обмен на информация между страните, включително по електронен път, и за“.\n25. В глава девета след чл. 77 се създава раздел V „а“ с чл. 77а:\n„Раздел V „а“\nНедействителност на концесионния договор\nЧл. 77а. (1) Недействителен спрямо лицата по чл. 95а е концесионен договор, който е сключен:\n1. без обнародване на обявление в „Държавен вестник“, или\n2. без публикуване на обявление в „Официален вестник“ на Европейския съюз – когато е приложимо, или \n3. без провеждане на процедура за предоставяне на концесия, или \n4. по процедура, която не е допусната от този закон, или\n5. в нарушение на чл. 62, ал. 1 или 2, съчетано с нарушение на този закон, което е засегнало възможността заинтересованото лице да бъде определено за концесионер, или\n6. при наличие на условията по чл. 59а, ал. 1 и въпреки това процедурата за предоставянето на концесията не е била спряна, или\n7. при спряна процедура в нарушение на чл. 59а, ал. 4.\n(2) Не е недействителен договор, който е сключен въз основа на влязло в сила определение за допускане на предварително изпълнение.“ \n26. В глава девета, в наименованието на раздел VI след думата „договор“ се добавя „или от обявяването му за недействителен“.\n27. В чл. 78:\nа) в ал. 1 след думите „прекратяване на концесионния договор“ се добавя „или при обявяването му за недействителен“;\nб) в ал. 2 след думата „прекратяване“ се добавя „или обявяване на недействителността“;\nв) в ал. 3 в текста преди т. 1 след думата „договор“ се поставя наклонена черта и се добавя „обявяването му за недействителен“.\n28. В чл. 79 се създава ал. 3:\n„(3) Уведомяване по ал. 1 се извършва и при обявяване на недействителността на концесионния договор.“ \n29. В глава девета, раздел VІ се създава чл. 80а:\n„Чл. 80а. (1) При обявяването на концесионния договор за недействителен всяка от страните трябва да върне на другата всичко, което е получила от нея.\n(2) При обявяването на концесионния договор за недействителен концесионерът дължи на концедента и приходите от експлоатацията на обекта на концесията и/или на услугата от обществен интерес.\n(3) При обявяването на концесионния договор за недействителен концедентът дължи на концесионера и:\n1. обезщетение за направените подобрения и приращения при условията на чл. 80, ал. 1; \n2. възстановяване на разходите за управление и поддържане на обекта на концесията и/или на услугата от обществен интерес.\n(4) Извън случаите по ал. 1 – 3 отношенията между страните се уреждат чрез връщане на паричната равностойност на полученото по договора.“ \n30. Наименованието на глава единадесета се изменя така: „Обжалване. Иск за обявяване недействителността на концесионен договор. Иск за присъждане на обезщетения“.\n31. Член 83 се изменя така:\n„Чл. 83. (1) На обжалване по реда на тази глава подлежи всяко решение на органите по този закон, както и решенията на комисията за провеждане на процедурата по чл. 48, ал. 1, т. 2 и 3. Решенията се обжалват пред Комисията за защита на конкуренцията относно тяхната законосъобразност, включително относно наличието на дискриминационни изисквания относно критериите за подбор или други дискриминационни технически, икономически или финансови условия в обявлението, в документацията за участие или във всеки друг документ, свързан с процедурата за предоставяне на концесията.\n(2) Жалба срещу решението за определяне на концесионер може да подава само заинтересован участник в 10-дневен срок от уведомяването му за това решение.\n(3) Извън случаите по ал. 2 жалба може да подава всяко заинтересовано лице в 10-дневен срок от уведомяването за съответното решение или от узнаването му по друг начин, но не по-късно от сключването на концесионния договор.“ \n32. Член 84 се изменя така:\n„Чл. 84. (1) Жалбата срещу решението за определяне на концесионер спира процедурата за предоставяне на концесията до окончателното решаване на спора.\n(2) Извън случаите по ал. 1 жалбата не спира процедурата за предоставяне на концесията, освен когато е поискана временна мярка „спиране на процедурата“.\n33. В чл. 85:\nа) алинея 1 се изменя така:\n„(1) Жалбата се подава едновременно до Комисията за защита на конкуренцията и до концедента за решение по чл. 39 и по чл. 58, ал. 2, съответно – до органа, който организира провеждането на процедурата. Съответният орган е длъжен в тридневен срок от получаването на жалбата да изпрати в Комисията за защита на конкуренцията становище по нея, подкрепено при необходимост с доказателства.“;\nб) в ал. 2 т. 4 се изменя така:\n„4. данни за процедурата и за решението, което се обжалва;“.\n34. Създава се чл. 85а:\n„Чл. 85а. (1) Когато жалбата е срещу решение за определяне на концесионер, в становището по чл. 85, ал. 1 съответният орган може да поиска допускане на предварително изпълнение за сключването на концесионния договор. Искането се обосновава, включително чрез прилагане на съответни доказателства.\n(2) Комисията за защита на конкуренцията допуска предварително изпълнение на решението за избор на концесионер по изключение, когато това се налага, за да се осигури животът и здравето на гражданите, да се защитят особено важни държавни или обществени интереси или ако от закъснението на изпълнението може да последва значителна или труднопоправима вреда.\n(3) Не се допуска предварително изпълнение, ако искането се обосновава с икономически интереси, които водят до непропорционални последици, включително с разходите, които са резултат от:\n1. отлагане изпълнението на договора;\n2. откриването на нова процедура;\n3. промяна на концесионера по договора;\n4. изплащане на обезщетения и/или други санкции, произтичащи от договора.“ \n35. Член 86 се изменя така:\n„Чл. 86. (1) Когато жалбата не е срещу решение за определяне на концесионер, Комисията за защита на конкуренцията може да наложи временна мярка – спиране на процедурата за предоставяне на концесия, ако това е поискано с жалбата. \n(2) Комисията за защита на конкуренцията се произнася по искането след преценка на възможните последици от налагането на временната мярка за всички интереси, които могат да се увредят, включително за обществения интерес. Преценката се извършва въз основа на твърденията по жалбата, становището на съответния орган и доказателствата, приложени от страните.\n(3) Комисията за защита на конкуренцията може да не наложи временната мярка, когато отрицателните последици от всички интереси, които могат да се увредят, превишават ползата от нейното налагане.\n(4) Произнасянето по временната мярка не обвързва Комисията за защита на конкуренцията при решаване на спора по същество и не засяга останалите искания на жалбоподателя.“ \n36. В чл. 87:\nа) алинеи 2 и 3 се изменят така:\n„(2) Когато с жалбата е направено искане за налагане на временна мярка, Комисията за защита на конкуренцията в закрито заседание с определение се произнася по искането в 7-дневен срок от образуването на производството. \n(3) Определението за налагане на временната мярка се съобщава на страните и подлежи на обжалване пред тричленен състав на Върховния административен съд в тридневен срок от съобщаването.“; \nб) алинеи 4, 5 и 6 се отменят;\nв) алинея 8 се отменя.\n37. Създават се чл. 87а и 87б:\n„Чл. 87а. (1) Когато е обжалвано решението за определяне на концесионер и концедентът е поискал допускане на предварително изпълнение за сключването на концесионния договор, Комисията за защита на конкуренцията в закрито заседание с определение се произнася по искането в тридневен срок от получаване на искането по чл. 85а, ал. 1.\n(2) Определението за допускане сключването на концесионния договор се съобщава на страните по реда на чл. 48а и подлежи на обжалване пред тричленен състав на Върховния административен съд в тридневен срок от съобщаването.\nЧл. 87б. (1) Когато е образувано производство срещу решение за определяне на концесионер и не е допуснато предварително изпълнение, Комисията за защита на конкуренцията служебно проверява за наличие на висящо производство срещу предходно решение по същата процедура.\n(2) Комисията за защита на конкуренцията спира производството, образувано по жалба срещу решение за определяне на концесионер, когато установи висящо производство срещу предходно решение по същата процедура до окончателното решаване на спора по него.\n(3) След влизането в сила на решението по жалбите срещу предходни решения по същата процедура производството срещу решението за определяне на концесионер се възстановява служебно или по искане на една от страните.“ \n38. В чл. 91:\nа) в ал. 1:\nаа) в т. 2 думите „на органа или установява незаконосъобразно действие, съответно бездействие“ и запетаята след тях се заличават и накрая се поставя запетая и се добавя „или“;\nбб) създава се т. 3:\n„3. обявява нищожността на решението.“;\nб) в ал. 2 в текста преди т. 1 думите „няма наложена временна мярка“ се заменят с „е допуснато предварително изпълнение“;\nв) в ал. 3 думата „лица“ се заменя с „участ­ници“ и думите „Гражданския процесуален кодекс“ се заменят с „Административнопроцесуалния кодекс“.\n39. В чл. 93, ал. 2 след думите „ал. 1“ се добавя „се съобщава на страните по реда на чл. 48а и“.\n40. В чл. 95:\nа) в ал. 1 след думите „чл. 91“ се добавя „се съобщава на страните по реда на чл. 48а и“;\nб) алинея 2 се изменя така:\n„(2) Върховният административен съд се произнася в срок до два месеца от получаване на жалбата и решението му е окончателно.“ \n41. В глава единадесета се създават нов чл. 95а и чл. 95б:\n„Чл. 95а. (1) Обявяване недействителността на концесионен договор може да иска:\n1. всяко заинтересовано лице в случаите по чл. 77а, ал. 1, т. 1 – 4;\n2. всеки заинтересован участник в случаите по чл. 77а, ал. 1, т. 5;\n3. всяко заинтересовано лице, съответно заинтересован участник в зависимост от етапа, на който е била процедурата към момента на уведомлението на Европейската комисия – в случаите по чл. 77а, ал. 1, т. 6 и 7.\n(2) Искът по ал. 1 се предявява по реда на Гражданския процесуален кодекс.\n(3) Срокът за подаване на иск за обявяване недействителност на концесионен договор е до два месеца от вписването на договора в Националния концесионен регистър или от узнаването, но не по-късно от една година от сключването на договора.\nЧл. 95б. (1) Всяко заинтересовано лице може да подаде иск за обезщетение за вреди, претърпени в резултат на нарушение на този закон при провеждане на процедура за предоставяне на концесия.\n(2) Искът по ал. 1 се предявява при условията и по реда на чл. 203, ал. 1, чл. 204, ал. 1, 3 и 4 и чл. 205 от Административнопроцесуалния кодекс.“ \n42. Създава се нова глава единадесета „а“ с чл. 95в – 95д:\n„Глава единадесета „а“\nАЛТЕРНАТИВНИ САНКЦИИ\nЧл. 95в. Когато концесионният договор е сключен след допуснато предварително изпълнение, с решението по чл. 91, ал. 2, т. 2 Комисията за защита на конкуренцията, съответно Върховният административен съд налага на органа санкция, наричана „алтернативна санкция“, в размер 5 на сто от по-високата от прогнозираните стойности на инвестицията за срока на концесията или на приходите от експлоатацията на обекта на концесията и/или на услугата от обществен интерес за срока на концесията.\nЧл. 95г. (1) Санкцията по чл. 95в се налага на органа, сключил концесионния договор, и когато няма нарушение на процедурата за предоставяне на концесията, но договорът е сключен в нарушение на чл. 62, ал. 1 или 2.\n(2) В случаите по ал. 1 санкцията се налага с решението по чл. 91, ал. 1, т. 1, когато нарушението на чл. 62, ал. 1 или 2 е установено до приключване на производството по обжалването.\n(3) Когато нарушението на чл. 62, ал. 1 или 2 е установено след приключване на производството по обжалването, санкцията се налага в ново производство пред Комисията за защита на конкуренцията, образувано по реда на глава единадесета по иск на заинтересовано лице.\nЧл. 95д. Санкциите по тази глава се заплащат от бюджета на органа, на който са наложени.“ \n43. Досегашната глава единадесета „а“ става глава единадесета „б“.\n44. Досегашният чл. 95а става чл. 95е и в него:\nа) досегашният текст става ал. 1 и в нея думите „и прекратяване“ се заличават;\nб) създава се ал. 2:\n„(2) По дела, които се отнасят до прекратяване на концесионни договори, концедентът се представлява от органа, определен по реда на чл. 77.“ \n45. В чл. 99, ал. 1 думата „съответният“ се заменя с „длъжностно лице, определено от съответния“, а думата „длъжен“ се заменя с „длъжно“.\n46. В чл. 100, ал. 1 в текста преди т. 1 думата „органът“ се заменя с „длъжностно лице, определено от органа“.\n47. В чл. 106: \nа) в ал. 2 думата „Който“ се заменя с „Длъжностно лице, което“;\nб) създава се нова ал. 5:\n„(5) Орган, който не изпълни задължение по глава осма „а“, се наказва с имуществена санкция от 1000 до 5000 лв.“;\nв) досегашната ал. 5 става ал. 6.\n48. В чл. 107, ал. 1, т. 3, буква „а“ накрая се добавя „и от орган по чл. 106, ал. 5“.\n49. В чл. 109, ал. 3 след думата „санкции“ се поставя запетая и се добавя „алтернативните санкции“.\n50. В § 1 от допълнителната разпоредба:\nа) в т. 5 в текста преди буква „а“ думите „кандидатът или“ се заличават;\nб) създават се т. 5а и 5б:\n„5а. „Заинтересовано лице“ е всяко лице:\nа) което има или е имало интерес от сключването на концесионния договор;\nб) на което е нанесена или рискува да бъде нанесена вреда от твърдяно нарушение в процедурата за предоставяне на концесията, и\nв) което не е отстранено окончателно от процедурата, ако е придобило качеството на участник.\n5б. „Заинтересован участник“ е участник, за който са налице едновременно следните условия:\nа) офертата му и/или банковата гаранция за участие не са с изтекъл срок на валидност;\nб) не е преустановил участието си в процедурата чрез оттегляне на офертата си;\nв) не е отстранен окончателно от процедурата за предоставяне на концесията с влязло в сила решение.“;\nв) точка 7 се отменя;\nг) в т. 10 след думата „ресурси“ се поставя запетая и се добавя „включително“;\nд) в т. 14 думите „кандидат или“ и „кандидата или“ се заличават.\n§ 64.\n Параграф 9 влиза в сила от 4 декември 2010 г. \nЗаконът е приет от 41-ото Народно събрание на 24 юни 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n5489"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9881",
    "meta": [],
    "text": "УКАЗ № 174\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за Националната агенция за приходите, приет от ХLI Народно събрание на 23 юни 2010 г.\nИздаден в \nСофия на 29 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за Националната агенция за приходите \n(обн., ДВ, бр. 112 от 2002 г.; изм., бр. 114 от 2003 г., бр. 105 от 2005 г., бр. 105 от 2006 г., бр. 109 от 2007 г., бр. 12, 32, 42 и 95 от 2009 г. и бр. 15 от 2010 г.)\n§ 1. \nВ чл. 10 се правят следните изменения и допълнения:\n1. Създава се нова ал. 5:\n„(5) Указанията по ал. 1, т. 4 се издават от изпълнителния директор на Националната агенция за приходите след получаване на становище от министъра на финансите.“\n2. Досегашните ал. 5 и 6 стават съответно ал. 6 и 7.\n3. Досегашната ал. 7 става ал. 8 и в нея думата „упълномощено“ се заменя с „оправомощено“.\nЗаключителна разпоредба\n§ 2.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 23 юни 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5459"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9903",
    "meta": [],
    "text": "УКАЗ № 173\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за сътрудничество между Република България и Европейския център за средносрочни прогнози на времето, приет от ХLI Народно събрание на 23 юни 2010г.\nИздаден в \nСофия на 25 юни 2010г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението за сътрудничество между Република България и Европейския център за средносрочни прогнози на времето\nЧлен единствен. \nРатифицира Споразумението за сътрудничество между Република България и Европейския център за средносрочни прогнози на времето, подписано на 22 юли 2009 г. в Рединг, Обединено кралство Великобритания и Северна Ирландия.\nЗаконът е приет от 41-ото Народно събрание на 23 юни 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n5446"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10064",
    "meta": [],
    "text": "УКАЗ № 172\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Допълнителен протокол към Конвенцията за договора за международен автомобилен превоз на стоки (СМR) относно електронната товарителница, приет от ХLI Народно събрание на 23 юни 2010г.\nИздаден в \nСофия на 25 юни 2010г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Допълнителен протокол към Конвенцията за договора за международен автомобилен превоз на стоки (СМR) относно електронната товарителница\nЧлен единствен.\n Ратифицира Допълнителния протокол към Конвенцията за договора за международен автомобилен превоз на стоки (СМR) относно електронната товарителница.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 23 юни 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n5447"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9753",
    "meta": [],
    "text": "УКАЗ № 170\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за физическото възпитание и спорта, приет от ХLI Народно събрание на 18 юни 2010 г.\nИздаден в \nСофия на 25 юни 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за физическото възпитание и спорта \n(обн., ДВ, бр. 58 от 1996 г.; Решение № 8 на Конституционния съд от 1997 г. – бр. 53 от 1997 г.; изм., бр. 124 от 1998 г., бр. 51 и 81 от 1999 г., бр. 53 от 2000 г.; попр., бр. 55 от 2000 г.; изм., бр. 64 от 2000 г., бр. 75 от 2002 г.; Решение № 6 на Конституционния съд от 2002 г. – бр. 95 от 2002 г.; изм., бр. 120 от 2002 г., бр. 96 от 2004 г., бр. 88 и 103 от 2005 г., бр. 30, 34, 36 и 80 от 2006 г., бр. 41, 46 и 53 от 2007 г., бр. 50 от 2008 г. и бр. 74 от 2009 г.)\n§ 1. \nВ чл. 4 се правят следните изменения:\n1. В т. 9 думите „и младежка“ се заличават.\n2. В т. 12 думите „и младежка“ се заличават.\n§ 2. \nВ чл. 4а, т. 1 думите „т. 2“ се заменят с „т. 3“.\n§ 3. \nЧлен 4б се отменя.\n§ 4. \nВ чл. 6 се правят следните изменения и допълнения:\n1. В ал. 1 думите „Обучението, тренировките и управлението“ се заменят с „Процесът на обучението и тренировките в системата“.\n2. Създава се нова ал. 2:\n„(2) В Министерството на физическото възпитание и спорта се води регистър на лицата по ал. 1.“\n3. Досегашната ал. 2 става ал. 3 и в нея думите „Министерският съвет приема“ се заменят с „Министърът на физическото възпитание и спорта издава“ и се създава изречение второ: „В наредбата се определя и редът за водене на регистъра по ал. 2.“\n§ 5. \nВ чл. 7 се правят следните изменения и допълнения:\n1. Създава се нова т. 2:\n„2. предлага за приемане от Народното събрание Национална стратегия за развитие на физическото възпитание и спорта за период от 10 години;“.\n2. Досегашните т. 2 и 3 стават съответно т. 3 и 4.\n§ 6. \nВ чл. 8 се правят следните изменения и допълнения:\n1. В ал. 1 думите „Председателят на Държавната агенция за младежта и спорта“ се заменят с „Министърът на физическото възпитание и спорта“.\n2. Алинея 2 се изменя така:\n„(2) Министърът на физическото възпитание и спорта ръководи и представлява Министерството на физическото възпитание и спорта.“\n3. В ал. 3:\nа) в текстa преди т. 1 думите „Председателят на Държавната агенция за младежта и спорта“ се заменят с „Министърът на физическото възпитание и спорта“;\nб) точка 1 се изменя така:\n„1. изготвя и предлага на Министерския съвет национална стратегия и национална програма за развитието на физическото възпитание и спорта;“\nв) в т. 2 думите „организиране на младежките дейности и“ се заличават;\nг) точка 4 се отменя;\nд) в т. 8 думите „държавната агенция“ се заменят с „министерството“;\nе) в т. 9 думата „спорта“ се заменя с „физическото възпитание, спорта и социалния туризъм“;\nж) в т. 13 думите „и младежката“ се заличават;\nз) в т. 17 думите „масовия спорт“ се заменят със „спорта за всички“;\nи) в т. 18 думата „младежта“ се заменя с „физическото възпитание“;\nк) в т. 19 след думите „в областта на“ се добавя „физическото възпитание и“;\nл) създават се т. 20 и 21:\n„20. предлага на министъра на образованието, младежта и науката откриването, преобразуването и закриването на държавните спортни училища и назначава директорите им;\n21. предоставя статут на високоразряден спортист на спортисти с високи спортни резултати.“\n4. В ал. 4:\nа) в текста преди т. 1 думите „Председателят на Държавната агенция за младежта и спорта“ се заменят с „Министърът на физическото възпитание и спорта“;\nб) точка 1 се изменя така:\n„1. съгласувано с министъра на финансите утвърждава схема за разпределение на постъпленията от Българския спортен тотализатор;“.\n§ 7. \nСъздава се нов чл. 8а:\n„Чл. 8а. (1) Към министъра на физическото възпитание и спорта се създава консултативно звено – Експертен съвет по физическо възпитание и спорт.\n(2) Експертният съвет по физическо възпитание и спорт включва представители на Министерството на физическото възпитание и спорта, Министерството на образованието, младежта и науката, Министерството на отбраната, Министерството на вътрешните работи, Националното сдружение на общините в Република България, висшите училища, Националната спортна академия, Българския олимпийски комитет, спортните училища, спортни организации и други юридически лица с нестопанска цел с предмет на дейност в областта на физическото възпитание, спорта и социалния туризъм, както и изявени специалисти в тези области.\n(3) Експертният съвет по физическо възпитание и спорт обсъжда и дава становища по:\n1. националната стратегия и националната програма за развитие на физическото възпитание и спорта;\n2. проекти на нормативни актове в областта на физическото възпитание и спорта;\n3. научноизследователската, методологичната, експерименталната и внедрителската дейност в системата на физическото възпитание и спорта;\n4. изработването и утвърждаването на критерии за обществено внедряване на видовете спорт и социалния туризъм за ефективност на системата на физическото възпитание и спорта.\n(4) Организацията на дейността на Експертния съвет по физическо възпитание и спорт се определя с акт на министъра на физическото възпитание и спорта.“\n§ 8. \nДосегашният чл. 8а става чл. 8б и в него думите „Държавната агенция за младежта и спорта“ се заменят с „Министерството на физическото възпитание и спорта“.\n§ 9. \nЧлен 9 се изменя така:\n„Чл. 9. Министрите и другите държавни органи разработват, съгласуват и утвърждават програми в областта на физическото възпитание, спорта и социалния туризъм с министъра на физическото възпитание и спорта.“\n§ 10.\n В чл. 10, ал. 5 думата „едномесечен“ се заменя с „тримесечен“ и думите „Държавната агенция за младежта и спорта“ се заменят с „Министерството на физическото възпитание и спорта“.\n§ 11.\n В чл. 11, ал. 2 т. 4 се изменя така:\n„4. изграждат, управляват, поддържат и ползват спортни обекти и съоръжения;“.\n§ 12.\n В чл. 13, т. 4 думата „извършват“ се заменя с „предоставят“.\n§ 13.\n В чл. 14 се правят следните изменения и допълнения:\n1. В ал. 3 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n2. В ал. 4 след думите „с нестопанска цел“ се добавя „за осъществяване на общественополезна дейност“.\n§ 14.\n В чл. 17 се правят следните изменения и допълнения:\n1. Алинея 1 се изменя така:\n„(1) Министърът на физическото възпитание и спорта издава, подновява, отказва и отнема спортна лицензия на спортни федерации и национални спортни организации при условията на този закон и по ред, определен с издадена от него наредба.“\n2. В ал. 2:\nа) в т. 2 думите „спортни клубове“ се заменят с „поне 7 спортни клуба, регистрирани в не по-малко от три административни области на Република България“;\nб) създава се т. 5:\n„5. е извършила категоризация на членуващите в нея спортни клубове по критерии, определени в правилника за прилагане на закона.“\n3. В ал. 3 в текста преди т. 1 цифрата „4“ се заменя с „2“.\n§ 15.\n В чл. 17б се правят следните изменения и допълнения:\n1. В ал. 1 думите „веднъж на всеки 4 години“ се заличават.\n2. В ал. 2 в текста преди т. 1 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n3. Създава се нова ал. 3:\n„(3) Спортната лицензия се подновява за срок от 4 години.“\n4. Досегашната ал. 3 става ал. 4 и в нея в текста преди т. 1 думите „Председателят на Държавната агенция за младежта и спорта“ се заменят с „Министърът на физическото възпитание и спорта“.\n§ 16.\n В чл. 17в, ал. 1 се правят следните изменения и допълнения:\n1. В текста преди т. 1 думите „Председателят на Държавната агенция за младежта и спорта“ се заменят с „Министърът на физическото възпитание и спорта“.\n2. Създават се т. 9 и 10:\n„9. незаконосъобразно е разходвала средства, предоставени по реда на този закон;\n10. не е изпълнила едно или повече от изискванията по чл. 17б, ал. 2.“\n§ 17.\n В чл. 17г ал. 1 се изменя така:\n„(1) Министърът на физическото възпитание и спорта организира създаването и води публичен национален регистър на лицензираните спортни организации и на членуващите в тях спортни клубове.“\n§ 18.\n В чл. 19 се правят следните изменения и допълнения:\n1. В ал. 1:\nа) точка 3 се изменя така:\n„3. удостояват със звания спортисти, треньори и спортни деятели;“\nб) създава се нова т. 4:\n„4. предлагат на министъра на физическото възпитание и спорта да предоставя статут на високоразряден спортист на спортисти с високи спортни резултати;“\nв) досегашните т. 4, 5, 6, 7 и 8 стават съответно т. 5, 6, 7, 8 и 9;\nг) досегашната т. 9 става т. 10 и се изменя така:\n„10. осъществяват спортно правосъдие и спортен арбитраж, приемат правила за дейността на арбитражен орган към тях, който се произнася по възникването, спирането, отнемането и прекратяването на състезателните права и по спорове, определени в правилниците на федерациите;“\nд) досегашната т. 10 става т. 11.\n2. Създава се ал. 3:\n„(3) Предоставянето на статут на високоразряден спортист и удостояването със звания на спортисти, треньори и спортни деятели се извършват при условия и по ред, определени с наредба на министъра на физическото възпитание и спорта.“\n§ 19.\n В чл. 22, ал. 6 думите „от министъра на образованието, младежта и науката съгласувано с председателя на Държавната агенция за младежта и спорта“ се заменят със „с наредба на министъра на образованието, младежта и науката и министъра на физическото възпитание и спорта“.\n§ 20.\n Член 23 се изменя така:\n„Чл. 23. (1) След проверка на способностите им по съответния вид спорт ученици могат да продължат своето образование в V, VI, VІІ, VIIІ и IX клас на спортните училища.\n(2) Спортните училища осигуряват общообразователна, спортна, а след завършен VІІІ клас – и професионална подготовка. Обучението на учениците за придобиване на професионална квалификация се извършва при условията и по реда на Закона за професионалното образование и обучение.\n(3) Държавните спортни училища се финансират от държавния бюджет чрез Министерството на физическото възпитание и спорта и се откриват, преобразуват и закриват със заповед на министъра на образованието, младежта и науката по предложение на министъра на физическото възпитание и спорта при условия и по ред и в съответствие с критерии, определени с правилника за прилагане на закона.\n(4) Общинските спортни училища се финансират от общинските бюджети и се откриват, преобразуват и закриват със заповед на министъра на образованието, младежта и науката след съгласуване с министъра на физическото възпитание и спорта при условия и по ред, определени в Закона за народната просвета.\n(5) Министърът на образованието, младежта и науката утвърждава учебните програми по спортна подготовка в спортните училища по предложение на министъра на физическото възпитание и спорта.\n(6) Директорите на държавните спортни училища се назначават от министъра на физическото възпитание и спорта въз основа на конкурс, проведен по реда на Кодекса на труда, и при условия, определени с правилника за прилагане на Закона за физическото възпитание и спорта.\n(7) Директорите на общинските спортни училища се назначават от началника на регионалния инспекторат по образованието въз основа на конкурс, проведен по реда на Кодекса на труда, и при условия, определени с правилника за прилагане на Закона на народната просвета.\n(8) За заемане на длъжността директор на спортно училище може да кандидатства лице, което има завършена степен на висше образование „магистър“, и минимум три години учителски стаж или професионален опит в областта на физическото възпитание и спорта.\n(9) Държавният план-прием за държавните и общинските спортни училища се утвърждава със заповед на министъра на физическото възпитание и спорта съгласувано с министъра на образованието, младежта и науката.\n(10) Министърът на физическото възпитание и спорта съгласувано с министъра на образованието, младежта и науката приема наредба за условията и реда за прием и спортна подготовка на учениците в спортните училища.“\n§ 21.\n В чл. 26 се създава ал. 5:\n„(5) По предложение на министъра на физическото възпитание и спорта и след решение на академичния съвет във висшите училища могат да се приемат без конкурсен изпит медалисти от олимпийски игри, световни и европейски първенства извън утвърдения по реда на За­кона за висшето образование ежегоден брой на приеманите студенти.“\n§ 22.\n В чл. 35г се правят следните изменения и допълнения:\n1. Досегашният текст става ал. 1 и в нея се създава т. 3:\n„3. вписано е в регистъра на лицата, които осъществяват посредничество при съответната лицензирана спортна федерация.“\n2.Създават се ал. 2 и 3:\n„(2) Лицензираните спортни федерации приемат правила за регистъра на лицата по ал. 1.\n(3) Освен от лице по ал. 1 спортист може да бъде представляван при договаряне за придобиване или трансфер на състезателни права от:\n1. адвокат;\n2. родител или съпруг.“\n§ 23.\n В чл. 37 ал. 2 се отменя.\n§ 24.\n В чл. 40, ал. 2 думите „чл. 37, ал. 2“ се заменят с „чл. 8а“.\n§ 25.\n В чл. 41 ал. 2 се отменя.\n§ 26.\n В чл. 43 се правят следните изменения:\n1. В ал. 1 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n2. В ал. 2 думата „медицински“ се заменя с „лечебни“, а думите „председателя на Държавната агенция за младежта и спорта“ се заменят с „министъра на физическото възпитание и спорта“.\n§ 27.\n В чл. 47 се правят следните изменения и допълнения:\n1. В ал. 1:\nа) в т. 1 и 2 думата „градоустройствени“ се заменя с „устройствени“;\nб) в т. 3 след думите „спортни сгради и съоръжения“ се добавя „и на нормите за изграждане на достъпна среда в урбанизираните територии“;\nв) точка 4 се отменя.\n2. Създава се нова ал. 2:\n„(2) Изграждането и експлоатацията на спортните обекти – открити спортни стрелбища, извън границите на урбанизираните територии се извършва при условия и по ред, определени с наредба на министъра на регионалното развитие и благоустройството съгласувано с министъра на физическото възпитание и спорта и министъра на вътрешните работи.“\n3. Досегашната ал. 2 става ал. 3 и в нея след думата „училища“ се добавя „и нормите за изграждане на достъпна среда в урбанизираните територии“.\n4. Досегашните ал. 3, 4, 5 и 6 стават съответно ал. 4, 5, 6 и 7.\n5. Създава се ал. 8:\n„(8) Изменение на подробните устройствени планове за промяната на предназначението на урегулирани поземлени имоти, отредени за изграждане на спортни обекти и съоръжения, както и промяната на предназначението на спортни обекти и съоръжения може да се извърши след писмено съгласие на министъра на физическото възпитание и спорта при условията и по реда на чл. 39, ал. 3 и чл. 134, ал. 7 от Закона за устройство на територията.“\n§ 28.\n В чл. 47а, ал. 2, т. 1 думите „национални спортни организации“ се заменят със „спортните федерации“.\n§ 29.\n Създава се чл. 47б:\n„Чл. 47б. (1) Инженерните и техническите изисквания за сигурността на спортните обекти и съоръжения при провеждането на спортни прояви, организирани на стадиони и в спортни зали, се определят с наредба, приета от Министерския съвет.\n(2) В общините се създават общински комисии за проверка и контрол по спазването на инженерните и техническите изисквания към спортните обекти по отношение на тяхната сигурност.\n(3) В общинската комисия по ал. 2 се включват служители на общинската администрация, определени от кмета на общината, служители от областните дирекции на Министерството на вътрешните работи или районните управления и участъци към тях, представител на Министерството на физическото възпитание и спорта и представител на регионалната дирекция за национален строителен контрол.\n(4) Общинската комисия по ал. 2 изготвя протокол, съдържащ оценка на спортния обект и годността му за ползване. Екземпляр от протокола се връчва на собственика или ползвателя на обекта или на упълномощен негов представител, който в срок три дни от връчването може да представи на комисията възраженията по съдържанието на протокола.\n(5) Протоколите и постъпилите възражения се изпращат на министъра на физическото възпитание и спорта, който в срок три дни от получаването им изпраща копия от тях на министъра на регионалното развитие и благоустройството и на министъра на вътрешните работи.\n(6) Министърът на регионалното развитие и благоустройството и министърът на вътрешните работи в срок 7 дни от получаването на документите по ал. 5 представят на министъра на физическото възпитание и спорта становище относно годността за ползване на обекта.\n(7) Когато становищата по ал. 6 съдържат положителна оценка на годността за ползване на обекта, министърът на физическото възпитание и спорта издава акт, с който разрешава използването на спортния обект за провеждане на спортни прояви.“\n§ 30. \nВ чл. 50 се правят следните допълнения:\n1. В ал. 2 след думите „спортните организации“ се добавя „и спортните училища“.\n2. В ал. 3 след думата „общообразователни“ се добавя „спортни“.\n§ 31.\n В чл. 50в се правят следните изменения и допълнения:\n1. В ал. 3 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n2. В ал. 4 след думите „студентски спортни организации“ се добавя „спортни училища“.\n§ 32.\n Член 57б се изменя така:\n„Чл. 57б. Министърът на физическото възпитание и спорта съгласувано с министъра на финансите утвърждава схемата за разпределение на постъпленията от Българския спортен тотализатор.“\n§ 33.\n В чл. 58, ал. 1 се правят следните изменения:\n1. Точка 1 се изменя така:\n„1. изграждането, реконструкцията и модернизацията на спортни обекти и съоръжения и на обекти за социален туризъм с национално значение, както и на спортни обекти и съоръжения и на обекти за социален туризъм – държавна и общинска собственост;“.\n2. В т. 2 думите „средните специални спортни“ се заменят със „спортните“.\n3. Точка 10 се изменя така:\n„10. програма за развитие на спорта за високи постижения.“\n§ 34.\n В чл. 59, ал. 2 след думите „спортни организации“ се поставя запетая и се добавя „спортни училища“.\n§ 35.\n В чл. 59а се правят следните изменения и допълнения:\n1. В текста преди т. 1 думите „Държавната агенция за младежта и спорта“ се заменят с „Министерството на физическото възпитание и спорта“.\n2. В т. 1 думите „Държавната агенция за младежта и спорта“ се заменят с „Министерството на физическото възпитание и спорта“.\n3. Точка 2 се изменя така:\n„2. подпомагане изграждането, модернизацията, рехабилитацията и поддържането на спортни обекти и съоръжения и обекти за социален туризъм с национално значение, както и на спортни обекти и съоръжения и на обекти за социален туризъм – държавна и общинска собственост;“.\n4. В т. 6 след думите „награждаване на“ се добавя „високоразрядни спортисти“ и се поставя запетая.\n5. В т. 7 съюзът „и“ се заменя със запетая и след думата „ветерани“ се добавя „и треньори“.\n6. Създават се т. 11 – 15:\n„11. финансиране на дейности по програма за олимпийска подготовка;\n12. финансиране на дейности по програма за развитие на спорта за високи постижения;\n13. финансиране на дейности, свързани с медицинския и допинговия контрол;\n14. подпомагане на научноизследователската и приложната дейност в областта на физическото възпитание и спорта;\n15. подпомагане на подготовката и провеждането на световни и европейски първенства, на които домакин е Република България.“\n§ 36.\n В чл. 59б се правят следните изменения и допълнения:\n1. В ал. 1 думите „Държавната агенция за младежта и спорта“ се заменят с „Министерството на физическото възпитание и спорта“.\n2. В ал. 2:\nа) в т. 3 след думата „игри“ се добавя „и в аналогични първенства и игри за хора с увреждания“;\nб) точка 4 се изменя така:\n„4. изграждане, възстановяване и управление на спортни обекти и съоръжения и на обекти за социален туризъм с национално значение, както и на спортни обекти и съоръжения и на обекти за социален туризъм – държавна и общинска собственост;“.\n§ 37.\n В чл. 64а се правят следните изменения:\n1. В ал. 1 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n2. В ал. 3 думите „и младежки“ се заличават и думите „Държавната агенция за младежта и спорта“ се заменят с „Министерството на физическото възпитание и спорта“.\n§ 38.\n В чл. 64б се правят следните изменения:\n1. В текста преди т. 1 думите „федерации и спортните клубове, учредени като сдружения с нестопанска цел“ се заменят с „организации“ и думите „Държавната агенция за младежта и спорта“ се заменят с „Министерството на физическото възпитание и спорта“.\n2. В т. 2 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n§ 39.\n В чл. 64г се правят следните изменения и допълнения:\n1. В ал. 1 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n2. В ал. 2 думите „Държавната агенция за младежта и спорта“ се заменят с „Министерството на физическото възпитание и спорта“.\n3. Създава се ал. 3:\n„(3) При поискване специализираните държавни и общински контролни органи предоставят на Министерството на физическото възпитание и спорта информация за осъществения от тях контрол върху спортните организации и тяхната дейност.“\n§ 40.\n В чл. 66 се правят следните изменения и допълнения:\n1. Алинея 1 се изменя така:\n„(1) Нарушенията се установяват с актове на специализираните контролни органи на Министерството на финансите, Министерството на отбраната, Министерството на вътрешните работи, Министерството на здравеопазването, Министерството на регионалното развитие и благоустройството, Министерството на образованието, младежта и науката, Министерството на труда и социалната политика, Министерството на транспорта, информационните технологии и съобщенията, Министерството на физическото възпитание и спорта и Антидопинговия център.“\n2. В ал. 2 след думата „орган“ се добавя „по ал. 1“, а думата „упълномощено“ се заменя с „оправомощено“.\n3. В ал. 4 думите „Държавната агенция за младежта и спорта“ се заменят с „Министерството на физическото възпитание и спорта“.\n§ 41.\n В чл. 67, ал. 1 думите „Националната комисия по допингов контрол“ се заменят с „Антидопинговия център“.\n§ 42.\n В чл. 68 думите „Националната комисия по допингов контрол“ се заменят с „Антидопинговият център“.\n§ 43.\n Член 69 се изменя така:\n„Чл. 69. (1) На спортна федерация или на национална спортна организация, която извършва спортна дейност без лицензия, се налага имуществена санкция в размер 10 000 лв.\n(2) На спортен клуб, който извършва спортна дейност, без да членува в лицензирана спортна организация, се налага имуществена санкция в размер от 5000 до 10 000 лв.\n§ 44.\n В § 1 от допълнителните разпоредби се правят следните изменения и допълнения:\n1. Точки 23, 24, 25, 26 и 27 се отменят.\n2. Създава се т. 33:\n„33. „Високоразряден спортист“ е спортист, който е постигнал високи спортни резултати в европейски и световни първенства и олимпийски игри.“\n§ 45.\n В останалите текстове на закона думите „председателят на Държавната агенция за младежта и спорта“, „председателя на Държавната агенция за младежта и спорта“ и „Държавната агенция за младежта и спорта“ се заменят съответно с „министърът на физическото възпитание и спорта“, „министъра на физическото възпитание и спорта“ и „Министерството на физическото възпитание и спорта“.\nПреходни и заключителни разпоредби\n§ 46.\n Министерството на физическото възпитание и спорта е правоприемник на Държавната агенция за младежта и спорта.\n§ 47.\n В Закона за борба срещу проти­вообществените прояви на малолетните и непълнолетните (обн., Изв., бр. 13 от 1958 г.; изм., бр. 11 от 1961 г., ДВ, бр. 35 от 1966 г., бр. 30 \nот 1969 г., бр. 89 от 1974 г., бр. 53 от 1975 г.; попр., бр. 55 от 1975 г.; изм., бр. 63 от 1976 г., бр. 36 от 1979 г., бр. 75 от 1988 г., бр. 110 от 1996 г.; попр., бр. 3 от 1997 г.; изм., бр. 69 от 1999 г., бр. 66 и 96 от 2004 г., бр. 28, 94 и 103 от 2005 г. и бр. 25, 47 и 74 от 2009 г.) в чл. 4, ал. 1 думите „заместник-председател на Държавната агенция за младежта и спорта“ се заменят със „заместник-министър на физическото възпитание и спорта“.\n§ 48.\n В Закона за висшето образование (обн., ДВ, бр. 112 от 1995 г.; изм., бр. 28 от 1996 г., бр. 56 от 1997 г.; попр., бр. 57 от 1997 г.; изм., бр. 58 от 1997 г., бр. 60 от 1999 г.; попр., бр. 66 от 1999 г.; изм., бр. 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42, 74 и 99 от 2009 г. и бр. 38 от 2010 г.) се правят следните изменения и допълнения:\n1. В чл. 68:\nа) създава се нова ал. 6:\n„(6) По предложение на министъра на физическото възпитание и спорта и след решение на академичния съвет във висшите училища могат да се приемат без конкурсен изпит медалисти от олимпийски игри, световни и европейски първенства извън утвърдения по реда на чл. 9, ал. 3, т. 6, букви „а“ и „б“ ежегоден брой на приеманите студенти.“;\nб) досегашната ал. 6 става ал. 7;\nв) досегашната ал. 7 става ал. 8 и в нея думите „ал. 1 и 4“ се заменят с „ал. 1, 4 и 6“.\n2. В чл. 73б, ал. 3 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n§ 49.\n В Закона за закрила и развитие на културата (обн., ДВ, бр. 50 от 1999 г.; изм., бр. 1 от 2000 г.; попр., бр. 34 от 2001 г.; изм., бр. 75 от 2002 г., бр. 55 от 2004 г., бр. 28, 74, 93, 99 и 103 от 2005 г., бр. 21, 41 и 106 от 2006 г., бр. 84 от 2007 г., бр. 19, 42 и 74 от 2009 г. и бр. 13 от 2010 г.) в чл. 20, т. 2 думите „председателят на Държавната агенция за младежта и спорта“ се заменят с „министърът на физическото възпитание и спорта“.\n§ 50.\n В Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г. и бр. 42 от 2010 г.) се правят следните изменения:\n1. В чл. 5а и чл. 17а, ал. 1, т. 1 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n2. В чл. 18 думите „Държавната агенция за младежта и спорта“ се заменят с „Министерството на физическото възпитание и спорта“.\n§ 51.\n В Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г. и бр. 41 и 42 от 2010 г.) в чл. 26, ал. 2 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n§ 52.\n В Закона за народната просвета (обн., ДВ, бр. 86 от 1991 г.; изм., бр. 90 от 1996 г., бр. 36, 124 и 153 от 1998 г., бр. 67 и 68 от 1999 г., бр. 90 и 95 от 2002 г., бр. 29, 71, 86 и 114 от 2003 г., бр. 40 от 2004 г., бр. 28, 94, 103 и 105 от 2005 г., бр. 41 и 105 от 2006 г., бр. 113 от 2007 г., бр. 50 от 2008 г. и бр. 35, 36 и 74 от 2009 г.) се правят следните изменения и допълнения:\n1. В чл. 10:\nа) създава се нова ал. 7:\n„(7) Държавните спортни училища се откриват, преобразуват и закриват със заповед на министъра на образованието, младежта и науката след съгласуване с министъра на физическото възпитание и спорта. Общинските спортни училища се откриват, преобразуват и закриват със заповед на министъра на образованието, младежта и науката по предложение на общинския съвет и след съгласуване с министъра на физическото възпитание и спорта.“;\nб) досегашните ал. 7 и 8 стават съответно ал. 8 и 9.\n2. В чл. 26а, ал. 3 думите „определени с наредба на министъра на образованието, младежта и науката съгласувано с председателя на Държавната агенция за младежта и спорта“ се заменят с „определени с наредба на министъра на физическото възпитание и спорта съгласувано с министъра на образованието, младежта и науката“.\n3. В чл. 37:\nа) в ал. 3 думите „а за детските градини по чл. 10, ал. 3 – министърът на отбраната“ се заменят с „на държавните спортни училища – министърът на физическото възпитание и спорта, и на детските градини по чл. 10, ал. 3 – министърът на отбраната“;\nб) в ал. 8 след думата „науката“ се добавя „на директорите на държавните спортни училища – от министъра на физическото възпитание и спорта“ и се поставя запетая.\n§ 53.\n В Закона за опазване на обществения ред при провеждането на спортни мероприятия (обн., ДВ, бр. 96 от 2004 г.; изм., бр. 103 и 105 от 2005 г., бр. 30, 34, 80 и 82 от 2006 г., бр. 53 от 2007 г., бр. 69 от 2008 г. и бр. 12, 19 и 32 от 2009 г.) се правят следните изменения:\n1. В чл. 43 думите „председателят на Държавната агенция за младежта и спорта“ се заменят с „министърът на физическото възпитание и спорта“.\n2. В § 7 от преходните и заключителните разпоредби думите „председателя на Държавната агенция за младежта и спорта“ се заменят с „министъра на физическото възпитание и спорта“.\n§ 54.\n В Закона за приватизация и следприватизационен контрол (обн., ДВ, бр. 28 от 2002 г.; изм., бр. 78 от 2002 г., бр. 20 и 31 от 2003 г., бр. 39 от 2003 г. – Решение № 5 на Конституционния съд от 2003 г.; изм., бр. 46 и 84 от 2003 г., бр. 55 и 115 от 2004 г., бр. 28, 39, 88, 94, 103 и 105 от 2005 г., бр. 36, 53, 72 и 105 от 2006 г., бр. 59 от 2007 г., бр. 36, 65, 94, 98 и 110 от 2008 г., бр. 24, 42, 82 и 99 от 2009 г. и бр. 18 от 2010 г.) в приложение № 1 към чл. 3, ал. 1 се правят следните изменения и допълнения:\n1. В раздел V т. 3 и 6 се отменят.\n2. В раздел ХІ:\nа) заглавието се изменя така:\n„ХІ. Министерство на физическото възпитание и спорта“;\nб) създават се т. 2 и 3:\n„2. „Академика 2000“ ЕАД – София.\n3. „Академика – спорт“ ЕАД – София.“\n§ 55.\n В Закона за туризма (обн., ДВ, бр. 56 от 2002 г.; изм., бр. 119 и 120 от 2002 г., бр. 39 от 2004 г., бр. 28, 39, 94, 99 и 105 от 2005 г., бр. 30, 34, 80, 82 и 105 от 2006 г., бр. 42, 53 и 80 от 2007 г., бр. 31, 36 и 66 от 2008 г., бр. 19 и 82 от 2009 г. и бр. 15 от 2010 г.) се правят следните допълнения:\n1. В чл. 9а, ал. 5 след думите „и туризма“ се добавя „и представител на Министерството на физическото възпитание и спорта“.\n2. В чл. 51, ал. 5 и 7 накрая се добавя „съвместно с министъра на физическото възпитание и спорта“.\n§ 56.\n В Закона за професионалното образование и обучение (обн., ДВ, бр. 68 от 1999 г.; изм., бр. 1 и 108 от 2000 г., бр. 111 от 2001 г., бр. 103 и 120 от 2002 г., бр. 29 от 2003 г., бр. 28, 77 и 94 от 2005 г., бр. 30 и 62 от 2006 г.; попр., бр. 63 от 2006 г.; изм., бр. 13 и 26 от 2008 г. и бр. 36 и 74 от 2009 г.) се правят следните изменения и допълнения:\n1. В чл. 9, ал. 1:\nа) създава се нова т. 2:\n„2. спортни училища;“\nб) досегашната т. 2 става т. 3 и в нея думите „и спортни“ се заличават.\n2. В чл. 11, т. 3 след думата „изкуствата“ се добавя „и спортните училища“.\n3. В чл. 15, ал. 1 съюзът „а“ се заличава, а накрая се добавя „и в спортните училища – с наредба на министъра на образованието, младежта и науката и министъра на физическото възпитание и спорта“.\n4. В чл. 18:\nа) създава се нова т. 4:\n„4. спортни училища;“\nб) досегашните т. 4, 5 и 6 стават съответно т. 5, 6 и 7.\n5. В чл. 19:\nа) в заглавието съюзът „и“ се заменя със запетая и след думата „изкуствата“ се добавя „и спортни училища“;\nб) създава се нова ал. 6:\n„(6) Спортните училища осъществяват професионално образование с придобиване на трета степен на професионална квалификация с продължителност до 4 години след основно образование.“;\nв) досегашната ал. 6 става ал. 7.\n6. В чл. 25:\nа) в заглавието съюзът „и“ се заменя със запетая и след думата „изкуствата“ се добавя „и в спортни училища“;\nб) в ал. 3 след думата „изкуствата“ се добавя „и спортните училища“;\nв) създава се нова ал. 7:\n„(7) Държавният план-прием за спортните училища се утвърждава от министъра на физическото възпитание и спорта по реда на Закона за физическото възпитание и спорта.“;\nг) досегашната ал. 7 става ал. 8.\n7. В чл. 30:\nа) в ал. 1 се създава т. 5:\n„5. учебно-тренировъчни бази на училищата, спортни зали, стадиони и плувни басейни.“;\nб) в ал. 2 след думите „Учебно-производствените бази“ се добавят „и учебно-тренировъчните бази на училищата“.\n8. В чл. 31, ал. 2 думите „и 4“ се заменят с „4 и 5“.\n9. В чл. 35, ал. 1 съюзът „а“ се заличава, а накрая се добавя „а за спортните училища – и на представители на Националната спортна академия и на лицензираните спортни организации“.\n10. В чл. 36, ал. 2 съюзът „а“ се заличава, а накрая се добавя „а за спортните училища – от министъра на физическото възпитание и спорта“.\n11. В чл. 39 в изречение първо след думата „изкуствата“ се добавя „спортните училища“, а в изречение второ след думите „т. 2“ се добавя „и 3“.\n§ 57.\n В Закона за устройство на територията (обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г., бр. 6, 17, 19 и 80 от 2009 г. и бр. 41 от 2010 г.) се правят следните изменения и допълнения:\n1. В чл. 39, ал. 3, изречение първо след думите „или културата“ се добавя „както и на спортни обекти и съоръжения или на части от тях“.\n2. В чл. 56, ал. 6 думите „председателя на Държавната агенция за младежта и спорта“ се заменят с „министъра на физическото възпитание и спорта“.\n3. В чл. 134, ал. 7 след думите „или културата“ се добавя „както и на спортни обекти и съоръжения“.\n§ 58.\n В Закона за хазарта (обн., ДВ, бр. 51 от 1999 г.; изм., бр. 103 от 1999 г., бр. 53 от 2000 г., бр. 1, 102 и 110 от 2001 г., бр. 75 от 2002 г., бр. 31 от 2003 г., бр. 70 от 2004 г., бр. 79, 94, 95, 103 и 105 от 2005 г., бр. 30 и 54 от 2006 г., бр. 109 и 110 от 2007 г. и бр. 42, 74 и 82 от 2009 г.) се правят следните изменения:\n1. В чл. 9:\nа) в ал. 1 думите „Държавната агенция за младежта и спорта“ се заменят с „Министерството на физическото възпитание и спорта“;\nб) в ал. 2 думите „председателя на Държавната агенция за младежта и спорта“ се заменят с „министъра на физическото възпитание и спорта“;\nв) в ал. 3 т. 1 се изменя така:\n„1. министъра на физическото възпитание и спорта съгласувано с министъра на финансите – за постъпленията от Българския спортен тотализатор, за нуждите на физическото възпитание и спорта, както и за поддръжка, ремонт и създаване на нова спортна база в училищата; министърът на физическото възпитание и спорта разпределя средствата за поддръжка, ремонт и създаване на нова спортна база в училищата по предложение на министъра на образованието, младежта и науката;“.\n2. В § 11, ал. 3 от преходните и заключителните разпоредби думите „Държавната агенция за младежта и спорта“ се заменят с „Министерството на физическото възпитание и спорта“.\n§ 59.\n Издадените до влизането в сила на този закон спортни лицензии запазват срока си на действие.\n§ 60.\n В 6-месечен срок от влизането в сила на този закон се издават предвидените в него подзаконови нормативни актове, а заварените подзаконови нормативни актове се привеждат в съответствие с изискванията му.\n§ 61.\n Министерският съвет в срок до 6 месеца от влизането в сила на този закон внася в Народното събрание Националната стратегия за развитие на физическото възпитание и спорта по чл. 7, т. 2.\n§ 62.\n Параграфи 20, 21, § 48, т. 1, § 52, т. 1 и 3 и § 56 влизат в сила от учебната 2011 – 2012 г.\nЗаконът е приет от 41-ото Народно събрание на 18 юни 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n5370"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9838",
    "meta": [],
    "text": "УКАЗ № 169\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Конвенцията за Центъра за правоприлагане в Югоизточна Европа, подписана на 9 декември 2009 г. в Букурещ, Румъния, приет от ХLI Народно събрание на 16 юни 2010 г.\nИздаден в \nСофия на 25 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Конвенцията за Центъра за правоприлагане в Югоизточна Европа, подписана на 9 декември 2009 г. в Букурещ, Румъния\nЧлен единствен. \nРатифицира Конвенцията за Центъра за правоприлагане в Югоизточна Европа, подписана на 9 декември 2009 г. в Букурещ, Румъния.\nЗаконът е приет от 41-ото Народно събрание на 16 юни 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5369"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9920",
    "meta": [],
    "text": "УКАЗ № 168\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за независимите оценители, приет от ХLI Народно събрание на 16 юни 2010 г.\nИздаден в \nСофия на 25 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за независимите оценители \n(ДВ, бр. 98 от 2008 г.)\n§ 1. \nВ чл. 11, ал. 1, т. 7 думите „неплащане на членския внос за повече от три месеца –когато е член“ се заличават.\nПреходна разпоредба\n§ 2. \n(1) В срок до 30 декември 2010 г. лицата, получили лиценз за оценители от Агенцията за приватизация по реда на Наредбата за анализите на правното състояние и приватизационните оценки и за условията и реда за лицензиране на оценители, се вписват в регистъра по чл. 15 по право, след подаване на заявление с приложен лиценз.\n(2) Оценки могат да извършват само оценители, вписани в регистъра по чл. 15.\nЗаконът е приет от 41-ото Народно събрание на 16 юни 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5326"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9995",
    "meta": [],
    "text": "УКАЗ № 167\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за екстрадицията и Европейската заповед за арест, приет от ХLI Народно събрание на 16 юни 2010 г.\nИздаден в \nСофия на 25 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за екстрадицията и Европейската заповед за арест \n(обн., ДВ, бр. 46 от 2005 г.; изм., бр. 86 от 2005 г. и бр. 52 от 2008 г.)\n§ 1. \nВ чл. 4, ал. 3 след думата „(Интерпол)“ се добавя „или при получаване на сигнал чрез Шенгенската информационна система“.\n§ 2. \nВ чл. 19 се създава ал. 5:\n„(5) Алинеи 1 – 4 не се прилагат, когато срещу исканото лице има висящо наказателно производство за престъпление, различно от това, за което се иска екстрадицията, или лицето трябва да изтърпи наказание за престъпление, различно от това, за което се иска екстрадицията.“\n§ 3. \nВ чл. 36 се правят следните изменения:\n1. Алинея 1 се изменя така:\n„(1) Европейска заповед за арест се издава за лица, извършили деяния, които се наказват съгласно правото на издаващата държава с лишаване от свобода или с мярка, изискваща задържане за максимален срок не по-малко от една година, или с друго по-тежко наказание, или ако наложеното наказание лишаване от свобода или мярката, изискваща задържане, е не по-малко от 4 месеца.“\n2. В ал. 3 текстът преди т. 1 се изменя така: „Двойна наказуемост не се изисква за следните престъпления, ако в издаващата държава те са наказуеми с лишаване от свобода за максимален срок не по-малко от три години или с друго по-тежко наказание, или за тях се предвижда мярка, изискваща задържане за максимален срок не по-малко от три години:“.\n§ 4. \nВ чл. 37, ал. 1, т. 3 думите „доказателства за“ се заличават.\n§ 5. \nВ глава пета, раздел І се създава чл. 37а:\n„Акцесорни престъпления\nЧл. 37а. Когато Европейската заповед за арест включва няколко отделни престъпления, поне едно от които отговаря на изискванията на чл. 36, ал. 1 или 3, изпълняващата държава има право да разреши предаването и за останалите престъпления.“\n§ 6. \nСъздава се чл. 38б:\n„Получаване на Европейска заповед за арест чрез Шенгенската информационна система\nЧл. 38б. При получаване на сигнал чрез ШИС прокурор извършва проверка и се произнася дали информацията, придружаваща сигнала, отговаря на изискванията на чл. 36 и чл. 37, ал. 1.“\n§ 7. \nВ чл. 41 ал. 3 се изменя така:\n„(3) Когато Европейската заповед за арест е издадена с цел провеждане на наказателно преследване срещу български гражданин или лице, постоянно пребиваващо в Република България, предаването на това лице се извършва при предварително изискана от издаващата държава гаранция, че след като лицето бъде изслушано на нейна територия, ще бъде върнато в Република България на неин граничен контролно-пропускателен пункт за изтърпяване на наложеното му наказание лишаване от свобода или взетата мярка, изискваща задържане. В тези случаи не се извършва трансфер на осъдено лице, а разноските по неговото връщане са за сметка на издаващата държава.“\n§ 8. \nВ чл. 42, ал. 2 се правят следните изменения и допълнения:\n1. Създава се ново изречение второ: „В тези случаи прокурорът извършва проверка дали Европейската заповед за арест отговаря на изискванията на чл. 36 и 37.“\n2. Досегашното изречение второ става изречение трето.\n§ 9. \nВ чл. 44 се правят следните допълнения:\n1. В ал. 7 се създава изречение трето: „В случай на прилагане на чл. 52, ал. 1 тази мярка за неотклонение се счита за взета от момента на приключване на наказателното производство или от момента на изтърпяване на наложеното наказание.“\n2. Създава се ал. 13:\n„(13) Алинеи 11 и 12 се прилагат и в случаите, когато лицето е осъдено от чужд съд, след като е било предадено за наказателно преследване в съответната държава въз основа на Европейска заповед за арест при условията на чл. 41, ал. 3. В тези случаи при връщането на лицето Върховната касационна прокуратура го настанява в съответно място за лишаване от свобода, за което уведомява окръжния прокурор по ал. 11.“\n§ 10.\n В чл. 45 ал. 1 се изменя така:\n„(1) Когато в съдебното заседание исканото лице изрази съгласие за предаване, съдът прилага съответно чл. 19, ал. 1 и 2. В този случай лицето може да направи и отказ от принципа на особеността. Тази разпоредба не се прилага, когато срещу исканото лице има висящо наказателно производство за престъп­ление, различно от това, за което е издадена Европейската заповед за арест, или лицето трябва да изтърпи наказание за престъпление, различно от това, за което е издадена Европейската заповед за арест.“\n§ 11.\n В чл. 48, ал. 2 се създава изречение второ: „Съдът обявява решението си в открито съдебно заседание с участие на страните.“\n§ 12.\n В чл. 52, ал. 2 думите „В случаите по ал. 1“ се заменят с „В срока по ал. 1“.\n§ 13.\n В чл. 56, ал. 2 накрая се добавя „и 37а“.\nЗаконът е приет от 41-ото Народно събрание на 16 юни 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5325"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10024",
    "meta": [],
    "text": "УКАЗ № 153\nНа основание чл. 101, ал. 3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза изменение на Закона за радиото и телевизията, \nприет от ХLI Народно събрание на 19 май 2010 г., повторно приет на 16 юни 2010 г.\nИздаден в \nСофия на 17 юни 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за радиото и телевизията \n(обн., ДВ, бр. 138 от 1998 г.; Решение № 10 на Конституционния съд от 1999 г. - бр. 60 от 1999 г.; изм., бр. 81 от 1999 г., бр. 79 от 2000 г., бр. 96 и 112 от 2001 г., бр. 77 и 120 от 2002 г., бр. 99 и 114 от 2003 г., бр. 99 и 115 от 2004 г., бр. 88, 93 и 105 от 2005 г., бр. 21, 34, 70, 80, 105 и 108 от 2006 г., бр. 10, 41, 53 и 113 от 2007 г., бр. 110 от 2008 г., бр. 14, 37, 42 и 99 от 2009 г. и бр. 12 от 2010 г.)\n§ 1. \nВ чл. 24, ал. 1 цифрата „9“ се заменя с „5“, цифрата „5“ се заменя с „3“ и цифрата „4“ се заменя с „2“.\n§ 2. \nВ чл. 29 се правят следните изменения:\n1. В ал. 1 думите „всяка квота“ се заменят с „квотата на Народното събрание и през три години от квотата на президента“.\n2. Алинея 2 се изменя така:\n„(2) Едно лице не може да бъде член на Съвета за електронни медии повече от два мандата. Мандатите не могат да бъдат последователни.“\nПреходни и заключителни разпоредби\n§ 3. \nМандатът на член на Съвета за електронни медии, който е втори последователен, се прекратява от деня на влизане в сила на този закон.\n§ 4. \nСлед изтичане на две години от влизането в сила на този закон съставът на Съвета за електронни медии от квотата на Народното събрание се обновява, като чрез жребий се прекратява мандатът на един от членовете, избрани през 2010 г.\n§ 5. \nВ 10-дневен срок от влизането в сила на този закон мандатът на един от членовете на Съвета за електронни медии от квотата на президента се прекратява чрез жребий.\n§ 6. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 19 май 2010 г. и на 16 юни 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n5219"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10036",
    "meta": [],
    "text": "УКАЗ № 161\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса за социално осигуряване, приет от ХLI Народно събрание на 16 юни 2010 г.\nИздаден в \nСофия на 22 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Кодекса за социално осигуряване \n(обн., ДВ, бр. 110 от 1999 г., Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г. и бр. 16, 19 и 43 от 2010 г.)\n§ 1.\n В чл. 4, ал. 1, т. 1 изречение второ се изменя така: „Лицата, включени в програми за подкрепа на майчинството и насърчаване на заетостта, не се осигуряват за безработица.“\n§ 2. \nВ чл. 53, ал. 4 думите „програмата „В подкрепа на майчинството“ се заменят с „програми за подкрепа на майчинството“.\n§ 3. \nВ чл. 54, ал. 3 думите „програмата „В подкрепа на майчинството“ се заменят с „програми за подкрепа на майчинството“.\n§ 4. \nВ чл. 84 ал. 1 се изменя така:\n„(1) Пенсионерът има право на добавка от пенсията или сбора от пенсиите, които е получавал починалият съпруг/съпруга, в размер, както следва:\n1. до 31 декември 2011 г. – 20 на сто;\n2. от 1 януари до 31 декември 2012 г. – 25 на сто;\n3. от 1 януари до 31 декември 2013 г. – 30 на сто;\n4. от 1 януари до 31 декември 2014 г. – 35 на сто;\n5. от 1 януари 2015 г. – 40 на сто.“\n§ 5. \nВ преходните и заключителните разпоредби се създава § 22о:\n„§ 22о. За периода до 31 декември 2010 г.:\n1. осигурителят изплаща на осигуреното лице за първия, втория и третия работен ден от временната неработоспособност 70 на сто от среднодневното брутно възнаграждение за месеца, в който е настъпила временната неработоспособност, но не по-малко от 70 на сто от среднодневното уговорено възнаграждение; \n2. паричното обезщетение по чл. 42, ал. 2 се изплаща, когато временната неработоспособност е настъпила до един месец от прекратяване на трудовия договор или осигуряването за срок не повече от 30 календарни дни;\n3. паричното обезщетение по чл. 42, ал. 3 се изплаща за не повече от 30 календарни дни след прекратяване на правоотношенията или договорите с изключение на паричното обезщетение за трудова злополука и професионална болест, което се изплаща до възстановяване на работоспособността или до установяване на инвалидност.“\nЗаключителни разпоредби\n§ 6.\n В Закона за бюджета на държавното обществено осигуряване за 2010 г. (ДВ, бр. 99 от 2009 г.) се правят следните изменения и допълнения:\n1. Член 10 се отменя.\n2. В чл. 11 думите „и дневен максимален размер – 12 лв.“ се заличават.\n3. В чл. 17, ал. 2 думите „720 лв.“ се заменят с „1000 лв.“.\n4. В § 8 от преходните и заключителните разпоредби се създават ал. 3 и 4:\n„(3) За 2010 г. не се определя добавка по чл. 84а от Кодекса за социално осигуряване към пенсиите на лица, навършили 75-годишна възраст.\n(4) За периода от 1 юли до 31 декември 2010 г. не се определя максимален размер на обезщетенията за безработица.“\n§ 7. \nВ Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г. и бр. 19, 26 и 43 от 2010 г.) в преходните и заключителните разпоредби се създава § 19к:\n„§ 19к. За периода до 31 декември 2011 г. здравноосигурителните вноски върху възнагражденията по § 22о, т. 1 от преходните и заключителните разпоредби на Кодекса за социално осигуряване се дължат по реда на чл. 40, ал. 1, т. 1.“\n§ 8.\n В Закона за данъците върху доходите на физическите лица (обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г. и бр. 16 от 2010 г.) в преходните и заключителните разпоредби се създава § 10б:\n„§ 10б. В облагаемия доход по трудови правоотношения не се включват изплатените възнаграждения съгласно § 22о, т. 1 от преходните и заключителните разпоредби на Кодекса за социално осигуряване.“\n§ 9.\n В Закона за насърчаване на заетостта (обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г. и бр. 10, 32, 41 и 74 от 2009 г.) в преходните и заключителните разпоредби се създава § 7а:\n„§ 7а. За периода до 31 декември 2010 г. за изпълнение на програмите и мерките за насърчаване на заетостта вместо средствата по чл. 30а, ал. 1, т. 6 се предоставят средства, предназначени за възнаграждения за първия, втория и третия работен ден от временната неработоспособност в размер на 70 на сто от среднодневното брутно трудово възнаграждение за месеца, в който е настъпила временната неработоспособност, но не по-малко от 70 на сто от среднодневното уговорено възнаграждение.“\n§ 10. \nЗаконът влиза в сила от 1 юли 2010 г.\nЗаконът е приет от 41-ото Народно събрание на 16 юни 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5220"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9834",
    "meta": [],
    "text": "УКАЗ № 155\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за приемане на декларация по смисъла на чл. ХІ, Раздел 43 от Конвенцията на ООН за привилегиите и имунитетите на специализираните организации за разширяване прилагането на Конвенцията по отношение на Световната организация по туризъм, приет от ХLI Народно събрание на 10 юни 2010 г.\nИздаден в \nСофия на 17 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза приемане на декларация по смисъла на чл. ХІ, Раздел 43 от Конвенцията на ООН за привилегиите и имунитетите на специализираните организации за разширяване прилагането на Конвенцията по отношение на Световната организация по туризъм\nЧлен единствен. \nПриема следната декларация по смисъла на чл. ХІ, Раздел 43 от Конвенцията на ООН за привилегиите и имунитетите на специализираните организации, одобрена от Общото събрание на Организацията на обединените нации на 21 ноември 1947 г.:\n„Република България заявява, че разширява направената с Указ № 388 на Президиума на Народното събрание декларация (обн., ДВ, бр. 37 от 1968 г.; доп., бр. 113 от 1999 г.) и ще прилага разпоредбите на Конвенцията и по отношение на Световната организация по туризъм в съответствие с Приложение № 18 към Конвенцията.“\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 10 юни 2010 г. и е подпечатан с официалния печат на Народното събрание.\nЗа председател на Народното събрание:\n  Лъчезар Иванов\n4991"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9982",
    "meta": [],
    "text": "УКАЗ № 154\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза изменение на Закона за народните читалища, \nприет от ХLI Народно събрание на 9 юни 2010г.\nИздаден в \nСофия на 17 юни 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за народните читалища \n(обн., ДВ, бр. 89 от 1996 г.; изм., бр. 95 от 1997 г., бр. 90 от 1999 г., бр. 28 и 94 от 2005 г., бр. 108 от 2006 г. и бр. 42 и 74 от 2009 г.)\n§ 1. \nВ чл. 9б, ал. 1 думите „не по-малко от две трети“ се заменят с „повече от половината“.\n§ 2. \nВ § 34 от преходните и заключителните разпоредби на Закона за изменение и допълнение на Закона за народните читалища (ДВ, бр. 42 от 2009 г.) думата „едногодишен“ се заменя с „двугодишен“.\nПреходна разпоредба\n§ 3. \n(1) В едногодишен срок от влизането в сила на този закон управителният орган на Съюза на народните читалища свиква конгреса на Съюза на народните читалища за избор на органите по чл. 9б, ал. 2.\n(2) Ако не бъде свикан конгресът по ал. 1, той се свиква от министъра на културата в тримесечен срок от изтичането на срока по ал. 1.\nЗаконът е приет от 41-ото Народно събрание на 9 юни 2010 г. и е подпечатан с официалния печат на Народното събрание.\nЗа председател на Народното събрание: \nЛъчезар Иванов\n4971"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9854",
    "meta": [],
    "text": "УКАЗ № 151\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за държавния служител, приет от ХLI Народно събрание на 4 юни 2010 г.\nИздаден в \nСофия на 8 юни 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за държавния служител \n(обн., ДВ, бр. 67 от 1999 г.; изм., бр. 1 от 2000 г., бр. 25, 99 и 110 от 2001 г., бр. 45 от 2002 г., бр. 95 от 2003 г., бр. 70 от 2004 г., бр. 19 от 2005 г., бр. 24, 30 и 102 от 2006 г., бр. 59 и 64 от 2007 г., бр. 43, 94 и 108 от 2008 г., бр. 35, 42, 74 и 103 от 2009 г. и бр. 15 от 2010 г.)\n§ 1. \nВ чл. 106 се правят следните допълнения:\n1. В ал. 1 се създава т. 6:\n„6. при наличие на условията по чл. 68 от Кодекса за социално осигуряване, когато служебното правоотношение е възникнало след като назначеният държавен служител е придобил и упражнил правото си на пенсия.“\n2. Създава се ал. 5:\n„(5) В случаите по ал. 1, т. 6 органът по назначаване може да получи служебно от Националния осигурителен институт информация относно наличието на упражнено право на пенсия от държавния служител. Националният осигурителен институт предоставя информацията безвъзмездно в 14-дневен срок от получаване на искането.“\nЗаключителни разпоредби\n§ 2.\n В Кодекса на труда (обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г., Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г., Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г. и бр. 15 от 2010 г.) в чл. 328 се правят следните допълнения:\n1. В ал. 1 се създава т. 10а:\n„10а. при наличие на условията на чл. 68 от Кодекса за социално осигуряване, когато трудовото правоотношение е възникнало след като назначеният работник или служител е придобил и упражнил правото си на пенсия.“\n2. Създава се ал. 3:\n„(3) В случаите по ал. 1, т. 10а работодателят може да получи служебно от Националния осигурителен институт информация относно наличието на упражнено право на пенсия от работника или служителя. Националният осигурителен институт предоставя безвъзмездно информацията в 14-дневен срок от получаване на искането.“\n§ 3. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 4 юни 2010 г. и е подпечатан с официалния печат на Народното събрание.\nЗа председател на Народното събрание:\n  Лъчезар Иванов\n4863"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10058",
    "meta": [],
    "text": "УКАЗ № 243\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за управление на отпадъците, приет от ХLI Народно събрание на 29 юли 2010 г.\nИздаден в \nСофия на 2 август 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за управление на отпадъците \n(обн., ДВ, бр. 86 от 2003 г.; изм., бр. 70 от 2004 г., бр. 77, 87, 88, 95 и 105 от 2005 г., бр. 30, 34, 63 и 80 от 2006 г., бр. 53 от 2007 г., бр. 36 и 70 от 2008 г., бр. 82 и 95 от 2009 г. и бр. 41 от 2010 г.)\n§ 1. \nВ чл. 51, ал. 4 думите „се извършват дейностите“ се заменят с „е седалището на лицето“.\n§ 2. \nВ чл. 52, ал. 1 думите „се извършват дейностите“ се заменят с „е седалището на лицето“.\n§ 3. \nВ чл. 114, ал. 2 думите „ал. 1“ се заличават.\nЗаконът е приет от 41-ото Народно събрание на 29 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6408"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10010",
    "meta": [],
    "text": "УКАЗ № 233\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за здравното осигуряване, приет от ХLI Народно съб­рание на 29 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за здравното осигуряване \n(обн., ДВ, бр. 70 от 1998 г., изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г. и бр. 19, 26, 43 и 49 от 2010 г.)\n§ 1. \nВ чл. 6 се правят следните изменения:\n1. В ал. 2, изречение второ думата „директора“ се заменя с „управителя“.\n2. В ал. 3, т. 2 думата „директорът“ се заменя с „управителят“.\n§ 2. \nВ чл. 15, ал. 1 се правят следните изменения:\n1. В т. 1 думата „директора“ се заменя с „управителя“.\n2. В т. 5 думата „директора“ се заменя с „управителя“.\n3. В т. 6 думите „изпълняващ длъжността директор на НЗОК“ се заменят с „възлагане на подуправителя на НЗОК да изпълнява длъжността управител на НЗОК“.\n§ 3. \nВ чл. 19 се правят следните изменения:\n1. В ал. 1 думата „Директорът“ се заменя с „Управителят“.\n2. В ал. 2 думата „директор“ се заменя с „управител“.\n3. В ал. 3 думата „Директор“ се заменя с „Управител“.\n4. В ал. 4:\nа) в текста преди т. 1 думата „директора“ се заменя с „управителя“;\nб) в т. 4 думата „директор“ се заменя с „управител“.\n5. Алинея 5 се изменя така:\n„(5) В случаите по ал. 4 надзорният съвет възлага на подуправителя на НЗОК временно да изпълнява длъжността управител на НЗОК. Народното събрание приема решение за избор на нов управител на НЗОК в срок, не по-дълъг от 30 дни от прекратяването на договора на управителя в случаите по ал. 4.“\n6. В ал. 6 думата „директора“ се заменя с „управителя“.\n7. В ал. 7:\nа) в текста преди т. 1 думата „Директорът“ се заменя с „Управителят“;\nб) в т. 11 думите „със заместник-директорите“ се заменят със „с подуправителя“.\n§ 4. \nВ чл. 19а се правят следните изменения:\n1. Алинея 1 се изменя така:\n„(1) При осъществяване на своите правомощия управителят на НЗОК се подпомага от подуправител.“\n2. В ал. 2 думата „Заместник-директор“ се заменя с „Подуправител“.\n3. Алинея 3 се отменя.\n§ 5. \nВ чл. 21 се правят следните изменения:\n1. В ал. 1 думите „директор и заместник-директор на НЗОК и на РЗОК“ се заменят с „управител и подуправител на НЗОК и за директор и заместник-директор на РЗОК“.\n2. В ал. 2 думата „Директорите“ се заменя с „Лицата по ал. 1“.\n§ 6. \nВ чл. 45 се създава ал. 10:\n„(10) За денталните дейности, включени в основния пакет, определен в наредбата по ал. 2, се допуска заплащане и/или доплащане от задължително здравноосигурените лица при условията и по реда на чл. 55в.“\n§ 7. \nВ останалите текстове на закона думите „директора на Националната здравноосигурителна каса“, „директор на НЗОК“, „директора на НЗОК“, „Директорът на НЗОК“ и „директорът на НЗОК“ се заменят съответно с „управителя на Националната здравноосигурителна каса“, „управител на НЗОК“, „управителя на НЗОК“, „Управителят на НЗОК“ и „управителят на НЗОК“.\n§ 8. \nВ допълнителната разпоредба се правят следните изменения и допълнения:\n 1. Наименованието се изменя така: „Допълнителни разпоредби“. \n 2. Създава се § 1а:\n „§ 1а. (1) Националната здравноосигурителна каса, районните здравноосигурителни каси и Комисията за финансов надзор осигуряват възможност за предоставяне на информация и приемане на заявления и документи по този закон по електронен път при условията и по реда на Закона за електронния документ и електронния подпис и Закона за електронното управление. \n(2) Предоставянето на информация и приемането на заявления и документи по електронен път се извършват след осигуряване на съответните технически и организационни условия, както и на съответните програмни продукти.“\n§ 9. \nВ § 19к от преходните и заключителните разпоредби думите „до 31 декември 2011 г.“ се заменят с „до 31 декември 2010 г.“.\n§ 10.\n В § 67, ал. 1 от преходните и заключителните разпоредби на Закона за изменение и допълнение на Закона за здравното осигуряване (обн., ДВ, бр. 101 от 2009 г.; изм., бр. 19 от 2010 г.) думите „директорът на НЗОК “ се заменят с „управителят на НЗОК“.\n§ 11.\n В § 68, ал. 4 от преходните и заключителните разпоредби на Закона за изменение и допълнение на Закона за здравното осигуряване (обн., ДВ, бр. 101 от 2009 г.; изм., бр. 19 от 2010 г.) думата „директора“ се заменя с „управителя“.\nПреходни и заключителни разпоредби\n§ 12.\n (1) Правомощията на управителя на НЗОК се изпълняват от заварения до влизането в сила на този закон директор на НЗОК до приключването на мандата му.\n(2) Трудовите договори на заварените до влизането в сила на този закон заместник-директори на НЗОК се прекратяват с предизвестие по чл. 328, ал. 1, т. 2 от Кодекса на труда.\n§ 13.\n В Закона за бюджета на Националната здравноосигурителна каса за 2010 г.\n (\nДВ, бр. 99 от 2009 г.) в § 10 от преходните и заключителните разпоредби думите „директора на Националната здравноосигурителна каса, както и на“ се заменят с „управителя на Националната здравноосигурителна каса, както и на изпълнителния директор на“.\n§ 14.\n В Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г. и бр. 41, 42 и 50 от 2010 г.) в чл. 102, ал. 2 думите „директора на НЗОК“ се заменят с „управителя на НЗОК“.\n§ 15.\n В Закона за интеграция на хората с увреждания (обн., ДВ, бр. 81 от 2004 г.; изм., бр. 28, 88, 94, 103 и 105 от 2005 г., бр. 18, 30, 33, 37, 63, 95, 97 и 108 от 2006 г., бр. 31, 46 и 108 от 2007 г., бр. 41 и 74 от 2009 г. и бр. 24 от 2010 г.) в чл. 44, ал. 4 думата „директорът“ се заменя с „управителят“.\n§ 16.\n В Закона за предотвратяване и разкриване на конфликт на интереси (обн., ДВ, бр. 94 от 2008 г.; изм., бр. 10, 26 и 101 от 2009 г.) в чл. 3, т. 19 думата „директорът“ се заменя с „управителят“.\n§ 17.\n В Закона за публичност на имуществото на лица, заемащи висши държавни длъжности (обн., ДВ, бр. 38 от 2000 г.; изм., бр. 28 и 74 от 2002 г., бр. 8 от 2003 г., бр. 38 от 2004 г., бр. 105 от 2005 г., бр. 38 и 73 от 2006 г., бр. 109 от 2007 г., бр. 33, 69 и 94 от 2008 г., бр. 93 от 2009 г. и бр. 18 от 2010 г.) в чл. 2, ал. 1, т. 22 думата „директорът“ се заменя с „управителят“.\n§ 18.\n Законът влиза в сила от деня на обнародването му в „Държавен вестник“ с изключение на: \n1. параграф 6, който влиза в сила от 1 януари 2011 г.;\n2. параграф 8, който влиза в сила от 30 септември 2011 г.\nЗаконът е приет от 41-ото Народно събрание на 29 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6406"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9883",
    "meta": [],
    "text": "УКАЗ № 245\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за защита от вредното въздействие на химичните вещества и препарати, приет от ХLI Народно събрание на 29 юли 2010 г.\nИздаден в \nСофия на 2 август 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за защита от вредното въздействие на химичните вещества и препарати \n(обн., ДВ, бр. 10 от 2000 г.; изм., бр. 91 от 2002 г., бр. 86 и 114 от 2003 г., бр. 100 и 101 от 2005 г., бр. 30, 34, 80 и 95 от 2006 г. и бр. 53, 82 и 110 от 2008 г.)\n§ 1. \nВ наименованието на закона думата „препарати“ се заменя със „смеси“.\n§ 2. \nВ чл. 1 се правят следните изменения:\n1. В т. 1 и 2 думите „химични вещества“ се заменят с „химични вещества в самостоятелен вид, в смеси или в изделия“.\n2. Точка 3 се изменя така:\n„3. мерките за прилагане на:\nа) Регламент (ЕО) № 1907/2006 на Европейския парламент и на Съвета от 18 декември 2006 г. относно регистрацията, оценката, разрешаването и ограничаването на химикали (REACH), за създаване на Европейска агенция по химикали, за изменение на Директива 1999/45/ЕО и за отмяна на Регламент (ЕИО) № 793/93 на Съвета и Регламент (ЕО) № 1488/94 на Комисията, както и на Директива 76/769/ЕИО на Съвета и директиви 91/155/ЕИО, 93/67/ЕИО, 93/105/ЕО и 2000/21/ЕО на Комисията, наричан по-нататък „Регламент (ЕО) № 1907/2006 (REACH)“;\nб) Регламент (ЕО) № 1272/2008 на Европейския парламент и на Съвета от 16 декември 2008 г. относно класифицирането, етикетирането и опаковането на вещества и смеси, за изменение и за отмяна на директиви 67/548/ЕИО и 1999/45/ЕО и за изменение на Регламент (ЕО) № 1907/2006 (OB, L 353/1 от 31 декември 2008 г.), наричан по-нататък „Регламент (ЕО) № 1272/2008(CLP)“;\nв) Регламент (ЕО) № 648/2004 на Европейския парламент и на Съвета от 31 март 2004 г. относно детергентите, наричан по-нататък „Регламент (ЕО) № 648/2004“; \nг) Регламент (ЕО) № 689/2008 на Европейския парламент и на Съвета от 17 юни 2008 г. относно износа и вноса на опасни химикали (OB, L 204/1 от 31 юли 2008 г.), наричан по-нататък „Регламент (ЕО) № 689/2008“;\nд) Регламент (ЕО) № 850/2004 на Европейския парламент и на Съвета от 29 април 2004 г. относно устойчивите органични замърсители и за изменение на Директива 79/117/ЕИО, наричан по-нататък „Регламент (ЕО) № 850/2004“;\nе) Регламент (ЕО) № 1451/2007 на Комисията от 4 декември 2007 г. относно втората фаза на 10-годишната работна програма, посочена в член 16, параграф 2 от Директива 98/8/ЕО на Европейския парламент и на Съвета относно пускането на пазара на биоциди (OB, L 325/3 от 11 декември 2007 г.), наричан по-нататък „Регламент (ЕО) № 1451/2007“.“\n§ 3. \nЧлен 3 се изменя така:\n„Чл. 3. (1) Глави втора и четвърта не се прилагат за:\n1. следните смеси в готов вид, предназначени за крайния потребител:\nа) лекарствени продукти в хуманната медицина и ветеринарномедицински продукти;\nб) козметични продукти;\nв) храни, предназначени за хора и животни;\nг) медицински изделия;\n2. отпадъци по смисъла на Закона за управление на отпадъците;\n3. радиоактивни вещества и ядрени материали по смисъла на Закона за безопасно използване на ядрената енергия;\n4. транзитно превозваните през територията на Република България химични вещества и смеси, които са предмет на митнически надзор и не се подлагат на обработване или преработване;\n5. превоза на опасни вещества и опасни смеси с железопътен, автомобилен, вътрешноводен, морски или въздушен транспорт.\n(2) Изискванията на глава втора за класифициране, опаковане и етикетиране се прилагат и за продукти за растителна защита при спазване на Наредбата за разрешаване на продукти за растителна защита (ДВ, бр. 81 от 2006 г.) и Наредбата за условията и реда за етикетиране на продукти за растителна защита (обн., ДВ, бр. 54 от 2003 г.; изм. и доп., бр. 17 от 2006 г.).\n(3) Мерките за прилагане на Регламент (ЕО) № 648/2004, въведени в глави трета, седма и осма, се прилагат в съответствие с чл. 1 и чл. 3 (1) от регламента.\n(4) Мерките за прилагане на Регламент (ЕО) № 1907/2006 (REACH), въведени в глави пета, седма и осма, се прилагат в съответствие с чл. 2, чл. 15, чл. 16, чл. 56 (3), (4) и (5), чл. 67 и чл. 68 (1) от регламента.\n(5) Мерките за прилагане на Регламент (ЕО) № 1272/2008 (CLP), въведени в глави пета, седма и осма, се прилагат в съответствие с чл. 2 от регламента.\n(6) Мерките за прилагане на Регламент (ЕО) № 689/2008, въведени в глави шеста, седма и осма, се прилагат в съответствие с чл. 2 от регламента.\n(7) Мерките за прилагане на Регламент (ЕО) № 850/2004, въведени в глави шеста, седма и осма, се прилагат в съответствие с чл. 1 и чл. 4 от регламента.“\n§ 4. \nВ чл. 4 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Всяка реклама на смес, класифицирана като опасна или съдържаща вещество, класифицирано като опасно, която позволява на масовия потребител да сключи договор за покупка, без преди това да е видял етикета, посочва категорията или категориите на опасност, обозначени върху етикета.“\n§ 5. \nЧлен 4а се изменя така:\n„Чл. 4а. Лицата по чл. 1, т. 1 са длъжни да:\n1. произвеждат, пускат на пазара, употребяват, съхраняват и изнасят химични вещества в самостоятелен вид, в смеси или в изделия и/или смеси по начин, който предотвратява или ограничава вредното им въздействие върху човешкото здраве и околната среда в съответствие с изискванията на този закон, подзаконовите нормативни актове по неговото прилагане и регламентите, посочени в чл. 1, т. 3;\n2. осигуряват свободен достъп на органите по чл. 27, ал. 1 и 2 до предприятията и обектите, където се осъществява производство, пускане на пазара, употреба, съхранение и износ на химични вещества в самостоятелен вид, в смеси или в изделия и/или смеси;\n3. поддържат и при поискване да предоставят на органите по чл. 27, ал. 1 и 2 информация и документи за:\nа) производството, пускането на пазара, употребата, съхранението и износа на химични вещества в самостоятелен вид, в смеси или в изделия и/или смеси, включително за количествата и състава им;\nб) идентичността на техните непосредствени доставчици и клиенти на химични вещества и смеси.“\n§ 6. \nЧлен 4б се изменя така:\n„Чл. 4б. (1) Редът и начинът на съхранение на опасни химични вещества и смеси се определят с наредба на Министерския съвет.\n(2) Редът и начинът за ограничаване на производството, употребата или пускането на пазара на определени опасни химични вещества, смеси и изделия от Приложение XVII на Регламент (ЕО) № 1907/2006 (REACH) се определят с наредба на Министерския съвет.“\n§ 7. \nЧленове 4в и 4г се отменят.\n§ 8. \nВ чл. 5 се правят следните изменения:\n1. В ал. 4 думите „свойствата по ал. 1“ се заменят с „токсикологични и екотоксикологични свойства“.\n2. Алинея 7 се отменя.\n§ 9. \nЧлен 5б се отменя.\n§ 10.\n Член 6 се изменя така:\n„Чл. 6. (1) Не се разрешава пускането на пазара на химични вещества и смеси, класифицирани като опасни, които не са опаковани и етикетирани съгласно изискванията на наредбата по чл. 5, ал. 2.\n(2) Химичните смеси, които не се класифицират като опасни, но въпреки това могат да представляват специфична опасност, се опаковат и етикетират в съответствие с изискванията на наредбата по чл. 5, ал. 2.\n(3) Допълнителните изисквания към опаковките и етикетите на определени химични вещества и смеси се определят с наредбата по чл. 5, ал. 2.“\n§ 11.\n Член 7 се отменя.\n§ 12.\n Създава се нова глава трета:\n„Глава трета\nМЕРКИ ЗА ПРИЛАГАНЕ НА РЕГЛАМЕНТ (ЕО) № 648/2004\nЧл. 8. Министърът на околната среда и водите е компетентен орган по смисъла на чл. 8 (1) на Регламент (ЕО) № 648/2004.\nЧл. 9. (1) Освобождаване от изискванията на Приложение III на Регламент (ЕО) № 648/2004 за крайната биоразградимост в аеробни условия на повърхностноактивни вещества и на детергенти, съдържащи повърхностноактивни вещества, се извършва по реда на чл. 5 и 6 от Регламент (ЕО) № 648/2004.\n(2) Производителите на детергенти за промишлени и учрежденски цели, съдържащи повърхностноактивни вещества, и/или на повърхностноактивни вещества, предназначени за детергенти за промишлени и учрежденски цели, които отговарят на критериите за първична биоразградимост по Приложение II на Регламент (ЕО) № 648/2004, но не отговарят на критериите за крайна биоразградимост в аеробни условия по Приложение III, имат право да кандидатстват за освобождаването по ал. 1.\n(3) Лицата по ал. 2 подават до министъра на околната среда и водите и до Европейската комисия заявление за освобождаване, придружено с техническа документация в съответствие с чл. 5 от Регламент (ЕО) № 648/2004.\n(4) При допуснати грешки и непълноти в документите по ал. 3 министърът на околната среда и водите или оправомощено от него длъжностно лице уведомява за това заявителя в 30-дневен срок от датата на подаване на документите и определя срок за отстраняването им.\n(5) Техническата документация се оценява за пълнота и съответствие с условията за предоставяне на дерогация по чл. 6 (1) от Регламент № 648/2004.\n(6) Министърът на околната среда и водите или оправомощено от него длъжностно лице изпраща заключенията от извършената оценка до Европейската комисия съобразно сроковете, посочени в чл. 5 (3) от Регламент (ЕО) № 648/2004.\nЧл. 10. (1) Изпълнителна агенция „Българска служба за акредитация“ предоставя при поискване на министъра на околна среда и водите списък на лабораториите, акредитирани да извършват изпитвания на повърхностноактивни вещества в съответствие с чл. 7 от Регламент (ЕО) № 648/2004.\n(2) Министърът на околната среда и водите или оправомощено от него длъжностно лице изпраща информацията по ал. 1 на Европейската комисия и на държавите членки в съответствие с чл. 8 (2) от Регламент (ЕО) № 648/2004.\nЧл. 11. Не се допуска графично изобразяване на плодове върху опаковката на течни детергенти, които се пускат на пазара за масова употреба, което би могло да доведе до заблуда за крайния потребител относно предназначението на течните детергенти.“\n§ 13.\n В чл. 14б, ал. 1 думите „глава втора“ се заменят с „Регламент (ЕО) № 1272/2008 (CLP)“.\n§ 14.\n В глава четвърта, раздел І се създава чл. 14е:\n„Чл. 14е. (1) Лицата, които пускат на пазара биоциди, подават ежегодно до 31 март в Клиниката по токсикология на Многопрофилна болница за активно лечение и спешна медицина „Н. И. Пирогов“ информация на хартиен и електронен носител относно химичния състав, физикохимичните и токсикологичните свойства на пуснатите на пазара биоциди през предходната година.\n(2) Клиниката по токсикология на Многопрофилна болница за активно лечение и спешна медицина „Н. И. Пирогов“ е компетентен орган по смисъла на чл. 23 от Директива 98/8/ЕО на Европейския парламент и на Съвета от 16 февруари 1998 г. относно пускането на пазара на биоциди.\n(3) Информацията по ал. 1 се използва само за медицински цели при планиране на превантивни и лечебни мерки за спешни случаи с оглед защита на живота и здравето на хората.\n(4) Органът по ал. 2 осигурява защита на поверителността на получената информация.\n(5) Лечебните заведения изпращат до органа по ал. 2 и до регионалните центрове по здравеопазване информация за случаите на отравяне или съмнение за отравяне с биоциди.\n(6) Органът по ал. 2 изпраща ежегодно до 31 април в Министерството на здравеопазването обобщен доклад за предходната година за случаите на отравяне или съмнение за отравяне с биоциди и списък на лицата, подали информация по ал. 1.\n(7) Условията и редът за предоставяне на информацията по ал. 1, 5 и 6 се определят с наредба на министъра на здравеопазването.“\n§ 15.\n В чл. 18г ал. 3 се изменя така:\n„(3) Данните за съществуващо активно вещество, предоставени за целите на този закон, се защитават за срок до 14 май 2014 г., а в случаите, когато е прието решение на комисията за включване на активното вещество в списъците по чл. 14, ал. 4, т. 1 – до датата, определена от комисията, за изпълнение на разпоредбите на чл. 19х, ако тази дата е по-късна от 14 май 2014 г.“\n§ 16.\n В чл. 18д, ал. 3 т. 1 се изменя така:\n„1. данните, предоставени за целите на този закон, се защитават за срок до 14 май 2014 г., а в случаите, когато има решение на комисията за включване на активното вещество в списъците по чл. 14, ал. 4, т. 1 – до датата, определена от комисията, за изпълнение на разпоредбите на чл. 19х, ако тази дата е по-късна от 14 май 2014 г.;“.\n§ 17.\n В чл. 19е, ал. 4 думите „17. Пестициди“ се заменят със „17. Писцициди“.\n§ 18.\n В чл. 19с, ал. 2, т. 1 думите „актуално удостоверение за вписване в търговския регистър“ се заменят с „единен идентификационен код по чл. 23 от Закона за търговския регистър“.\n§ 19.\n Наименованието на глава пета се изменя така: „Мерки за прилагане на регламент (ЕО) №1907/2006 (REACH) и Регламент (ЕО) №1272/2008 (CLP)“.\n§ 20.\n В чл. 20 думите „Регламент № 1907/2006“ се заменят с „Регламент (ЕО) № 1907/2006 (REACH) и чл. 43 от Регламент (ЕО) № 1272/2008 (CLP)“.\n§ 21.\n В чл. 21 се правят следните изменения и допълнения:\n1. Алинея 2 се изменя така:\n„(2) В експертния съвет участват представители на Министерството на околната среда и водите, Министерството на здравеопазването и Националния център по опазване на общественото здраве.“\n2. Алинея 4 се изменя така:\n„(4) Министърът на околната среда и водите при необходимост може да привлича в работата на експертния съвет и специалисти по химия, физикохимия, екотоксикология, токсикология, биология, трудова медицина и други специалисти по ред, определен с правилника по ал. 3.“\n3. В ал. 6 думите „проект на решение“ се заменят с „подробен доклад със заключения от извършената оценка, придружен с проект на решение в съответствие с чл. 48 от Регламент (ЕО) № 1907/2006 (REACH)“.\n4. Алинея 7 се изменя така:\n„(7) Въз основа на резултатите от извършената оценка експертният съвет може да внесе до министъра на околната среда и водите мотивирано предложение за:\n1. хармонизирано класифициране и етикетиране на вещество съгласно чл. 37 (1) от Регламент (ЕО) № 1272/2008 (CLP);\n2. идентифициране на веществото съгласно чл. 59 (3) от Регламент (ЕО) № 1907/2006 (REACH);\n3. ограничаване на веществото съгласно чл. 69 (4) от Регламент (ЕО) № 1907/2006 (REACH).“\n5. Създават се ал. 8 – 10:\n„(8) Министърът на околната среда и водите или оправомощено от него длъжностно лице уведомява Европейската агенция по химикали за резултатите от извършената оценка в съответствие с чл. 48 от Регламент (ЕО) № 1907/2006 (REACH).\n(9) Експертният съвет разглежда предложения от производители, вносители или пот­ребители надолу по веригата по реда на член 37 (6) от Регламент (ЕО) № 1272/2008 (CLP) за промяна на хармонизирана класификация и етикетиране на опасни вещества, пуснати на пазара в България.\n(10) Работата на експертния съвет по извършване на оценка на приоритетни вещества се обезпечава със средства от Европейската агенция по химикали в съответствие с чл. 14 (1) от Регламент (ЕO) № 340/2008 на Комисията за таксите и плащанията, дължими на Европейската агенция по химикали в съответствие с Регламент (ЕО) № 1907/2006 (REACH) (ОВ, L 107/6 от 17 април 2008 г.).“\n§ 22.\n В чл. 21а се правят следните изменения и допълнения:\n1. Алинеи 1 и 2 се изменят така:\n„(1) Министърът на околната среда и водите или оправомощено от него длъжностно лице изготвя и изпраща доклади до Европейската комисия по чл. 117 (1) от Регламент (ЕО) № 1907/2006 (REACH) и доклади по чл. 46 (2) от Регламент (ЕО) № 1272/2008 (CLP) до Европейската агенция по химикали по установения ред за взаимодействие с институциите на Европейския съюз.\n(2) Министърът на здравеопазването, изпълнителният директор на Изпълнителна агенция „Главна инспекция по труда“, директорът на Агенция „Митници“, изпълнителният директор на Националната агенция за приходите и председателят на Националния статистически институт предоставят при поискване от министъра на околната среда и водите или от оправомощено от него длъжностно лице информация съгласно чл. 127 от Регламент (EO) № 1907/2006 (REACH) за целите на докладването по чл. 117 (1) от регламента.“\n2. Създава се ал. 3:\n„(3) Министърът на здравеопазването предоставя при поискване от министъра на околната среда и водите или от оправомощено от него длъжностно лице обобщена информация за резултатите от контрола по изпълнението на Регламент (ЕО) № 1272/2008 (CLP) за целите на докладването по чл. 46 (2) от регламента.“\n§ 23.\n Създава се чл. 21б:\n„Чл. 21б. (1) В Министерството на околната среда и водите се създава и админис­трира национално информационно бюро в съответствие с чл. 124 от Регламент (EO) № 1907/2006 (REACH) и чл. 44 от Регламент (ЕО) № 1272/2008 (CLP) с оглед предоставяне на съвети на производителите, вносителите, потребителите надолу по веригата и дистрибуторите на химични вещества в самостоятелен вид, в смеси и в изделия и/или смеси относно техните задължения по изпълнение на двата регламента.\n(2) При изпълнение на задълженията по ал. 1 националното информационно бюро се подпомага от Министерството на здравеопазването и от Националния център по опазване на общественото здраве.“\n§ 24.\n Създава се чл. 21в:\n„Чл. 21в. (1) Вносителите и потребителите надолу по веригата, които пускат на пазара смеси, класифицирани като опасни въз основа на техните ефекти върху здравето или физичните ефекти съгласно Регламент (ЕО) № 1272/2008 (CLP), предоставят в Клиниката по токсикология на Многопрофилна болница за активно лечение и спешна медицина „Н. И. Пирогов“ информация относно химичния състав на тези смеси, включително химичната идентичност на тези вещества в смесите, за които е разрешено използване на алтернативно химично наименование по реда на чл. 7г, ал. 3 от този закон и на чл. 24 от Регламент (ЕО) № 1272/2008 (CLP).\n(2) Клиниката по токсикология на Многопрофилна болница за активно лечение и спешна медицина „Н. И. Пирогов“ е компетентен орган по смисъла на чл. 45 от Регламент (ЕО) №1272/2008 (CLP).\n(3) Информацията по ал. 1 се представя ежегодно до 31 март и обхваща пуснатите на пазара през предходната календарна година смеси от всички вносители или потребители надолу по веригата. \n(4) Формата за подаване на информацията по ал. 1 се установява в съответствие с чл. 45 (4) от Регламент (ЕО) № 1272/2008 (CLP).\n(5) Лечебните заведения изпращат до органа по ал. 2 и до регионалните центрове по здравеопазване информация за случаите на отравяне или съмнение за отравяне със смеси, класифицирани като опасни въз основа на техните ефекти върху здравето или физичните ефекти.\n(6) Органът по ал. 2 изпраща ежегодно до 30 април в Министерството на здравеопазването обобщен доклад за предходната година за случаите на отравяне или съмнение за отравяне със смеси, класифицирани като опасни въз основа на техните ефекти върху здравето или физичните ефекти, и списък на лицата, подали информация по ал. 1.“\n§ 25.\n Създава се чл. 21г:\n„Чл. 21г. Спазването на принципите на Добрата лабораторна практика от лабораториите при извършване на екотоксикологични и токсикологични изпитвания и анализи на химични вещества за целите на Регламент (EO) № 1907/2006 (REACH) и Регламент (ЕО) № 1272/2008 (CLP) се удостоверява от Изпълнителна агенция „Българска служба за акредитация“ съгласно наредбата по чл. 5, ал. 6.“\n§ 26.\n Наименованието на глава шеста се изменя така: „Мерки за прилагане на Регламент (ЕО) № 689/2008 и Регламент (ЕО) № 850/2004“.\n§ 27.\n Член 22 се изменя така:\n„Чл. 22. Министърът на околната среда и водите е компетентен орган по смисъла на чл. 4 от Регламент (ЕО) № 689/2008 и чл. 15 от Регламент (ЕО) № 850/2004.“\n§ 28.\n В чл. 22а се правят следните изменения и допълнения:\n1. Алинея 1 се изменя така:\n„(1) Преди първия за годината износ на химикали съгласно чл. 7 (1) или на изделие съг­ласно чл. 14 (1) от Регламент (ЕО) № 689/2008 износителят подава в Министерството на околната среда и водите уведомление за износ на хартиен и електронен носител по реда на чл. 7 от този регламент.“\n2. Създава се ал. 4:\n„(4) Износът на химикали от части 2 и 3 на Приложение I на Регламент (ЕО) № 689/2008 е предмет на писмено съгласие от страна на компетентните органи на държавите по местоназначение.“\n§ 29.\n В чл. 22б се правят следните изменения и допълнения:\n1. В ал. 1 т. 1 и 2 се изменят така:\n„1. за химикали по чл. 7 (1) или изделия по чл. 14 (1) от Регламент (ЕО) № 689/2008 – преди изтичане на сроковете по чл. 7 (2) от регламента;\n2. за химикали от части 2 и 3 на Приложение I на Регламент (ЕО) № 689/2008 – в 5-дневен срок след получаването на писмено съгласие от компетентния орган на държавата по местоназначение.“\n2. Алинея 2 се изменя така:\n„(2) Становището по ал. 1, т. 1 е валидно до края на календарната година с изключение на случаите по чл. 7 (4) от Регламент (ЕО) № 689/2008.“\n3. Създават се ал. 3 и 4:\n„(3) В становището по ал. 1, т. 2 се посочват изискванията относно износа на държавата по местоназначение и валидността на предоставеното съгласие.\n(4) Становището по ал. 1 се предоставя на митническите власти при поискване.“\n§ 30.\n Член 22в се изменя така:\n„Чл. 22в. (1) Преди осъществяване на износ на химични вещества от Приложение I или Приложение V на Регламент (ЕО) № 689/2008 за лабораторни или изследователски цели в количества до 10 кг износителят подава в Министерството на околната среда и водите уведомление за износ на хартиен и електронен носител с цел генериране на референтен идентификационен номер в базата данни за износ и внос на опасни химикали на Европейската комисия (EDEXIM).\n(2) В уведомлението за износ по ал. 1 задължително се посочва предвидената употреба и количеството на изнасяното вещество.\n(3) Преди осъществяване на износ на химикали от част 3 на Приложение I на Регламент (ЕО) № 689/2008 към държави по местоназначение, представили съгласие за внос на тези химикали съгласно чл. 13 (6), буква б) от регламента, износителят подава в Министерството на околната среда и водите уведомление за износ на хартиен и електронен носител с цел генериране на референтен идентификационен номер в EDEXIM.\n(4) Референтният идентификационен номер за износ по ал. 1 и 3 се предоставя на износителя в срок 5 работни дни от датата на подаване на уведомлението, за да послужи при оформяне на единния административен документ за износ.\n(5) За обработката на уведомленията по ал. 1 и 3 не се дължи такса по чл. 72 от Закона за опазване на околната среда.“\n§ 31.\n В чл. 22г се правят следните изменения:\n1. В ал. 1 и 2 думите „Регламент 304/2003“ се заменят с „Регламент (ЕО) № 689/2008“.\n2. В ал. 3:\nа) точка 1 се изменя така:\n„1. изнесени и внесени на митническата територия на Република България химични вещества и смеси от Приложение I на Регламент (ЕО) № 689/2008 за периода на докладване;“\nб) в т. 3 думите „Регламент 304/2003“ се заменят с „Регламент (ЕО) № 689/2008“.\n§ 32.\n Създават се нови чл. 22д – 22ж:\n„Чл. 22д. Всяка година до 31 март износителите и вносителите на опасни химични вещества в самостоятелен вид, в смеси и в изделия от Приложение I на Регламент (ЕО) № 689/2008 представят в Министерството на околната среда и водите информация за изнесените и внесените през предходната година химикали съгласно чл. 9 от Регламент (ЕО) № 689/2008.\nЧл. 22е. (1) Министърът на околната среда и водите изготвя и актуализира Национален план за действие по управление на устойчивите органични замърсители и го изпраща до Европейската комисия и до държавите членки в съответствие с чл. 8 от Регламент (ЕО) № 850/2004.\n(2) Планът по ал. 1 се приема от Министерския съвет.\nЧл. 22ж. (1) Министърът на околната среда и водите или оправомощено от него длъжностно лице изготвя и представя доклади за изпълнението на Регламент (ЕО) № 850/2004 до Европейската комисия.\n(2) Министърът на земеделието и храните, министърът на здравеопазването, директорът на Агенция „Митници“, изпълнителният директор на Националната агенция за приходите и председателят на Националния статистически институт предоставят при поискване от министъра на околната среда и водите или оправомощено от него длъжностно лице информация по установен формат за целите на докладването по чл. 12 от Регламент (ЕО) № 850/2004.“\n§ 33.\n Членове 24 и 24а се отменят.\n§ 34.\n Член 25 се изменя така:\n„Чл. 25. На контрол подлежи изпълнението на изискванията за:\n1. класифициране, опаковане и етикетиране на химични вещества и смеси съгласно глава втора;\n2. класифициране, етикетиране и опаковане на химични вещества, смеси и специфични изделия съгласно Регламент (ЕО) № 1272/2008 (CLP);\n3. нотифициране на Европейската агенция по химикали за класификацията и етикетирането на пуснатите на пазара опасни химични вещества в самостоятелен вид и в смеси съгласно Регламент (ЕО) № 1272/2008 (CLP);\n4. регистрация на химични вещества в самостоятелен вид, в смеси и в изделия съгласно Регламент (ЕО) № 1907/2006 (REACH);\n5. обмен на информация за вещества и избягване на ненужни изпитвания съгласно Регламент (ЕО) № 1907/2006 (REACH);\n6. потребителите надолу по веригата съгласно Регламент (ЕО) № 1907/2006 (REACH);\n7. предоставяне на информация надолу по веригата на доставки за химичните вещества в самостоятелен вид, в смеси и в изделия съгласно Регламент (ЕО) № 1907/2006 (REACH);\n8. разрешаване на определени опасни химични вещества съгласно Регламент (ЕО) № 1907/2006 (REACH);\n9. ограничаване на производството, пускането на пазара и употребата на определени опасни химични вещества, смеси и изделия съгласно Регламент (ЕО) № 1907/2006 (REACH) и наредбата по чл. 4б, ал. 2 с цел опазване на околната среда;\n10. ограничаване пускането на пазара и употребата на определени опасни химични вещества, смеси и изделия съгласно Регламент (ЕО) № 1907/2006 (REACH) и наредбата по чл. 4б, ал. 2 с цел опазване на човешкото здраве;\n11. осигуряване на достъп на работещите с опасни химични вещества до информация за химичните вещества и смеси съгласно чл. 35 от Регламент (ЕО) № 1907/2006 (REACH) и прилагане на мерките за контрол на експозицията в работна среда, указани в информационния лист за безопасност;\n12. износ и внос на опасни химични вещества в самостоятелен вид, в смеси или в изделия в обхвата на Регламент (ЕО) № 689/2008;\n13. предоставяне на информация за износа и вноса на опасни химични вещества в самостоятелен вид, в смеси или в изделия в обхвата на Регламент (ЕО) № 689/2008;\n14. забрана и ограничаване на производството, пускането на пазара и употребата на устойчивите органични замърсители в обхвата на Регламент (ЕО) № 850/2004;\n15. предоставяне на информация за устойчивите органични замърсители в обхвата на Регламент (ЕО) № 850/2004;\n16. съхранение на опасни химични вещества и смеси съгласно наредбата по чл. 4б, ал. 1 и условията, посочени в информационния лист за безопасност на производителя, вносителя или потребителя надолу по веригата;\n17. биоразградимост на повърхностноактивни вещества и детергенти, съдържащи повърхностноактивни вещества съгласно Регламент (ЕО) № 648/2004;\n18. етикетиране и опаковане на детергенти и ПАВ, предназначени за детергенти съгласно Регламент (ЕО) № 648/2004;\n19. предоставяне на информация за съставките на детергентите съгласно Регламент (ЕО) № 648/2004;\n20. пускане на пазара на биоциди, включително на основни вещества;\n21. провеждане на научноизследователска и развойна дейност, включително за провеждането на опити, при които в околната среда се освобождава или може да се освободи биоцид или активно вещество;\n22. предоставяне на информация за пуснатите на пазара биоциди и смеси, класифицирани като опасни въз основа на техните ефекти върху здравето или физичните ефекти, с цел планиране на превантивни мерки и лечение и защита на живота и здравето на хората.“\n§ 35.\n Член 26 се изменя така:\n„Чл. 26. (1) Контролът по този закон е превантивен, текущ и последващ.\n(2) Превантивният контрол се осъществява чрез процедурите за издаване на разрешение за пускане на пазара на биоциди по реда на глава четвърта.\n(3) Текущият контрол се осъществява с извършване на:\n1. планови проверки въз основа на годишен план за контролната дейност;\n2. проверки по жалби и сигнали на физически или юридически лица;\n3. проверки в случай на съмнение;\n4. проверки по запитване на Европейската агенция по химикали или компетентен орган на друга държава – членка на Европейския съюз, или друга държава – страна по споразумението за Европейското икономическо пространство.\n(4) Последващият контрол се осъществява чрез проследяване изпълнението на предписанията, дадени на контролираните лица по време на извършването на контрола, и на наложените по реда на този закон принудителни административни мерки.\n(5) Контролът се осъществява чрез извършване на проверки по документи и на място, пробовземане, лабораторни анализи, наблюдения и измервания.\n(6) Контролът се осъществява чрез самостоятелни или съвместни проверки на органите по чл. 27.\n(7) При осъществяването на контрол органите по чл. 27, ал. 1 и 2 съставят констативни протоколи.\n(8) В протоколите по ал. 7 се отразяват констатираните факти и обстоятелства и се дават задължителни предписания за отстраняване на установените несъответствия и нарушения с посочване на срокове и отговорници за изпълнението им.\n(9) Министърът на околната среда и водите, министърът на здравеопазването и министърът на труда и социалната политика в рамките на своите компетенции издават съвместни указания за провеждането на контрол по изпълнението на този закон, подзаконовите нормативни актове по неговото прилагане и регламентите, посочени в чл. 1, т. 3.“\n§ 36.\n Член 27 се изменя така:\n„Чл. 27. (1) Министърът на околната среда и водите или оправомощени от него длъжностни лица упражняват контрол в случаите по чл. 25, т. 3 – 9 и 13 – 17 с цел опазване на околната среда.\n(2) Министърът на здравеопазването или оправомощени от него длъжностни лица упражняват контрол в случаите по чл. 25, т. 1, 2, 7, 10 и 18 – 22 с цел опазване здравето на населението.\n(3) Органите на държавния контрол по Закона за защита на растенията осъществяват контрол върху класифицирането, опаковането и етикетирането и информационните листове за безопасност на пуснатите на пазара продукти за растителна защита по реда на Закона за защита на растенията.\n(4) Агенция „Митници“ упражнява контрол в случаите по чл. 25, т. 12 по реда на Регламент (ЕИО) № 2913/92 на Съвета относно създаване на Митнически кодекс на Общността и Регламент (ЕО) № 2454/93 на Комисията за определяне на разпоредби за прилагане на Регламент (ЕИО) № 2913/92 на Съвета относно създаване на Митнически кодекс на Общността.\n(5) Изпълнителната агенция „Главна инспекция по труда“ към министъра на труда и социалната политика упражнява контрол по реда на Кодекса на труда в случаите по чл. 25, т. 11 с цел осигуряване на здравословни и безопасни условия на труд.“\n§ 37.\n В чл. 28 се правят следните изменения и допълнения:\n1. В ал. 1, т. 1 и 2 думата „опасни“ се заличава.\n2. Алинея 2 се отменя.\n3. Алинея 3 се изменя така:\n„(3) Органът по чл. 27, ал. 4 има право:\n1. да изисква документи и информация и да взема проби за лабораторни анализи във връзка с вноса и износа на опасни химични вещества в самостоятелен вид и в смеси от Приложения I и V на Регламент (ЕО) № 689/2008;\n2. при съмнение за нарушения на забраните и/или ограниченията, посочени в Приложение I или в Приложение V на Регламент (ЕО) № 689/2008 – да задържа стоката до получаване на становище от министъра на околната среда и водите или от оправомощено от него длъжностно лице, а при констатиране на нарушения – да връща веществата, смесите и/или изделията за сметка на износителя/вносителя или на оправомощеното за износа/вноса лице.“\n4. Създават се ал. 5 – 8:\n„(5) Ако в резултат на лабораторен анализ/анализи на проба/проби от химично вещество/химични вещества в самостоятелен вид и в смеси и/или на смес органите по чл. 27, ал. 1 и 2 установят нарушение по този закон, подзаконовите нормативни актове по неговото прилагане и по регламентите, посочени в чл. 1, т. 3, виновните лица заплащат разходите по извършените анализи.\n(6) Когато се установи, че пуснато на пазара химично вещество, смес и/или биоцид не съответства на разпоредбите на този закон, подзаконовите нормативни актове по неговото прилагане и/или на регламентите, посочени в чл. 1, т. 3, и веществото, сместа и/или биоцидът представлява риск за здравето и безопасността на хората, министърът на здравеопазването или оправомощено от него длъжностно лице може да разпореди незабавно и ефективно изтегляне на веществото, сместа и/или биоцида от пазара за сметка на лицето/лицата, отговорно/отговорни за пускането на пазара или изземване от крайния потребител.\n(7) Мерките по ал. 6 се предприемат, в случай че всички предприети мерки не са били достатъчни, за да се предотврати или ограничи рискът за човешкото здраве.\n(8) Митническите органи предоставят информация при поискване на органите по чл. 27, ал. 1 и 2 или на оправомощени от тях длъжностни лица относно вноса на химични вещества в самостоятелен вид и в смеси, които са предмет на разрешаване, и вноса на химични вещества и смеси, които са предмет на ограничаване съгласно Регламент (ЕО) № 1907/2006 (REACH), съгласно установен формат.“\n§ 38.\n В чл. 30 се правят следните изменения:\n1. Алинея 1 се изменя така:\n„(1) При наличие на нова информация, че химично вещество и/или смес, които съответстват на разпоредбите на този закон, подзаконовите нормативни актове по неговото прилагане и на регламентите, посочени в чл. 1, т. 3, представляват непосредствена и голяма опасност за човешкото здраве и/или околната среда, органите по чл. 27, ал. 1 и 2 могат временно да забранят пускането на пазара и употребата им.“\n2. В ал. 3 думите „биоциден препарат или регистриран биоциден препарат“ се заменят с „биоцид или регистриран биоцид“.\n3. В ал. 5 в изречение първо думите „биоциден препарат“ и в изречение второ думите „Биоцидният препарат“ се заменят съответно с „биоцид“ и „Биоцидът“.\n4. В ал. 6 думите „биоцидния препарат“ се заменят с „биоцида“.\n§ 39.\n Член 33 се изменя така:\n„Чл. 33. (1) Министърът на околната среда и водите или оправомощени от него длъжностни лица в съответствие със своите правомощия спират производството, пускането на пазара, употребата и/или износа на химични вещества и/или смеси.\n(2) Министърът на здравеопазването или оправомощени от него длъжностни лица в съответствие със своите правомощия спират пускането на пазара и/или употребата на химични вещества, смеси и/или биоциди.\n(3) Дейностите по ал. 1 и 2 се спират в срок до отстраняване на причината, довела до прилагане на принудителната административна мярка.\n(4) Прилагането на принудителната административна мярка се извършва с мотивирана заповед на органите по ал. 1 и 2.\n(5) В заповедта по ал. 4 се определя срокът на действие на принудителната административна мярка и начинът на прилагането й.\n(6) Заповедта по ал. 4 се връчва на заинтересованото лице по реда на Гражданския процесуален кодекс.“\n§ 40.\n Член 35 се изменя така:\n„Чл. 35. (1) Наказва се лице, което:\n1. не изпълни задълженията си по чл. 4а към органите на държавния контрол, определени в чл. 27, ал. 1 и 2;\n2. не изпълни задължително предписание, издадено от орган по чл. 27, ал. 1 и 2;\n3. не изпълни задълженията по чл. 7е, ал. 1, чл. 14е и чл. 15а;\n4. рекламира химично вещество или смес в нарушение на чл. 4 и чл. 19ш;\n5. не съхранява опасни химични вещес­тва и смеси в съответствие с изискванията, условията и информацията, посочени от производителя, вносителя или потребителя надолу по веригата в информационния лист за безопасност;\n6. наруши изискванията за съхранение на опасни химични вещества и смеси съгласно наредбата по чл. 4б, ал. 1;\n7. не изпълни задълженията за класифициране, опаковане и етикетиране на химични вещества и смеси съгласно глава втора;\n8. не изпълни задълженията за класифициране, етикетиране и опаковане на химични вещества, смеси и определени изделия съгласно чл. 4 от Регламент (ЕО) № 1272/2008 (CLP);\n9. не изпълни задълженията за идентифициране и проучване на наличната информация за вещества по чл. 5 и за смеси по чл. 6 от Регламент (ЕО) № 1272/2008 (CLP);\n10. не изпълни задълженията за ограничаване и недопускане на изпитвания върху животни и хора съгласно чл. 7 от Регламент (ЕО) № 1272/2008 (CLP);\n11. не изпълни задълженията за извършване на оценка на информацията за опасностите и класифициране на вещества и смеси по реда на чл. 9 – 15 от Регламент (ЕО) № 1272/2008 (CLP);\n12. не изпълни задълженията за предоставяне на информация за опасности от химични вещества и/или смеси посредством етикета по реда на чл. 17 – 27 и чл. 30 – 33 от Регламент (ЕО) № 1272/2008 (CLP);\n13. не изпълни задълженията за опаковане на опасни химични вещества и/или смеси съг­ласно чл. 35 от Регламент (ЕО) № 1272/2008 (CLP);\n14. не изпълни изискванията за хармонизиране на класификацията и етикетирането на вещество съгласно чл. 37 (6) от Регламент (ЕО) № 1272/2008 (CLP);\n15. не изпълни задълженията за нотифициране на Европейската агенция по химикали съгласно чл. 40 от Регламент (ЕО) № 1272/2008 (CLP);\n16. не изпълни задълженията за предоставяне на информация по чл. 45 от Регламент (ЕО) № 1272/2008 (CLP);\n17. не изпълни изискванията за рекламиране на химични вещества и смеси съгласно чл. 48 от Регламент (ЕО) № 1272/2008 (CLP);\n18. не изпълни задълженията за съхраняване и предоставяне на информация съгласно чл. 49 от Регламент (ЕО) № 1272/2008 (CLP);\n19. наруши изискванията на чл. 3 и 5 (2) от Регламент (ЕО) № 850/2004;\n20. пуска на пазара биоцид без издадено разрешение;\n21. пуска на пазара биоцид с нисък риск без издадено удостоверение за регистрация;\n22. пуска на пазара основни вещества за биоцидна употреба, които не са включени в списъка по чл. 14, ал. 4, т. 3;\n23. провежда опити, при които в околната среда се освобождава или може да се освободи биоцид или активно вещество, без издадено разрешение;\n24. пуска на пазара активно вещество в нарушение на изискванията на чл. 18б;\n25. пуска на пазара биоцид или биоцид с нисък риск в нарушение на условията на издаденото разрешение или удостоверение за регистрация;\n26. не изпълни задълженията си по чл. 17л, ал. 4;\n27. наруши ограниченията относно био­разградимостта на повърхностноактивни вещества и на детергенти, съдържащи повърхностноактивни вещества съгласно чл. 4 от Регламент (ЕО) № 648/2004;\n28. не предостави информация за биоразградимостта на повърхностноактивни вещества и на детергенти, съдържащи повърхностноактивни вещества съгласно чл. 9 (1) от Регламент (ЕО) № 648/2004;\n29. не предостави незабавно и безплатно информацията съгласно чл. 9 (3) от Регламент (ЕО) № 648/2004;\n30. не публикува списъка на съставките на детергентите съгласно Приложение VII, раздел Г на Регламент (ЕО) № 648/2004;\n31. наруши изискванията за етикетиране и опаковане на детергенти и повърхностноактивни вещества, предназначени за детергенти съгласно чл. 11 от Регламент (ЕО) № 648/2004 и чл. 11 от закона;\n32. наруши изискванията за производство и пускане на пазара на химични вещества в самостоятелен вид, в смеси и/или в изделия и пускането на пазара на смеси съгласно чл. 5 от Регламент (ЕО) № 1907/2006 (REACH);\n33. не изпълни задълженията си:\nа) за регистрация на химични вещества в самостоятелен вид, в смеси или в изделия съгласно чл. 6 (1), (2) и (3), чл. 7 (1), (2) и (5), чл. 8 (2), чл. 9 (6) и чл. 14 (1), (6) и (7) от Регламент (ЕО) № 1907/2006 (REACH);\nб) за изготвяне и предоставяне на информационни листове за безопасност и на информация по веригата на доставки съгласно чл. 31 (1), (2), (3), (7) и (9), чл. 32 (1) и (3), чл. 33 (1), чл. 34, чл. 37 (4), (5), (6) и (7), чл. 38 (1), (3) и (4) и чл. 39 (1) и (2) от Регламент (ЕО) № 1907/2006 (REACH);\nв) във връзка с оценка на досиета и вещества съгласно чл. 40 (4) и чл. 50 (4) от Регламент (ЕО) № 1907/2006 (REACH);\nг) по разрешаване на химични вещества в самостоятелен вид, в препарати и/или в изделия съгласно чл. 56 (1) и (2), чл. 60 (10) и чл. 65 от Регламент (ЕО) № 1907/2006 (REACH);\nд) по ограничаване на производството, употребата или пускането на пазара на химични вещества, смеси и/или изделия съгласно чл. 67 (1) от Регламент (ЕО) № 1907/2006 (REACH);\n34. не изпълни задълженията си:\nа) за регистрация на химични вещества в самостоятелен вид, в препарати или в изделия съгласно чл. 7 (3), чл. 8 (3), чл. 9 (2), чл. 11 (1) и (3), чл. 12 (2), чл. 13 (1), (2) и (3), чл. 17 (1), чл. 18 (1), чл. 19 (1), чл. 22 (1), (2) и (4), чл. 24 (2) и чл. 28 (1) и (6) от Регламент (ЕО) № 1907/2006 (REACH);\nб) за обмен на данни и провеждане на изпитвания върху гръбначни животни съгласно чл. 25 (1) и (2), чл. 26 (1) и (3), чл. 29 (3) и чл. 30 (1), (2) и (6) от Регламент (ЕО) № 1907/2006 (REACH);\nв) за изготвяне и предоставяне на информационни листове за безопасност и на информация по веригата на доставки съгласно чл. 31 (5), (6) и (8), чл. 32 (2), чл. 33 (2), чл. 36 (1) и (2) и чл. 37 (2) и (3) от Регламент (ЕО) № 1907/2006 (REACH);\nг) във връзка с оценка на досиета, вещества и междинни продукти съгласно чл. 40 (4), чл. 41 (4), чл. 46 (2), чл. 49 и чл. 50 (2) и (3) от Регламент (ЕО) № 1907/2006 (REACH);\nд) по разрешаване на химични вещества в самостоятелен вид, в препарати или в изделия съгласно чл. 60 (8), чл. 61 (1) и чл. 66 (1) от Регламент (ЕО) № 1907/2006 (REACH);\nе) за предоставяне на допълнителна информация на Европейската агенция по химикали съгласно чл. 20 (2) и чл. 21 (2) от Регламент (ЕО) № 1907/2006 (REACH);\n35. не изпълни задълженията за подаване на уведомление за износ на опасни химични вещества в самостоятелен вид, в смеси и/или в изделия съгласно чл. 7 и чл. 14 (1) от Регламент (ЕО) № 689/2008;\n36. не спази ограниченията за износ на опасни химични вещества в самостоятелен вид и/или в смеси съгласно чл. 13 от Регламент (ЕО) № 689/2008;\n37. наруши забраните за износ по чл. 14 (2) от Регламент (ЕО) № 689/2008;\n38. не изпълни задълженията за предоставяне на информация по чл. 9, 15 и 16 от Регламент (ЕО) № 689/2008.\n(2) За нарушения по чл. 35 от Регламент (ЕО) № 1907/2006 (REACH) се налагат санкции съгласно Кодекса на труда.\n(3) За нарушенията по ал. 1 физическите лица се наказват с глоба, а юридическите лица – с имуществена санкция, в размер, както следва:\n1. по т. 7, 8, 19, 20, 22, 23, 24, 32 и 33 – от 10 000 до 100 000 лв.;\n2. по т. 3, 10, 11, 12, 13, 15, 16, 18, 21, 34, 36 и 37 – от 5000 до 50 000 лв.;\n3. по т. 1, 2, 4, 5, 6, 9, 14, 17, 25, 26, 27, 28, 29, 30, 31, 35 и 38 – от 1000 до 40 000 лв.\n(4) При повторно нарушение глобата, съответно имуществената санкция по ал. 3 се налага в двоен размер.“\n§ 41.\n В § 1 от допълнителната разпоредба се правят следните изменения:\n1. В т. 2 думата „Препарати“ се заменя със „Смеси“.\n2. Точки 4 и 5 се отменят.\n3. В т. 6, 7, 8, 13 и 16 навсякъде думите „препарат“ и „препарати“ се заменят съответно със „смес“ и „смеси“.\n4. В т. 17 думата „опасни“ се заличава, а думата „препарати“ се заменя със „смеси“.\n5. В т. 19 думите „биоциден препарат“ и „Биоцидният препарат“ се заменят съответно с „биоцидна смес“ и „Биоцидната смес“.\n6. В т. 25, 27, 28, 29 и 30 думите „Биоциден препарат“, „биоциден препарат“, „биоцидният препарат“, „биоцидния препарат“ и „Препаратите“ се заменят съответно с „Биоцид“, „биоцид“, „биоцидът“, „биоцида“ и „Биоцидите“.\n7. В т. 36 и 40 думата „препарати“ се заменя със „смеси“. \n§ 42.\n В § 5 от преходните и заключителните разпоредби думите „на министъра на земеделието и продоволствието“ и запетаята след тях се заличават.\n§ 43.\n Параграф 27 от преходните и заключителните разпоредби на Закона за изменение и допълнение на Закона за защита от вредното въздействие на химичните вещества и препарати (обн., ДВ, бр. 95 от 2006 г.; изм., бр. 82 от 2007 г.) се изменя така:\n„§ 27. (1) Разпоредбите на раздел ХVІІ от глава четвърта се прилагат до 14 май 2014 г.\n(2) В случаите когато с решение на Комисията за включване на активно вещество в списъците по чл. 14, ал. 4, т. 1 или 2 е определена по-късна дата от 14 май 2014 г. за изпълнение на разпоредбите на чл. 19х, раздел XVII от глава четвърта се прилага за биоцидите, съдържащи активното вещество, до таза дата.“\n§ 44.\n В чл. 15в, ал. 2, т. 1, чл. 17, ал. 3, т. 1, чл. 17д, ал. 3, т. 1, чл. 17и, ал. 2, т. 1, чл. 17к, ал. 4, т. 1, чл. 17о, ал. 2, т. 1 и ал. 3, т. 1 думите „актуално удостоверение за вписване в търговския регистър“ се заменят с „единен идентификационен код по чл. 23 от Закона за търговския регистър“.\nДопълнителни разпоредби\n§ 45.\n В наименованията на глави втора и седма и навсякъде в глави първа, втора, шеста, седма и осма думите „препарат“, „препарата“, „препарати“ и „препаратите“ се заменят съответно със „смес“, „сместа“, „смеси“ и „смесите“.\n§ 46.\n В глава четвърта навсякъде думите „биоцидните препарати“, „биоциден препарат“, „биоцидни препарати“, „биоцидния препарат“, „препаратите“, „препарата“, „биоцидният препарат“, „препарат“ и „препарати“ се заменят съответно с „биоцидите“, „биоцид“, „биоциди“, „биоцида“, „биоцидите“, „биоцида“, „биоцидът“, „биоцид“ и „биоциди“.\n§ 47.\n Навсякъде в закона думите „Регламент 2032/2003“ се заменят с „Регламент (ЕО) № 1451/2007“.\n§ 48.\n Този закон въвежда разпоредбите на Директива 2009/107/ЕО на Европейския парламент и на Съвета от 16 септември 2009 г. за изменение на Директива 98/8/ЕО относно пускането на пазара на биоциди по отношение на удължаване на някои срокове (ОВ, L 262/40 от 6 октомври 2009 г.).\nПреходни и заключителни разпоредби\n§ 49.\n Министерският съвет приема наредбите по чл. 4б в 9-месечен срок от влизането в сила на този закон. \n§ 50.\n Издадените преди влизането в сила на този закон разрешения за пускане на пазара на биоцидни препарати остават в сила.\n§ 51.\n Член 2, чл. 5, ал. 1 – 3 и ал. 5 и чл. 7б – 7е се прилагат до 31 май 2015 г.\n§ 52.\n Законът влиза в сила от деня на обнародването му в „Държавен вестник“ с изключение на § 14 и 24, които влизат в сила от 1 юни 2015 г.\nЗаконът е приет от 41-ото Народно събрание на 29 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6410"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10027",
    "meta": [],
    "text": "УКАЗ № 244\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за висшето образование, приет от ХLI Народно събрание на 29 юли 2010 г.\nИздаден в \nСофия на 2 август 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за висшето образование \n(обн., ДВ, бр. 112 от 1995 г.; изм., бр. 28 от 1996 г., бр. 56, 57 и 58 от 1997 г., бр. 60 от 1999 г.; попр., бр. 66 от 1999 г.; изм., бр. 111 и 113 от 1999 г., бр. 54 от 2000 г., бр. 22, 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42, 74 и 99 от 2009 г., бр. 38, 50 и 56 от 2010 г.)\n§ 1. \nВ чл. 9, ал. 3 се правят следните изменения:\n1. В т. 6, буква „в“ думите „чл. 21, ал. 4“ се заменят с „чл. 21, ал. 5“.\n2. В т. 7 думите „чл. 21, ал. 2 и 4“ се заменят с „чл. 21, ал. 2, 3 и 5“.\n§ 2. \nВ чл. 21 се правят следните изменения и допълнения:\n1. Създава се нова ал. 2:\n„(2) Висшите училища, получили при институционална акредитация оценка „добра“ или „много добра“, имат право след решение на академичния съвет да извършват обучение срещу заплащане в образователно-квалификационна степен „бакалавър“ и в образователно-квалификационна степен „магистър“ след придобито средно образование по специалности от професионални направления и от регулираните професии, които са получили при програмната акредитация оценка „добра“ или „много добра“. Приемането на студенти за обучение срещу заплащане се осъществява по реда на чл. 68, като броят им е извън определения по чл. 9, ал. 3, т. 6, буква „а“, и в рамките на определения по чл. 83, ал. 3, т. 1 капацитет на съответното професионално направление или капацитет на съответната специалност от регулираните професии, но не повече от 5 на сто от него. Обучението се извършва при условия, определени в правилника за дейността на висшето училище и с договор между студентите и висшето училище.“\n 2. Досегашната ал. 2 става ал. 3.\n 3. Досегашната ал. 3 става ал. 4 и в нея думите „по ал. 2“ се заменят с „по ал. 3“.\n 4. Досегашната ал. 4 става ал. 5.\n 5. Досегашната ал. 5 става ал. 6 и в нея думите „по ал. 4“ се заменят с „по ал. 5“.\n 6. Досегашната ал. 6 става ал. 7.\n§ 3. \nВ чл. 90, ал. 3, т. 4, буква „б“ думите „чл. 21, ал. 2 и 4“ се заменят с „чл. 21, ал. 2, 3, 5 и 7“.\n§ 4. \nВ чл. 91, ал. 5, т. 1 думите „чл. 21, ал. 2 и 4“ се заменят с „чл. 21, ал. 2, 3, 5 и 7“.\n§ 5. \nСъздава се нов чл. 93: \n „Чл. 93. Собствените приходи на висшето училище по чл. 90, ал. 3, т. 4, буква „б“ се разходват само за издръжка на обучението на студентите и докторантите по ред, определен от академичния съвет.“\n§ 6. \nВ чл. 95 се правят следните изменения:\n1. Алинея 4 се изменя така:\n „(4) Размерът на таксите за обучението по чл. 21, ал. 2 и 3 се определя, като към норматива, определен по реда на чл. 91, ал. 2, т. 1, се добавя размерът на таксата по ал. 2 за съответното професионално направление или специалност от регулираните професии, а таксите за обучение по чл. 21, ал. 5 не могат да бъдат по-ниски от 70 на сто от нормативите, определени по чл. 91, ал. 3, т. 1.“\n2. В ал. 5 думите „чл. 21, ал. 6“ се заменят с „чл. 21, ал. 7“.\nПреходни и заключителни разпоредби\n§ 7. \n(1) Разпоредбата на § 2, т. 1 (относно чл. 21, ал. 2) се прилага за учебните 2010/2011 г. и 2011/2012 г.\n(2) За учебната 2010/2011 г. обучението при условията и по реда на чл. 21, ал. 2 се извършва по решение на академичния съвет на съответното висше училище, в рамките на съответния свободен капацитет по § 31, ал. 1, т. 4 от преходните и заключителните разпоредби на Закона за изменение и допълнение на Закона за висшето образование (ДВ, бр. 41 от 2007 г.), за лица, които са кандидатствали във висшето училище по реда на чл. 68, участвали са в класирането, но не са приети в рамките на определения по чл. 9, ал. 3, т. 6, буква „а“ брой.\n(3) За учебната 2011/2012 г. приемът се извършва по реда на ал. 2, като броят на обучаваните по чл. 21, ал. 2 студенти е не повече от 5 на сто от определения по чл. 83, ал. 3, т. 1 капацитет на съответното професионално направление или капацитет на съответната специалност от регулираните професии, който включва и неусвоения в срока по § 31, ал. 1, т. 4 от преходните и заключителните разпоредби на Закона за изменение и допълнение на Закона за висшето образование (ДВ, бр. 41 от 2007 г.) капацитет, както и капацитетът, в случаите, когато е увеличен по реда на чл. 83, ал. 6.\n(4) Разпоредбата на § 6, т. 1 (относно чл. 95, ал. 4 за размера на таксите за обучение по чл. 21, ал. 3) се прилага от учебната 2011/2012 г.\n§ 8. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 29 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6407"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9855",
    "meta": [],
    "text": "УКАЗ № 246\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за гражданското въздухоплаване, приет от ХLI Народно събрание на 29 юли 2010 г.\nИздаден в \nСофия на 2 август 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за гражданското въздухоплаване \n(обн., ДВ, бр. 94 от 1972 г.; изм., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г. и бр. 35, 47, 82 и 102 от 2009 г.)\n§ 1. \nСъздава се чл. 10а:\n„Чл. 10а. Общите правила за сигурността в гражданското въздухоплаване се уреждат в Регламент (ЕО) № 300/2008 на Европейския парламент и на Съвета от 11 март 2008 г. относно общите правила в областта на сигурността на гражданското въздухоплаване и за отмяна на Регламент (ЕО) № 2320/2002 (ОВ, L 97/72 от 9 април 2008 г.).“\n§ 2. \nВ чл. 11 се правят следните изменения и допълнения:\n1. Алинея 2 се изменя така:\n„(2) Условията и редът за постигане на сигурността в гражданското въздухоплаване се определят чрез мерки и процедури, подробно описани в Националната програма за сигурност в гражданското въздухоплаване.“\n2. Създава се ал. 3:\n„(3) Националната програма за сигурност в гражданското въздухоплаване се утвърждава от главния директор на Главна дирекция „Гражданска въздухоплавателна администрация“ след съгласуване със съпредседателите на Съвета за сигурност в гражданското въздухоплаване.“\n§ 3. \nВ чл. 16а т. 5 се отменя.\n§ 4. \nВ чл. 16б, ал. 1 се правят следните изменения и допълнения:\n1. В т. 4 след думите „гражданското въздухоплаване“ се поставя запетая и се добавя „включително по изпълнението на Националната програма за сигурност в гражданското въздухоплаване, чрез прилагането на Националната програма за контрол на качеството за постигане на сигурността в гражданското въздухоплаване“.\n2. Точка 10 се отменя. \n3. Точка 11 се изменя така:\n„11. поддържа единна база данни и издава идентификационни карти на летателните екипажи и пропуски на лица, които изпълняват служебните си задължения в зоните за сигурност, след като са преминали успешно цялостна проверка за надеждност, която се извършва от Държавна агенция „Национална сигурност“, както и на моторни превозни средства – за достъп до зоните за сигурност на гражданските летища за обществено ползване;“.\n§ 5. \nВ чл. 16в се създава ал. 7:\n„(7) Главният директор на Главна дирекция „Гражданска въздухоплавателна администрация“ издава удостоверения за експлоатационна годност на доставчика на аеронавигационно обслужване за използване на навигационните съоръжения за въздушна навигация, кацане и обзор при условия и по ред, определени с наредба на министъра на транспорта, информационните технологии и съобщенията.“\n§ 6. \nВ чл. 16г, ал. 2 се правят следните изменения и допълнения:\n1. Точка 1 се отменя.\n2. Точка 2 се изменя така:\n„2. разработва и предлага за утвърждаване от главния директор на Главна дирекция „Гражданска въздухоплавателна администрация“ Националната програма за сигурност в гражданското въздухоплаване, Националната програма за контрол на качеството за постигане на сигурността в гражданското въздухоплаване, Националната програма за обучение в областта на сигурността в гражданското въздухоплаване и Националната програма за сертифициране на служители по сигурността, работещи на пунктове за проверка, след съгласуване със съпредседателите на Съвета за сигурност в гражданското въздухоплаване;“.\n3. Създава се т. 2а:\n„2а. разработва и предлага за съгласуване от министъра на транспорта, информационните технологии и съобщенията, министъра на отбраната, министъра на вътрешните работи, министъра на финансите и председателя на Държавна агенция „Национална сигурност“ план за действия при актове на незаконна намеса в гражданското въздухоплаване; планът се приема с решение на Министерския съвет;“.\n§ 7. \nВ чл. 16и се правят следните изменения и допълнения:\n1. Досегашният текст става ал. 1 и в нея:\nа) в т. 8 след думите „Министерството на вътрешните работи“ се поставят точка и запетая и текстът докрая се заличава;\nб) точка 9 се изменя така:\n„9. Агенция „Митници“;“\nв) в т. 11 думите „председателят на“ се заличават;\nг) създава се т. 12:\n„12. съответните структури на Министерството на отбраната, структурите на пряко подчинение на министъра на отбраната и Българската армия, участващи в осъществяване на контрола, управлението и използването на националното въздушно пространство.“\n2. Създават се ал. 2 – 5:\n„(2) Съветът за сигурност в гражданското въздухоплаване се състои от представители на Главна дирекция „Гражданска въздухо­плавателна администрация“, Министерството на вътрешните работи, Министерството на отбраната, Агенция „Митници“ и на Държавна агенция „Национална сигурност“ и се ръководи от заместник-министър на транспорта, информационните технологии и съобщенията, заместник-министър на отбраната, главния секретар на Министерството на вътрешните работи и от председателя на Държавна агенция „Национална сигурност“, които са съпредседатели на съвета.\n(3) Съветът за сигурност в гражданското въздухоплаване е консултативен орган към министъра на транспорта, информационните технологии и съобщенията, министъра на вътрешните работи, министъра на отбраната, председателя на Държавна агенция „Национална сигурност“ и министъра на финансите за стратегическо планиране и осъществяване на консултации, съгласуване, сътрудничество и координация между ведомствата, юридическите и физическите лица, които имат задължения за постигане на сигурността в гражданското въздухоплаване.\n(4) Съветът може да привлича в своята работа и представители на други ведомства, както и експерти в областта на гражданското въздухоплаване.\n(5) Административното обслужване на дейността на Съвета за сигурност в гражданското въздухоплаване се осигурява от Главна дирекция „Гражданска въздухоплавателна администрация“.“\n§ 8. \nВ чл. 16к се създават ал. 5 и 6:\n„(5) Летищният оператор извършва:\n1. проверка за сигурност на пътниците, започващи пътуване от летището, трансферните пътници и транзитните пътници, техните ръчни и регистрирани багажи;\n2. проверка за сигурност на персонал, екипажи и моторни превозни средства за достъп до зоните за сигурност с ограничен достъп и критичните части; \n3. проверка за сигурност на товари и поща; \n4. проверка за сигурност на поща и материали на авиационните оператори;\n5. проверка за сигурност на доставки на стоки, предназначени за полета и летището;\n6. видеонаблюдение на зоните за сигурност с ограничен достъп, критичните части и други зони;\n7. контрол на достъпа и издава временни пропуски на лица и моторни превозни средства;\n8. охрана на въздухоплавателните средства на перона на летището.\n(6) Доставчикът на аеронавигационно обслужване разработва, прилага и актуализира програма за сигурност за недопускане на актове на незаконна намеса в дейностите и средствата за аеронавигационно обслужване. Програмата се изготвя в съответствие с изискванията на Националната програма за сигурност в гражданското въздухоплаване, на летищните програми за постигане на авиационна сигурност и се утвърждава от главния директор на Главна дирекция „Гражданска въздухоплавателна администрация“.“\n§ 9. \nВ чл. 16м ал. 2 се изменя така: \n„(2) Достъпът на физически лица, които изпълняват служебните си задължения, до зоните за сигурност на гражданските летища се осъществява след извършване на успешна цялостна проверка от Държавна агенция „Национална сигурност“ по критерии, посочени в Националната програма за сигурност в гражданското въздухоплаване. Достъпът в граничната зона се съгласува и с органите на Главна дирекция „Гранична полиция“.“\n§ 10.\n Член 16н се отменя.\n§ 11.\n В чл. 16о ал. 4 се изменя така:\n„(4) Критериите, на които трябва да отговарят служителите по сигурността на полетите, и редът за тяхното назначаване са в съответствие с изискванията на Националната програма за сигурност в гражданското въздухоплаване.“\n§ 12.\n В чл. 38 се създава ал. 5:\n„(5) При изпълнение на полетните си програми авиационните оператори имат право да извършват проверка и тестване на членовете на екипажа за употреба на психоактивни вещества.“\n§ 13.\n В чл. 43б, ал. 7, т. 2 думите „летищни такси по чл. 120, ал. 1, т. 3 и 4“ се заменят с „летищни такси по чл. 120, ал. 1, т. 2 – 4“.\n§ 14.\n В чл. 53в ал. 6 и 13 се отменят.\n§ 15.\n В чл. 64, ал. 3 след думите „гарантиране безопасността“ се добавя „и сигурността“.\n§ 16.\n В чл. 64б се правят следните изменения и допълнения:\n1. В ал. 1 думите „министъра на транспорта, информационните технологии и съобщенията“ се заменят с „Министерския съвет“.\n2. Създава се нова ал. 3:\n„(3) За изпълнението на полети със специално предназначение Авиоотряд 28 може да наема на мокър лизинг въздухоплавателни средства от авиационни оператори, които притежават свидетелство за авиационен оператор, с разрешена дейност „превоз на пътници“.“\n3. Досегашната ал. 3 става ал. 4 и се изменя така:\n„(4) При изпълнението на полети със специално предназначение и в случаите, когато Авиоотряд 28 извършва полети за нуждите на министерства и ведомства, заплащането се извършва от бюджета на съответните администрации, министерства или ведомства.“\n4. Досегашната ал. 4 става ал. 5. \n5. Досегашната ал. 5 става ал. 6 и в нея думите „министъра на транспорта, информационните технологии и съобщенията“ се заменят с „генералния директор на Авиоотряд 28“. \n6. Досегашната ал. 6 става ал. 7 и се изменя така:\n„(7) Към основната работна заплата на персонала в Авиоотряд 28 се изплаща допълнително трудово възнаграждение – до 25 на сто от основната заплата, при условия и по ред, определени с Устройствения правилник на Авиоотряд 28.“\n7. Досегашната ал. 7 става ал. 8 и в нея думите „министъра на транспорта, информационните технологии и съобщенията съгласувано с министъра на финансите“ се заменят с „генералния директор на Авиоотряд 28 съгласувано с министър-председателя или оправомощено от него длъжностно лице“. \n§ 17.\n В чл. 73, ал. 1 накрая се поставя запетая и се добавя „както и такива, които са отказали проверка за сигурност, в т. ч. на техните багажи“.\n§ 18.\n В чл. 120, ал. 3 се правят следните изменения:\n1. В текста преди т. 1 думите „т. 1 и 2“ се заличават.\n2. Точка 6 се отменя.\n§ 19.\n Създава се чл. 120а:\n„Чл. 120а. От заплащане на таксите по чл. 120, ал. 2 се освобождават въздухоплавателни средства при провеждане на първоначално летателно обучение.“\n§ 20.\n В наименованието на глава Х „Б“ след думите „осигуряване безопасността“ се добавя „и сигурността“.\n§ 21.\n В чл. 122в, ал. 1 след думите „по осигуряване безопасността“ се добавя „и сигурността“.\n§ 22.\n В чл. 143 се правят следните изменения и допълнения:\n1. В ал. 1 се създават т. 15 и 16:\n„15. допусне да се използва навигационно съоръжение за въздушна навигация, кацане и обзор без удостоверение за експлоатационна годност;\n16. участва в управлението на въздушното движение и техническото осигуряване на системите за аеронавигационно обслужване, без да притежава свидетелство за правоспособност, или притежаваното от него свидетелство за правоспособност е невалидно, както и този, който разпореди или допусне това.“\n2. В ал. 3:\nа) в т. 5 след думите „нерегламентиран достъп на“ се добавя „лице или“; \nб) точка 6 се изменя така:\n„6. летищен оператор, който допусне в зона за сигурност с ограничен достъп лице и пренасяни от него вещи и предмети без извършване на проверка за сигурност;“\nв) създават се т. 7 – 12:\n„7. летищен оператор, оператор по наземно обслужване, доставчик на аеронавигационно обслужване и авиационен оператор, който в посочения срок не отстрани несъответствията в представения за одобряване пред Главна дирекция „Гражданска въздухоплавателна администрация“ план за действия, с цел отстраняване на несъответствия, след извършени одити, инспекции и тестове;\n8. доставчик на обучение, който извършва своята дейност без свидетелство за авиационен учебен център, без утвърдени програми за обучение и използва преподаватели и инструктори, които не притежават съответно свидетелство, както и този, който разпореди или допусне това;\n9. летищен оператор, авиационен оператор или доставчик на аеронавигационно обслужване, който възпрепятства проверка на компетентните органи по този закон или не изпълни тяхно разпореждане, свързано с осигуряване безопасността на полетите, както и този, който разпореди или допусне това;\n10. авиационен оператор, който допусне неразрешено от доставчика на аеронавигационно обслужване излизане на полосата за излитане и кацане, както и този, който разпореди това;\n11. авиационен оператор, който допусне неразрешено от доставчика на аеронавигационно обслужване навлизане в забранени, временно ограничени или опасни за полети зони, в контролираните райони или контролираните зони на летищата, както и този, който разпореди или допусне това;\n12. доставчик на аеронавигационно обслужване, който не спазва сроковете или допусне отклонение при изпълнение на коригиращите действия, предписани при регулаторен одит по смисъла на Регламент № 1315/2007 на Комисията от 8 ноември 2007 г. относно надзора на безопасността при управлението на въздушното движение и за изменение на Регламент (ЕО) № 2096/2005 (ОВ, L 291/16 от 9 ноември 2007 г.), приети от Националния контролен орган, както и този, който разпореди или допусне това.“ \n3. В ал. 4:\nа) в т. 1 думите „притежават необходимата квалификация или обучение, придобити“ се заменят със „са преминали необходимото обучение, придобито“;\nб) в т. 2 след думите „валиден пропуск“ се добавя „или идентификационна карта“.\n§ 23.\n В чл. 144 се създава т. 14:\n„14. разпореди или допусне значима хардуерна и/или софтуерна промяна на системите за аеронавигационно обслужване без разрешение от Главна дирекция „Гражданска въздухоплавателна администрация“.“\n§ 24.\n В § 3 от допълнителните разпоредби се правят следните изменения и допълнения:\n1. Точка 26 се изменя така:\n„26. „Сигурност на въздухоплаването“ е съвкупност от мерки, човешки и материални ресурси, предназначени да защитят гражданското въздухоплаване от актове на незаконна намеса.“\n2. Създава се т. 59:\n„59. „Значима хардуерна и/или софтуерна промяна на системите за аеронавигационно обслужване“ е промяна, която може да предизвика ефект със степен на сериозност клас 1 или 2 съгласно Регламент (ЕО) № 2096/2005 на Комисията от 20 декември 2005 г. за определяне на общи изисквания при доставянето на аеронавигационни услуги или води до въвеждане на нови стандарти.“\nЗаключителна разпоредба\n§ 25.\n Разпоредбата на § 8 (относно чл. 16к) влиза в сила от 1 януари 2011 г. \nЗаконът е приет от 41-ото Народно събрание на 29 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6409"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10056",
    "meta": [],
    "text": "УКАЗ № 232\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за бюджета на Националната здравноосигурителна каса за 2010 г., приет от ХLI Народно съб­рание на 28 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за бюджета на Националната здравноосигурителна каса за 2010 г. \n(ДВ, бр. 99 от 2009 г.)\n§ 1. \nВ чл. 1 се правят следните изменения и допълнения:\n1. В ал. 1:\nа) в текста преди таблицата числото „2 519 211“ се заменя с „2 572 211“;\nб) в таблицата към ал. 1:\nаа) в колона 3 на ред I „Приходи и трансфери – всичко“ числото „2 519 211“ се заменя с „2 572 211“;\nбб) в колона 3 на ред 1 „Здравноосигурителни приходи“ числото „2 501 160“ се заменя с „2 541 160“;\nвв) в колона 3 на ред 1.1 „Здравноосигурителни вноски“ числото „1 560 034“ се заменя с „1 600 034“; \nгг) в колона 2 на ред 5 „Получени трансфери от Министерството на здравеопазването за финансиране на разходите за акушерска помощ по чл. 82, ал. 1, т. 2 от Закона за здравето /+/“ накрая се добавя „и за заплащане на сумите по чл. 37, ал. 5 от Закона за здравното осигуряване“, а в колона 3 числото „4500“ се заменя със „17 500“.\n2. В ал. 2:\nа) в текста преди таблицата числото „1 689 432“ се заменя с „1 909 432“;\nб) в таблицата към ал. 2:\nаа) в колона 3 на ред IІ „Разходи и трансфери – всичко“ числото „1 689 432“ се заменя с „1 909 432“;\nбб) в колона 3 на ред 1 „Текущи разходи“ числото „1 559 284“ се заменя с „1 777 284“;\nвв) в колона 3 на ред 1.5 „Здравноосигурителни плащания“ числото „1 511 932“ се заменя с „1 729 932“;\nгг) в колона 3 на ред 1.5.5 „здравноосигурителни плащания за лекарства за домашно лечение, медицински изделия и диетични храни за специални медицински цели“ числото „320 000“ се заменя с „347 000“;\nдд) в колона 3 на ред 1.5.6 „здравноосигурителни плащания за болнична медицинска помощ“ числото „708 932“ се заменя с „886 932“;\nее) в колона 3 на ред 1.5.7 „други здравно­осигурителни плащания за медицинска помощ“ числото „20 000“ се заменя с „33 000“;\nжж) в колона 3 на ред 3 „Резерв за непредвидени и неотложни разходи“ числото „125 058“ се заменя със „127 058“.\n3. В ал. 3 числото „829 779“ се заменя с „662 779“.\nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 28 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6405"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9902",
    "meta": [],
    "text": "УКАЗ № 230\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за политическа и гражданска реабилитация на репресирани лица, приет от ХLI Народно събрание на 28 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за политическа и гражданска реабилитация на репресирани лица \n(обн., ДВ, бр. 50 от 1991 г.; изм., бр. 52 от 1994 г., бр. 12 от 2004 г., бр. 29 от 2005 г., бр. 30 и 81 от 2006 г., бр. 60 от 2007 г., бр. 26 от 2008 г., бр. 103 от 2009 г.)\n§ 1. \nВ чл. 1 се правят следните изменения и допълнения:\n1. В текста преди т. 1 думите „12 септември“ се заменят с „9 септември“.\n2. В т. 1 накрая се поставя запетая и се добавя „или ако са осъдени от Трети тринадесетчленен състав на Народния съд по наказателно дело № 3/1945 г.“.\n3. Създават се т. 15 и 16:\n„15. осъдени от Върховния съд, Трето наказателно отделение, по наказателно дело № 452/1952 г.;\n16. осъдени от Софийския областен съд по наказателни дела № 248/1949 г. и № 1166/1949 г.“\n§ 2. \nВ чл. 2, ал. 1 се правят следните допълнения:\n1. В т. 9 накрая се поставя запетая и се добавя „осъдените от Трети тринадесетчленен състав на Народния съд по наказателно дело № 3/1945 г.“.\n2. Създават се т. 11 и 12:\n„11. осъдените от Върховния съд, Трето наказателно отделение, по наказателно дело № 452/1952 г.;\n12. осъдените от Софийския областен съд по наказателни дела № 248/1949 г. и № 1166/1949 г.“\n§ 3. \nВ чл. 3 се правят следните изменения:\n1. В ал. 1 думите „9 и 10“ се заменят с „9, 10, 11 и 12“. \n2. В ал. 2 думите „12 септември“ се заменят с „9 септември“.\nПреходна разпоредба\n§ 4. \nИсканията за обезщетение и добавка към пенсиите на лицата по § 1, т. 1 на този закон се предявяват след 1 януари 2011 г.\nЗаконът е приет от 41-ото Народно събрание на 28 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6338"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9848",
    "meta": [],
    "text": "УКАЗ № 227\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за изменение и допълнение на Споразумението за предоставяне на безвъзмездна помощ по Програма „Подобряване на контрола на туберкулозата в България“ между Глобалния фонд за борба срещу СПИН, туберкулоза и малария и Министерството на здравеопазването на Република България, приет от ХLI Народно събрание на 27 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението за изменение и допълнение на Споразумението за предоставяне на безвъзмездна помощ по Програма „Подобряване на контрола на туберкулозата в България“ между Глобалния фонд за борба срещу СПИН, туберкулоза и малария и Министерството на здравеопазването на Република България\nЧлен единствен. \nРатифицира Споразумението за изменение и допълнение на Споразумението за предоставяне на безвъзмездна помощ по Програма „Подобряване на контрола на туберкулозата в България“ между Глобалния фонд за борба срещу СПИН, туберкулоза и малария и Министерството на здравеопазването на Република България, подписано на 23 април 2010 г.\nЗаконът е приет от 41-ото Народно събрание на 27 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6339"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10039",
    "meta": [],
    "text": "УКАЗ № 225\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Меморандума за разбирателство между Република България и Френската република, представлявана от Междуведомствената делегация за градовете в качеството й на управляващ орган и Касата за влогове и депозити – сертифициращ орган, относно изпълнението на Оперативна програма „УРБАКТ II“, приет от ХLI Народно събрание на 27 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Меморандума за разбирателство между Република България и Френската република, представлявана от Междуведомствената делегация за градовете в качеството й на управляващ орган и Касата за влогове и депозити – сертифициращ орган, относно изпълнението на Оперативна програма „УРБАКТ II“\nЧлен единствен. \nРатифицира Меморандума за разбирателство между Република България и Френската република, представлявана от Междуведомствената делегация за градовете в качеството й на управляващ орган и Касата за влогове и депозити – сертифициращ орган, относно изпълнението на Оперативна програма „УРБАКТ II“, сключен на 16 април 2008 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 27 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6341"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9846",
    "meta": [],
    "text": "УКАЗ № 228\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Изменението на чл. 20, ал. 1 от Конвенцията за премахване на всички форми на дискриминация по отношение на жените, приет от ХLI Народно събрание на 27 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Изменението на чл. 20, ал. 1 от Конвенцията за премахване на всички форми на дискриминация по отношение на жените\nЧлен единствен. \nРатифицира Изменението на чл. 20, ал. 1 от Конвенцията за премахване на всички форми на дискриминация по отношение на жените от 18 декември 1979 г. (ратифицирана с Указ № 1944 на Държавния съвет от 18 септември 1981 г.; обн., ДВ, бр. 17 от 2010 г.), прието на Осмата среща на държавите – страни по конвенцията, на 22 май 1995 г.\nЗаконът е приет от 41-ото Народно събрание на 27 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6342"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10053",
    "meta": [],
    "text": "УКАЗ № 224\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за биологичното разнообразие, приет от ХLI Народно събрание на 27 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за био­логичното разнообразие \n(обн., ДВ, бр. 77 от 2002 г.; изм., бр. 88 и 105 от 2005 г., бр. 29, 30, 34 и 80 от 2006 г., бр. 52, 53, 64 и 94 от 2007 г., бр. 43 от 2008 г. и бр. 19, 80 и 103 от 2009 г.)\n§ 1. \nВ чл. 8, ал. 1, т. 4 думата „форми“ се заменя с „формуляри“.\n§ 2. \nВ чл. 11, ал. 2 думата „две“ се заменя с „четири“.\n§ 3. \nВ чл. 16 се правят следните допълнения:\n1. В ал. 1 се създава т. 5:\n„5. промяна на предмета и/или целите на опазване.“\n2. Създава се ал. 6:\n„(6) Промяна по ал. 1, т. 5 е допустима при възникване на нови данни, установени след обявяване на защитена зона по реда на чл. 12, ал. 6, и се извършва само след отразяването им в стандартния формуляр на зоната по чл. 8, ал. 1, т. 4. Министърът на околната среда и водите издава инструкция за реда и начина на отразяване на нови данни в стандартните формуляри по чл. 8, ал. 1, т. 4.“\n§ 4. \nВ чл. 30, ал. 1 след думите „по чл. 12, ал. 6“ се поставя запетая и се добавя „чл. 16, ал. 4“.\n§ 5. \nВ чл. 31 се правят следните изменения и допълнения:\n1. В ал. 1 след думите „могат да окажат“ се добавя „значително“.\n2. Алинея 3 се отменя.\n3. В ал. 7 след думата „решение“ се добавя „като може да определи конкретни условия, изисквания и мерки за опазване на защитената зона при осъществяване на плана, програмата, проекта или инвестиционното предложение“.\n4. В ал. 14 след думите „В случаите по“ се добавя „ал. 7 и“.\n5. Алинея 20 се изменя така:\n„(20) В случаите по ал. 9 и 10 оценката на степента на въздействие на плана, програмата, проекта или инвестиционното предложение върху природните местообитания и местообитанията на видовете – предмет на опазване в защитената зона, се възлага от възложителя на колектив от експерти с опит в областта на опазване на местообитанията и/или видовете, като най-малко един от тях е с образование по някоя от специалностите в професионално направление „биологически науки“. Експертите трябва да отговарят на следните изисквания:\n1. да имат завършено висше образование, степен „магистър“;\n2. да имат стаж по съответната специалност най-малко 5 години;\n3. да извършват или да имат опит в научна дейност и/или експертна дейност, включително изработване на експертизи, писмени консултации или екологични анализи и други в областта на опазване на местообитанията и видовете, включени в приложения № 1 и 2;\n4. да познават действащото българско и европейско законодателство в областта на опазване на околната среда и при работата си по оценките по ал. 9 и 10 да се позовават и да се съобразяват с тези изисквания и с наличните методически документи;\n5. да не са лично заинтересувани от реализацията на съответния план, проект, програма или инвестиционно предложение – обект на процедурата по оценка за съвместимост;\n6. да не са свързани лица по смисъла на Търговския закон;\n7. да не се намират с възложителя или с компетентния орган в отношения, пораждащи основателни съмнения в тяхното безпристрастие.“\n6. Създава се ал. 21:\n„(21) Компетентният орган по своя преценка или при поискване от възложителя може да изиска колективът по ал. 20 да включва експерти с определена компетентност, съобразена със спецификата на плана, програмата, проекта или инвестиционното предложение.“\n§ 6. \nВ чл. 31а, ал. 2 се правят следните допълнения:\n1. В т. 1 след думите „особеностите на“ се добавя „съвместяване с“.\n2. Създава се т. 10:\n„10. условията и реда за издаване на решения за прекратяване на процедурата по оценка за съвместимост.“\n§ 7. \nВ чл. 43а се правят следните изменения и допълнения:\n1. В ал. 1 накрая се добавя „с изключение на тези, добити в резултат от традиционното ловуване на инуитските народи“.\n2. Алинея 2 се изменя така:\n„(2) Вносът и търговията с продукти от видове тюлени извън посочените в ал. 1 се извършва в съответствие с Регламент (ЕО) № 1007/2009 на Европейския парламент и на Съвета от 16 септември 2009 г. относно търговията с тюленови продукти (OB, L 286/36 от 31 октомври 2009 г.).“\n3. В ал. 3 думите „ал. 2“ се заменят с „ал. 1, които са добити в резултат от традиционното ловуване на инуитските народи“.\n§ 8. \nВ чл. 128а след думите „чл. 43а, ал. 1“ се поставя запетая и се добавя цифрата „2“.\n§ 9. \nВ § 1, т. 31б от допълнителната разпоредба след думите „Закона за опазване на околната среда“ се добавя „с изключение на проекти, които се изискват по Закона за устройство на територията“.\nПреходни и заключителни разпоредби\n§ 10.\n Започналите към датата на влизане в сила на този закон процедури по чл. 31, ал. 1 се довършват по досегашния ред.\n§ 11.\n Министерският съвет в срок до 30 септември 2010 г. привежда наредбата по чл. 31а в съответствие с изискванията на този закон.\n§ 12.\n Законът влиза в сила от деня на обнародването му в „Държавен вестник“ с изключение на § 5, който влиза в сила от 30 септември 2010 г.\nЗаконът е приет от 41-ото Народно събрание на 27 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6337"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9986",
    "meta": [],
    "text": "УКАЗ № 229\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Меморандума за разбирателство между държавите – членки на Европейския съюз, участнички в програмата, и Националната агенция за развитие на Република Унгария в качеството на Управляващ орган, Министерството на финансите на Република Унгария – Кабинета на Националния ръководител в качеството на Сертифициращ орган, и Сметната палата на Република Унгария в качеството на Одитен орган за изпълнение на Оперативна програма „Югоизточна Европа“ 2007 – 2013 г., подписан на 19 март 2010 г. в София, приет от ХLI Народно събрание на 27 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Меморандума за разбирателство между държавите – членки на Европейския съюз, участнички в програмата, и Националната агенция за развитие на Република Унгария в качеството на Управляващ орган, Министерството на финансите на Република Унгария – Кабинета на Националния ръководител в качеството на Сертифициращ орган, и Сметната палата на Република Унгария в качеството на Одитен орган за изпълнение на Оперативна програма „Югоизточна Европа“ 2007 – 2013 г., подписан на 19 март 2010 г. в София\nЧлен единствен. \nРатифицира Меморандума за разбирателство между държавите – членки на Европейския съюз, участнички в програмата, и Националната агенция за развитие на Република Унгария в качеството на Управляващ орган, Министерството на финансите на Република Унгария – Кабинета на Националния ръководител в качеството на Сертифициращ орган, и Сметната палата на Република Унгария в качеството на Одитен орган за изпълнение на Оперативна програма „Югоизточна Европа“ 2007 – 2013 г., подписан на 19 март 2010 г. в София\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 27 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6340"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9958",
    "meta": [],
    "text": "УКАЗ № 231\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за собствеността и ползуването на земеделските земи, приет от ХLI Народно събрание на 27 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН \nза изменение и допълнение на Закона за \nсобствеността и ползуването на земеделските\n земи \n(обн., ДВ, бр. 17 от 1991 г.; попр., бр. 20 от 1991 г.; изм. и доп., бр. 74 от 1991 г., бр. 18, 28, 46 и 105 от 1992 г., бр. 48 от 1993 г.; Решение № 12 на Конституционния съд от 1993 г. – бр. 64 от 1993 г.; изм. и доп., бр. 83 от 1993 г., бр. 80 от 1994 г., бр. 45 и 57 от 1995 г.; Решения № 7 и 8 на Конституционния съд от 1995 г. – бр. 59 от 1995 г.; изм. и доп., бр. 79 от 1996 г.; Решение № 20 на Конституционния съд от 1996 г. – бр. 103 от 1996 г.; изм. и доп., бр. 104 от 1996 г.; Решение № 3 на Конституционния съд от 1997 г. – бр. 15 от 1997 г.; изм. и доп., бр. 62, 87, 98, 123 и 124 от 1997 г., бр. 36, 59, 88 и 133 от 1998 г., бр. 68 от 1999 г., бр. 34 и 106 от 2000 г., бр. 28, 47 и 99 от 2002 г., бр. 16 от 2003 г., бр. 36 и 38 от 2004 г., бр. 87 от 2005 г., бр. 17 и 30 от 2006 г., бр. 13, 24 и 59 от 2007 г., бр. 36 и 43 от 2008 г. и бр. 6, 10, 19, 44, 94 и 99 от 2009 г.)\n§ 1. \nВ чл. 10б се правят следните изменения и допълнения:\n1. В ал. 1, изречение първо след думите „равностойни земи“ се добавя „от държавния или“, а изречения второ и трето се заличават. \n2. Създава се нова ал. 2: \n„(2) Когато лицата по ал. 1 са поискали обезщетение с равностойни земи, обезщетяването е:\n1. със земи от общинския поземлен фонд, определени от общинския съвет въз основа на мотивирано предложение на общинската служба по земеделие – когато земите, върху които собствеността не може да се възстанови поради обстоятелствата, посочени в ал. 1, са застроени с обекти, които са общинска собственост;\n2. със земи от държавния поземлен фонд – в останалите случаи.“\n3. В ал. 3 думите „на ал. 1“ се заменят с „на ал. 2 и/или с поименни компенсационни бонове“. \n4. В ал. 5 думите „предходните алинеи“ се заменят с „ал. 1“ и накрая точката се заменя със запетая и се добавя „а в случаите по ал. 2, т. 1 – общинска собственост“.\n5. Създават се ал. 6 и 7:\n„(6) Когато в землището няма земи от държавния поземлен фонд, собствениците се обезщетяват със земи от общинския поземлен фонд. \n(7) Общината удостоверява характера на мероприятието по ал. 2 при условия и ред, определени в правилника за прилагането на закона.“ \n§ 2. \nВ чл. 10в се правят следните изменения:\n1. В ал. 1, т. 2 и 3 думите „и общинския“ се заличават.\n2. В ал. 2, т. 1 думите „и/или общинския“ се заличават.\n3. В ал. 5 думите „и общинския поземлен фонд“ се заличават.\n§ 3. \nВ чл. 11, ал. 4 думите „ако не може да бъде обезщетен със земите по чл. 19“ се заличават.\n§ 4. \nВ чл. 15, ал. 3 думите „от общинския поземлен фонд“ се заменят с „по реда на чл. 10б“. \n§ 5. \nВ чл. 19 ал. 4, 5, 7, 8, 9, 10, 11 и 12 се отменят.\n§ 6. \nВ чл. 19а, ал. 8 думите „включени в списък, одобрен от министъра на земеделието и храните и от министъра на финансите“ се заменят с „вписани в регистъра по чл. 15 от Закона за независимите оценители“.\n§ 7. \nВ чл. 24, ал. 13, изречение второ думите „от оценителите по чл. 19а, ал. 8“ се заличават. \n§ 8. \nВ чл. 24а се създават ал. 4, 5 и 6:\n„(4) Отдаването на земите от общинския поземлен фонд, с изключение на мерите и пасищата, под наем или аренда се извършва чрез търг или конкурс при условия и по ред, определени от общинския съвет. Въз основа на резултатите от проведения търг или конкурс се сключва договор за наем или аренда. Срокът на договора за наем не може да бъде по-дълъг от 10 години.\n(5) Земите от общинския поземлен фонд могат да се отдават под наем или аренда без търг или конкурс:\n1. когато са заети с трайни насаждения;\n2. когато не са били използвани две или повече стопански години;\n3. в случаите по чл. 37в, ал. 10;\n4. в други случаи, определени в закон.\n(6) Общинският съвет по предложение на кмета на общината определя маломерни имоти от общинския поземлен фонд, които могат да се отдават под наем за една година без търг или конкурс.“\n§ 9. \nВ чл. 24г се правят следните изменения и допълнения:\n1. В ал. 2, т. 1 думата „единствен“ се заличава. \n2. В ал. 9 след думата „съвет“ се добавя „при условията и по реда на този закон и на Закона за общинската собственост“. \n3. В ал. 10 думите „Уедрените земеделски“ се заменят със „Земеделските“, думата „придобити“ се заменя с „които физически или юридически лица, с изключение на общините, са придобили в собственост при условията на ал. 2, т. 3“, а след думата „сделки“ се добавя „и да се променя предназначението им“. \n§ 10.\n В чл. 25 се правят следните изменения и допълнения:\n1. В ал. 3:\nа) точка 3 се изменя така:\n„3. създаване на нови или разширяване строителните граници на съществуващи урбанизирани територии (населени места и селищни образувания), както и създаване или разширяване границите на отделни урегулирани поземлени имоти извън тях;“\nб) създава се т. 5:\n„5. други случаи, определени в закон.“ \n2. В ал. 5, изречение първо думите „три четвърти“ се заменят с „две трети“.\n3. Алинея 8 се отменя.\n4. Алинея 10 се отменя.\n§ 11.\n В чл. 26 думите „Министерството на земеделието и храните и общинските служби по земеделие“ се заменят с „Министърът на земеделието и храните или оправомощени от него лица и общинските съвети“.\n§ 12.\n В чл. 31 се създава ал. 3:\n„(3) При определени с договор условия Министерството на земеделието и храните предоставя безвъзмездно на държавни органи – разпоредители с бюджетни кредити, и на общини цифрова информация от картата на възстановената собственост, необходима за изпълнение на техни правомощия.“ \n§ 13.\n В чл. 33 се правят следните изменения:\n1. Алинея 1 се изменя така:\n„(1) Областните дирекции „Земеделие“ са специализирана териториална администрация към министъра на земеделието и храните. Те са юридически лица, второстепенни разпоредители с бюджетни кредити. Общинските служби по земеделие са териториални звена на областните дирекции „Земеделие“. Дейността, структурата, организацията на работа и числеността на персонала на областните дирекции „Земеделие“ се уреждат с устройствен правилник, издаден от министъра на земеделието и храните.“\n2. Алинея 5 се отменя.\n§ 14.\n В чл. 34 се правят следните изменения и допълнения:\n1. В ал. 4 думите „по чл. 19“ се заменят с „от общинския поземлен фонд“.\n2. Създава се ал. 9:\n„(9) В случаите по ал. 4 сумите по ал. 6 се внасят в бюджета на общината.“\n§ 15.\n В чл. 36, ал. 3, изречение второ думите „по-висока“ се заменят с „по-ниска“. \n§ 16.\n В чл. 37б се правят следните изменения и допълнения:\n1. Досегашният текст става ал. 1 и в нея:\nа) създава се ново изречение четвърто: „Регистрация не се извършва, когато за имот се представят повече от един невписани в службата по вписванията договори.“;\nб) досегашното изречение четвърто става изречение пето.\n2. Създават се ал. 2 и 3:\n„(2) Декларацията по ал. 1 се подава в срок до 31 май лично или чрез пълномощник и важи за следващата стопанска година.\n(3) В срока по ал. 2 ползвателите могат да подадат в общинската служба по земеделие заявление за участие в споразумение по чл. 37в с приложен към заявлението опис на имоти за участие в масиви за ползване, съгласно регистрираните в общинската служба по земеделие договори и/или документи за собственост.“\n§ 17.\n В чл. 37в се правят следните изменения и допълнения:\n1\n. \nВ ал. 1 в изречение второ думата „назначена“ се заменя с „определена“, думите „31 май“ се заменят с „15 юни“, а изречение четвърто се заличава.\n2\n. \nАлинея 2 се изменя така:\n„(2) Споразумението съдържа данните по ал. 1, подписва се от ползвателите и комисията и се представя на общинската служба по земеделие, областната дирекция „Земеделие“, съответната община и на кмета на населеното място. В споразумението участват ползватели, които са изплатили задълженията си по ал. 7 и по чл. 34 за земите по ал. 3, т. 2 за предходните стопански години. Споразумението се сключва и актуализира всяка година в периода от 1 юли до 1 август за следващата стопанска година по смисъла на § 2, т. 3 от Закона за арендата в земеделието. В него не могат да се включват имоти, декларирани за обработване в реалните им граници. Споразумението влиза в сила, при условие че обхваща не по-малко от две трети от общата площ на масивите за ползване в съответното землище.“ \n3. В ал. 3 в текста преди т. 1 след думата „споразумение“ се добавя „при условията на ал. 1, както и за земите, които споразумението не обхваща“. \n4. В ал. 4 след думата „съдържа“ се добавя „сключеното споразумение“ и се поставя запетая.\n5\n. \nВ ал. 7:\nа\n) \nизречение първо се изменя така: „Ползвател на земеделски земи, който се ползва от заповедта по ал. 4 в частта за земите по ал. 3, т. 2, внася по банкова сметка за чужди средства на общината сума в размер на средното годишно рентно плащане за землището в срок до 1 юли на съответната година.“;\nб\n) \nсъздава се изречение трето: „За ползвателите, които не са заплатили сумите за ползваните земи по ал. 3, т. 2 съгласно заповедта по ал. 4, се прилага чл. 34, ал. 6.“\n6. В ал. 10, изречение първо след думата „държавния“ се добавя „и общинския“, след думата „лице“ се добавя „съответно на кмета на общината“, а в изречение второ думата „землищата“ се заменя със „землището“.\n7. В ал. 11 след думата „държавния“ се добавя „и общинския“, а след думите „ал. 7“ се добавя „съответно чл. 34, ал. 6“.\n8. Алинея 14 се отменя.\n§ 18.\n В чл. 37д, ал. 2 след думата „фонд“ се добавя „и да променят предназначението им“. \n§ 19.\n Член 37ж се отменя.\n§ 20.\n В чл. 37и, ал. 3 в текста преди т. 1 думите „две трети“ се заличават.\n§ 21.\n В чл. 37о, ал. 1 в текста преди т. 1 думите „две трети“ се заличават.\n§ 22.\n В чл. 37п ал. 3 се отменя.\n§ 23.\n В допълнителните разпоредби се правят следните изменения и допълнения:\n1\n. \nВ § 2е, ал. 1 думата „землищата“ се заменя със „съответното землище“.\n2\n. \nСъздава се § 2ж:\n„§ 2ж. „Масив за ползване“ по смисъла на този закон е непрекъсната площ земеделска земя, ограничена от съществуващи на терена трайни елементи, съгласно картата на възстановената собственост или кадастралната карта, и/или цифровата орто фото карта, с еднакъв начин на трайно ползване. Границите на масивите се определят по имотните граници на крайните имоти. При необходимост се взема предвид актуалният начин на трайно ползване от цифровата орто фото карта. В масивите за ползване не се включват имоти, възстановени в съществуващи стари или възстановими граници.“\nПреходни и заключителни разпоредби\n§ 24.\n (1) Лицата, включени в одобрения от министъра на земеделието и храните и министъра на финансите списък, могат в едногодишен срок от влизането в сила на този закон да подадат заявление за вписване по право в регистъра по чл. 15 от Закона за независимите оценители. Към заявлението се прилага издаденото от министъра на земеделието и храните удостоверение. \n(2) След изтичането на срока по ал. 1 оценки на земеделски земи и съдебно-счетоводни експертизи по чл. 19а, ал. 8 се извършват от оценители, вписани в регистъра по чл. 15 от Закона за независимите оценители.\n§ 25.\n (1) Недовършените производства пред министъра на земеделието и храните, за които към датата на влизане в сила на този закон са подадени заявления за включване в списъка по § 24, ал. 1, се довършват по досегашния ред.\n(2) Лицата по ал. 1 могат да се впишат в регистъра по чл. 15 от Закона за независимите оценители при условията на § 24, ал. 1 в тримесечен срок от обнародването в „Държавен вестник“ на заповедта за включването им в списъка. \n§ 26.\n Заварените правоотношения на служителите от общинските служби по земеделие се уреждат, както следва:\n1. служебните правоотношения – по реда на чл. 87а от Закона за държавния служител;\n2. трудовите правоотношения – по реда на чл. 123 от Кодекса на труда.\n§ 27.\n (1) Неприключилите производства по обезщетяване със земеделски земи от общинския поземлен фонд се приключват по досегашния ред.\n (2) Общинските съвети предоставят земи от общинския поземлен фонд при наличие на едно от следните условия:\n1. установяване на границите на земеделските имоти, за които е издадено решение на общинската служба по земеделие за признаване на правото на възстановяване на собствеността в съществуващи или възстановими стари реални граници; \n2. изпълнение на съдебни решения за признато право на собственост;\n3.обезщетяване на собствениците, чиято собственост не може да бъде възстановена.\n§ 28.\n За стопанската 2010 – 2011 г. сроковете по чл. 37в се удължават с един месец.\n§ 29.\n Недовършените производства за промяна на предназначението на земите по чл. 24г, ал. 10 и чл. 37д, ал. 2 се довършват по досегашния ред.\n§ 30.\n В Закона за независимите оценители (обн., ДВ, бр. 98 от 2008 г., изм., бр. 49 от 2010 г.) в чл. 6, ал. 1 се създават т. 8 и 9:\n„8. земеделски земи и трайни насаждения;\n9. поземлени имоти в горски територии.“\nЗаконът е приет от 41-ото Народно събрание на 27 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6404"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9948",
    "meta": [],
    "text": "УКАЗ № 226\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Меморандума за разбирателство между Министерството на регионалното развитие и благоустройството на Република България, действащо като Национален партниращ орган, Министерството на регионалното развитие и туризма на Румъния, действащо като Управляващ орган, Министерството на публичните финанси на Румъния, действащо като Сертифициращ орган, и Одитния орган (асоцииран към румънската Сметна палата), действащ като Одитен орган, относно изпълнението на Програмата за трансгранично сътрудничество България – Румъния 2007 – 2013 г., подписан на 26 февруари 2010 г. в София, приет от ХLI Народно събрание на 27 юли 2010 г.\nИздаден в \nСофия на 30 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Меморандума за разбирателство между Министерството на регионалното развитие и благоустройството на Република България, действащо като Национален партниращ орган, Министерството на регионалното развитие и туризма на Румъния, действащо като Управляващ орган, Министерството на публичните финанси на Румъния, действащо като Сертифициращ орган, и Одитния орган (асоцииран към румънската Сметна палата), действащ като Одитен орган, относно изпълнението на Програмата за трансгранично сътрудничество България – Румъния 2007 – 2013 г., подписан на 26 февруари 2010 г. в София\nЧлен единствен.\n Ратифицира Меморандума за разбирателство между Министерството на регионалното развитие и благоустройството на Република България, действащо като Национален партниращ орган, Министерството на регионалното развитие и туризма на Румъния, действащо като Управляващ орган, Министерството на публичните финанси на Румъния, действащо като Сертифициращ орган, и Одитния орган (асоцииран към румънската Сметна палата), действащ като Одитен орган, относно изпълнението на Програмата за трансгранично сътрудничество България – Румъния 2007 – 2013 г., подписан на 26 февруари 2010 г. в София.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 27 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6343"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10052",
    "meta": [],
    "text": "УКАЗ № 223\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за водите, приет от ХLI Народно събрание на 22 юли 2010 г.\nИздаден в \nСофия на 30 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за водите \n(обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г. и бр. 12, 32, 35, 47, 82, 93, 95 и 103 от 2009 г.)\n§ 1.\n В чл. 2 се правят следните допълнения:\n1. В ал. 1 се създава т. 7:\n„7. предотвратяване или намаляване на вредните последици за човешкия живот и здраве, околната среда, културното наследство и стопанската дейност, свързани с вредното въздействие на водите.“\n2. В ал. 2 се създава т. 7:\n„7. оценка и управление на риска от наводнения.“\n§ 2.\n В чл. 2а, ал. 2 думите „и професионална квалификация „магистър-инженер“ се заличават.\n§ 3. \nСъздава се чл. 3а: \n„Чл. 3а. (1) Пресните води на територията на Република България са национални стратегически ресурси.\n(2) Източниците на водите по ал. 1 са:\n1. валежите на територията на страната;\n2. притокът на трансгранични води от съседните държави, в т. ч. половината от оттока на тези води, ако те обозначават държавната граница и ако не е предвидено друго в международни договори, по които Република България е страна. \n(3) Ресурсите по ал. 1 се управляват по реда на този закон и при отчитане на глобалното изменение на оттокообразуващите климатични фактори в региона.“\n§ 4. \nВ чл. 10 се създава ал. 3:\n„(3) При осъществяване на политиката по ал. 1 и 2 приоритетно се изпълняват програмите от мерки, включени в плановете за управление на речните басейни и в плановете за управление на риска от наводнения.“\n§ 5.\n В чл. 11, т. 1 накрая се поставя тире и се добавя „държавна собственост“.\n§ 6. \nВ чл. 12, ал. 2 думите „континенталният шелф“ се заменят с „морското дъно и неговите недра“.\n§ 7. \nВ чл. 15 думите „най-вътрешния пояс“ се заменят с „пояс I“ и думите „водоизточниците на“ се заменят с „водовземните съоръжения за“. \n§ 8.\n В чл. 17 ал. 2 се изменя така:\n„(2) Минералните води се актуват по искане на министъра на околната среда и водите въз основа на предоставена от него информация.“\n§ 9.\n В глава втора, раздел І се създава чл. 17а:\n„Чл. 17а. (1) Водовземни съоръжения за минерални води по чл. 13, ал. 1, т. 4 могат да се изграждат от държавата, както от и за сметка на лицата, на които е предоставено право за водовземане от минерални води, чрез ново съоръжение по реда на този закон или концесия за добив на минерална вода по реда на Закона за концесиите.\n(2) Водовземните съоръжения по ал. 1 стават собственост на държавата от датата на въвеждането им в експлоатация.\n(3) Лицата по ал. 1:\n1. предоставят на министъра на околната среда и водите документацията, свързана с изграждането на съоръженията и проведените проучвания на минералната вода в процеса на изграждане на съоръжението, както и всички останали данни, необходими за включване на съоръжението в публичен регистър на съоръженията за минерални води по чл. 118г;\n2. предават съоръженията безвъзмездно на министъра на околната среда и водите или на оправомощено от него длъжностно лице, които предприемат действия пред министъра на регионалното развитие и благоустройството за включване на съоръжението в акта за изключителна държавна собственост на минералната вода от съответното находище;\n3. стопанисват съоръжението за целия период, за който е предоставено правото на водовземане;\n4. осигуряват техническа възможност за водовземане от съоръжението и от други лица, на които компетентният орган е предоставил такова право;\n5. след прекратяване на предоставеното право за водовземане или концесия за добив на минерална вода предават съоръжението на директора на съответната басейнова дирекция за стопанисване.“ \n§ 10. \nВ чл. 19, ал. 1 се правят следните изменения и допълнения:\n1. В т. 4, буква „в“ думите „без съдържащите се в тях води“ се заличават.\n2. В т. 5 думите „най-вътрешния пояс“ се заменят с „пояс І“, думата „водоизточниците“ се заменя с „водовземните съоръжения“ и накрая се добавя „и чл. 24, т. 11“.\n§ 11.\n В чл. 20 ал. 5 се изменя така:\n„(5) На лицето, на което се предоставя концесия за водностопанска система, с концесионния договор се възлагат дейностите по управление и поддържане на съоръженията съгласно изискванията на наредбата по чл. 141, ал. 2 и правилника по чл. 141, ал. 3.“\n§ 12. \nВ чл. 21 се правят следните изменения и допълнения:\n1. В ал. 2 след думите „чл. 135“ се добавя „ал. 1“.\n2. В ал. 3 думите „Особено право на водовземане“ се заменят с „Концесия за добив“.\n§ 13.\n В чл. 24 се създава т. 11:\n„11. земите от пояс І на санитарно-охранителните зони на съоръженията за самостоятелно питейно-битово водоснабдяване.“\n§ 14.\n В чл. 33 ал. 3 се отменя. \n§ 15.\n В чл. 40 се правят следните изменения и допълнения:\n1. Досегашният текст става ал. 1 и в нея в т. 2 след думите „с разрешение“ се добавя „или с предварително писмено уведомяване на компетентния орган“. \n2. Създава се ал. 2:\n„(2) Индивидуално право за използване на водите и водните обекти, предоставено с административен акт на индивидуално определено лице, не може да се прехвърля на трети лица.“\n§ 16.\n В чл. 41, ал. 3, т. 5 думите „Закона за териториално и селищно устройство“ се заменят със „Закона за устройство на територията“.\n§ 17.\n В чл. 43 се правят следните изменения и допълнения:\n1. В ал. 2 след думите „населените места“ се добавя „и селищните образувания“.\n2. Алинея 3 се изменя така:\n„(3) Разпоредбата на ал. 2:\n1. се прилага за водовземане от подземни води в рамките на определените в плановете за управление на речните басейни и обявени в интернет страниците на басейновите дирекции максимални водни обеми за землището на всяко населено място, които не могат да бъдат по-големи от 50 на сто от разполагаемите ресурси на първото от повърхността подземно водно тяло;\n2. не се прилага при водовземане от минерални води.“\n3. В ал. 5 думите „т. 3“ се заменят с „т. 4“.\n§ 18.\n В чл. 44, ал. 1 се създава т. 3:\n„3. в случаите по чл. 58, ал. 1, т. 1 и 2.“\n§ 19.\n В чл. 46 се правят следните изменения и допълнения:\n1. В ал. 1:\nа) точка 1 се изменя така:\n„1. изграждане на нови, реконструкция или модернизация на съществуващи системи и съоръжения за:\nа) регулиране на оттока;\nб) линейна инфраструктура, пресичаща водни обекти – аквадукти, мостове, преносни мрежи и проводи;\nв) хидрогеоложки проучвания във връзка с дейностите по буква „з“;\nг) защита от вредното въздействие на водите;\nд) хидротехнически пристанищни съоръжения;\nе) плаващи съоръжения в язовири;\nж) водовземане от повърхностни или от подземни води;\nз) реинжектиране и за инжектиране на води, за изкуствено подхранване на подземните води и за отвеждане на замърсители в подземните води – в случаите по чл. 118а, ал. 2;“\nб) точка 3 се изменя така:\n„3. заустване на отпадъчни води в повърхностни води за:\nа) проектиране на обекти, в т. ч. канализационни системи на населени места, селищни и курортни образувания;\nб) експлоатация на съществуващи обекти, в т. ч. канализационни системи на населени места, селищни и курортни образувания;“\nв) точка 9 се отменя;\nг) създава се т. 10:\n„10. поддържане проводимостта на некоригирани речни легла с цел почистване от храсти, дървесна растителност и отпадъци в зоните по чл. 119а, ал. 1, т. 5, обявени за опазване на местообитания и биологични видове.“\n2. Алинея 4 се изменя така:\n„(4) Не се изисква разрешително за ползване на воден обект по ал. 1, т. 3 в случаите на:\n1. заустване на битови отпадъчни води за обекти извън границите на населените места и селищните образувания при:\nа) максимално денонощно водно количество до 10 куб. м на денонощие и до 50 еквивалентни жители, и\nб) осигурено най-малко първично пречистване на отпадъчните води;\n2. обекти, формиращи битово-фекални отпадъчни води в границите на населените места и селищните образувания без изградена канализационна система; за тези обекти се прилагат разпоредбите на Закона за устройство на територията.“\n3. Създават се ал. 5 – 8:\n„(5) Разрешително за ползване на воден обект за реконструкция и модернизация на съществуващи съоръжения се изисква само в случаите по ал. 1, т. 1, букви „а“, „б“, „г“ и „д“, а в останалите случаи реконструкцията и модернизацията на съоръженията се извършват след предварително писмено уведомяване на компетентния орган по реда на чл. 58.\n(6) Разрешителните за ползване на воден обект за изграждане на съоръженията за подземни води по ал. 1, т. 1, букви „ж“ и „з“ се издават в рамките на разрешително за водовземане, за отвеждане, за инжектиране или за реинжектиране чрез нови съоръжения. \n(7) Когато мястото на заустване на отпадъчни води изисква изграждането на съоръжения, които оказват въздействие върху водния обект, условията за неговото опазване при изграждане на съоръженията се определят в разрешителното по ал. 1, т. 3.\n(8) Разрешително за заустване на отпадъчни води по ал. 1, т. 3, буква „а“ се изисква и в случаите на проектиране на разширение или изменение на съществуващи обекти, което е свързано с промяна на параметрите и мястото на разрешеното заустване.“\n§ 20. \nВ чл. 46а се правят следните изменения и допълнения:\n1. Създават се нова ал. 2 и ал. 3: \n„(2) Разрешение за ползване или удостоверение за въвеждане в експлоатация по Закона за устройство на територията се издава за обекти, включително канализационни системи, чрез които се заустват отпадъчни води във водни обекти, само при наличието на издадени по реда на този закон:\n1. разрешително за водовземане от подземни води чрез съществуващи съоръжения или разрешително за водовземане от повърхностни води за обекти в експлоатация, и\n2. разрешително за ползване на воден обект за заустване на отпадъчни води за обект в експлоатация.\n(3) Разпоредбата на ал. 2, т. 1 не се прилага за обекти, за които водоснабдяването се осъществява по договор с регистриран по реда на Закона за регулиране на водоснабдителните и канализационните услуги оператор В и К.“\n2. Досегашната ал. 2 става ал. 4\n§ 21. \nВ чл. 47 се правят следните изменения и допълнения:\n1. В ал. 2 се създава т. 4:\n„4. други цели, когато по реда на чл. 47б при извършване на хидрогеоложки проучвания попътно е разкрита минерална вода.“\n2. В ал. 9 думите „експлоатационния ресурс на водовземното съоръжение“ се заменят с „определения със заповедта за утвърждаване на експлоатационните ресурси на находището технически възможен дебит на водовземното съоръжение“.\n§ 22.\n В чл. 47б се правят следните изменения:\n1. Алинея 1 се изменя така:\n„(1) На титуляря на разрешителното за ползване на воден обект за изграждане на съоръжения за хидрогеоложки проучвания с дълбочина на съоръжението повече от 400 м, при изпълнението на които попътно е разкрита минерална вода, при искане се предоставя разрешително за водовземане или концесия в случаите по чл. 47, ал. 2.“\n2. В ал. 2:\nа) в т. 1 думите „безвъзмездното прехвърляне на собствеността на водовземното съоръжение на органа, стопанисващ минералната вода“ се заменят с „включването на съоръжението в публичния регистър на съоръженията за минерални води по чл. 118г“;\nб) точки 2 и 3 се отменят.\n3. В ал. 3 думите „експлоатационния ресурс“ се заменят с „технически възможния дебит“.\n§ 23. \nСъздава се чл. 47в:\n„Чл. 47в. (1) Лицата, които въз основа на издадено разрешително по реда на този закон са възложили и изпълнили за своя сметка хидрогеоложки проучвания и/или изграждане на съоръжения, предназначени за водовземане и/или оценка на ресурсите и дебитите на водовземните съоръжения за определено находище на минерална вода:\n1. имат предимство при предоставяне на право на водовземане или на ползване на воден обект по чл. 46, ал. 1, т. 4, 5, 6, 7 и 8 по реда на този закон или получават по право концесия за добив на минерална вода по реда на Закона за концесиите;\n2. не дължат такса за водовземане или концесионно възнаграждение за първите 6 месеца от срока на действие на разрешителното или концесията. \n(2) При предоставяне на правата по ал. 1, т. 1 се отчитат потребностите на съществуващи лечебни заведения за болнична помощ, определени по реда на чл. 151, ал. 2, т. 1, буква „е“ и на общото водовземане за пиене и водоналиване.“\n§ 24. \nВ чл. 48 се правят следните изменения и допълнения:\n1. В ал. 1:\nа) в текста преди т. 1 след думата „Водоползвателите“ се поставя тире, добавя се „титуляри на разрешителни“ и се поставя запетая;\nб) в т. 2 думите „и условията на тяхното предоставяне“ се заменят със „за които са предоставени“;\nв) в т. 3 думата „разрешителното“ се заменя с „разрешителните“;\nг) точка 5 се изменя така:\n„5. предприемат действия за определяне на санитарно-охранителните зони на съоръженията за питейно-битово водоснабдяване и тези за минерални води, използвани за лечение, профилактика, питейно-битови цели и бутилиране и:\nа) изпълняват определените мерки в границите на санитарно-охранителните зони съгласно изискванията на наредбата по чл. 135, ал. 1, т. 6 и заповедта за определяне на санитарно-охранителната зона, и \nб) поддържат крайбрежните заливаеми ивици на реките или принадлежащите земи на язовирите, разположени в границите на зоната, в съответствие с нормативните изисквания;“\nд) в т. 8 накрая се поставя запетая и се добавя „както и да предоставят изисканата от тях информация в момента на и във връзка с извършване на проверката“;\nе) създават се т. 11, 12 и 13:\n„11. изпълняват условията в издадените им разрешителни по реда на този закон и комплексните разрешителни, издадени по реда на Закона за опазване на околната среда;\n12. в срок до 31 март на следващата отчетна година предоставят на директора на съответната басейнова дирекция, а в случаите на издадено разрешително по чл. 46, ал. 1, т. 3 – и на директора на съответната регионална инспекция по околната среда и водите, доклад за изпълнението на условията в издадените им разрешителни; в случаите на издадено разрешително по чл. 117 от Закона за опазване на околната среда докладът се представя като част от доклада по чл. 125, ал. 1, т. 5 от същия закон;\n13. изпълняват в срок дадените предписания от контролиращ орган.“\n2. В ал. 2:\nа) в текста преди т. 1 след думата „Водоползвателите“ се добавя „независимо дали са, или не са титуляри на разрешителни“ и се поставя запетая;\nб) в т. 2 след думите „чл. 135“ се добавя „ал. 1.“\n3. В ал. 3 след думите „чл. 135“ се добавя „ал. 1“.\n4. Създава се ал. 4:\n„(4) Водоползвателите, които не са титуляри на разрешителни и са ВиК оператори по смисъла на чл. 2 от Закона за регулиране на водоснабдителните и канализационните услуги, пречистват и заустват отпадъчни води в повърхностни водни обекти в съответствие с издаденото разрешително за ползване на воден обект за заустване на отпадъчни води за съответната канализационна система.“\n§ 25. \nВ чл. 50 се правят следните изменения и допълнения:\n1. Алинея 3 се изменя така:\n„(3) Разрешително за водовземане и/или за ползване на воден обект се издава:\n1. на юридически лица и на еднолични търговци;\n2. на физически лица само когато искането е за:\nа) задоволяване на собствени потребности в случаите по чл. 44, ал. 6;\nб) заустване на отпадъчни води по чл. 46, ал. 1, т. 3;\nв) минерални води – изключителна държавна собственост, които са предоставени за управление и ползване на общини;\nг) земеделски цели от регистриран земеделски производител.“\n2. Алинея 6 се изменя така:\n„(6) Разрешителното за водовземане по чл. 44 и разрешителното за ползване на повърхностен воден обект по чл. 46 се издават при условията и по реда на този закон и на наредбите по чл. 135, ал. 1, т. 1а и 13.“\n3. Създават се ал. 7, 8 и 9:\n„(7) Разрешително за водовземане от подземни води по чл. 44 и разрешително за ползване на подземен воден обект по чл. 46, ал. 1, т. 5, 6 и 7 се издават за водовземане или за ползване на подземен воден обект:\n1. чрез нови съоръжения;\n2. чрез съществуващи съоръжения.\n(8) В случаите по ал. 7, т. 1 се издава едно общо разрешително, съдържащо и условията за изграждане на съоръженията.\n(9) Правата за водовземане или ползване на воден обект по разрешителното, издадено по реда на ал. 8, могат да се ползват след:\n1. приемане на изградените съоръжения, предназначени за водовземане по реда на наредбата по чл. 135, ал. 1, т. 2 и въз основа на документите за приемане на съоръженията;\n2. изменение на разрешителното по отношение параметрите на разрешеното водовземане или ползване, което се извършва служебно от директора на басейнова дирекция, в зависимост от резултатите от проучването на подземните води в процеса на изграждане на съоръженията.“\n§ 26. \nЧлен 52 се изменя така:\n„Чл. 52. (1) Разрешителното се издава от:\n1. министъра на околната среда и водите или оправомощено от него длъжностно лице за:\nа) водовземане от язовирите по приложение № 1; \nб) прехвърляне на води между различни райони за басейново управление;\nв) ползване на воден обект:\nаа) язовирите по приложение № 1, включително за заустване на отпадъчни води;\nбб) отвеждане на замърсители в подземни води в случаите по чл. 118а, ал. 2;\nвв) инжектиране на въглероден двуокис, природен газ или втечнен нефтен газ в подземни водни обекти;\nг) целите на отбраната и националната сигурност;\n2. изпълнителния директор на Агенцията за проучване и поддържане на река Дунав – за ползване на воден обект за изземване на наносни отложения от река Дунав;\n3. кмета на общината след решение на общинския съвет:\nа) за водовземане от води, включително от язовири и микроязовири и минерални води – публична общинска собственост, както и от находища на минерални води – изключителна държавна собственост, които са предоставени безвъзмездно за управление и ползване от общините;\nб) за ползване на водни обекти – публична общинска собственост, с изключение на разрешителните по чл. 46, ал. 1, т. 3;\n4. директора на басейновата дирекция – във всички останали случаи на водовземане и на ползване на водни обекти.\n(2) Разрешителни за ползване на водни обекти – части от река Дунав, вътрешните морски води или териториалното море, се издават от директора на съответната басейнова дирекция след съгласие на министъра на отбраната и на министъра на транспорта, информационните технологии и съобщенията.\n(3) Разрешително за водовземане от находищата на минерални води – изключителна държавна собственост, предоставени безвъзмездно за управление и ползване от общините, се издава от кмета на общината след съгласуване с директора на съответната басейнова дирекция по отношение на параметрите на водовземането. Съгласуването се извършва преди подготовката на съобщението за откриване на процедурата за издаване на разрешителното.\n(4) Копие от разрешителните по ал. 1, т. 3 се изпраща на директора на съответната басейнова дирекция.“\n§ 27.\n Член 53 се изменя така:\n„Чл. 53. (1) Начинът на използването на водите на комплексните и значимите язовири по приложение № 1 се определя в годишен и месечни режимни графици, които се утвърждават от министъра на околната среда и водите и са неразделна част от разрешителното за водовземане.\n(2) С годишния график се определя стратегията за използване на водите на язовирите по приложение № 1 през съответната година.\n(3) Месечният график се изготвя, като се вземат предвид актуалната информация за състоянието на язовира през предходния месец, определената с годишния график стратегия, прогнозата за очаквания приток, хидрометеорологичната обстановка и преценката на исканията в месечната заявка от титулярите на разрешителни за водовземане.\n(4) С месечните графици се:\n1. прехвърлят води;\n2. определят свободни обеми за поемане на очакван приток;\n3. определят специфични условия към титулярите на разрешителни.\n(5) Разрешеният лимит може да бъде надвишен в случай на определен с месечния график обем за поемане на очакван приток или при възникване на непредвидими и/или изключителни обстоятелства. \n(6) Лицата, които осъществяват техническата експлоатация на язовирите и съоръженията към тях, представят в Министерството на околната среда и водите ежедневно, по десетдневки и месечно, на следващия работен ден, информация за водностопанския баланс в язовирите по приложение № 1.\n(7) Министърът на околната среда и водите или оправомощено от него длъжностно лице при възникване на непредвидими и/или изключителни обстоятелства изменя месечния график, за което писмено уведомява заинтересованите страни.“\n§ 28. \nВ чл. 55, т. 3 думите „водния обект“ се заменят с „водното тяло, целите за опазване на околната среда, определени за съответното водно тяло, и мерките за постигане на тези цели, определени в плановете за управление на речните басейни“.\n§ 29. \nВ чл. 56 се правят следните изменения и допълнения:\n1. В ал. 1: \nа) в т. 7 след думите „воден обект“ се добавя „и водно тяло“;\nб) точка 8 се изменя така:\n„8. места на използването, потребление и заустване, включително надморска височина и координати на съоръженията или площта за използване;“.\n2. В ал. 2:\nа) в т. 3 след думата „допустимото“ се добавя „експлоатационно“;\nб) точка 5 се отменя.\n3. В ал. 3 т. 4 се отменя.\n4. Алинеи 4 и 5 се изменят така:\n„(4) Разрешителното за ползване на воден обект за заустване на отпадъчни води в повърхностни води по чл. 46, ал. 1, т. 3 освен реквизитите по ал. 1 съдържа и:\n1. данни за обекта, формиращ отпадъчните води, за канализационната система, за собственика и ползвателя му;\n2. данни от разрешителното за водовземане или от договора за предоставена водна услуга;\n3. индивидуални емисионни ограничения на всички характерни показатели на отпадъчните води по потоци и места на заустване;\n4. срок за достигане на индивидуалните емисионни ограничения;\n5. количества на заустваните отпадъчни води – максимално часови, средноденонощни и годишни.\n(5) Условията, при които се издават разрешителните, се определят с наредбите по чл. 135, ал. 1, т. 1а и 2 и се оформят като приложение – неразделна част от разрешителното.“\n5. Алинея 7 се отменя.\n§ 30. \nВ чл. 57 се правят следните изменения и допълнения:\n1. В ал. 1 т. 2а се отменя.\n2. Създават се ал. 3 и 4:\n„(3) Разрешителните за ползване на воден обект за изземване на наносни отложения се издават за срока на прилагане на действащия в момента на издаване на разрешителното план за управление на речния басейн и се преразглеждат ежегодно във връзка с оценката на съотношението на годишния обем за изземване и годишната възможност на реката да възстанови наносните отложения в участъка. \n(4) Разрешителните за ползване на воден обект за заустване на отпадъчни води по чл. 46, ал. 1, т. 3, буква „а“ се издават за срок до въвеждането в експлоатация на обекта/канализационната система.“\n§ 31.\n В чл. 58 се правят следните изменения и допълнения: \n1. В ал. 1:\nа) в текста преди т. 1 думите „ако собственикът или ползвателят на недвижим имот има намерение да извърши следните дейности“ се заменят със „за извършване на следните дейности:“;\nб) създават се т. 3, 4, 5 и 6:\n„3. въздушно преминаване на съоръжения;\n4. поддържане проводимостта на некоригирани речни легла извън границите на населените места с цел почистване от храсти, дървесна растителност, битови и строителни отпадъци, когато не се нарушава естественото състояние на бреговете и дъното на реката и когато не попада в зони по чл. 119а, ал. 1, т. 5, обявени за опазване на местообитания и биологични видове;\n5. изграждане на съоръжения за мониторинг на подземните води съгласно одобрената от компетентния орган програма за мониторинг;\n6. хидрогеоложки проучвания, извън посочените в чл. 46, ал. 1, т. 1, буква „в“.“\n2. Алинеи 2 и 3 се изменят така:\n„(2) В случаите по ал. 1 кандидатът представя справка за планираните от него дейности, която включва:\n1. местоположение;\n2. обем и характер на дейността;\n3. мерки, които се предвиждат за опазването на водите и водния обект;\n4. срок за изпълнение на дейността.\n(3) Ако директорът на басейновата дирекция прецени, че планираната дейност не отговаря на изискванията на ал. 1, той уведомява собственика в рамките на срока по ал. 1 за необходимостта от издаване на разрешително.“\n3. Създава се ал. 4:\n„(4) Директорът на басейновата дирекция в рамките на срока по ал. 1 може да предписва условия и/или ограничения, при които да се осъществява дейността, във връзка с изпълнение на изискванията за опазване на водите, регламентирани с наредбите, методиките и ръководствата по чл. 135.“ \n§ 32. \nЧлен 59 се изменя така:\n„Чл. 59. (1) Разрешителното се издава въз основа на:\n1. документите по чл. 60, и \n2. официални и актуални данни от метеорологични, хидроложки, хидрогеоложки, хидрохимични и други инженерни проучвания.\n(2) Когато за издаване на разрешителното се изисква представянето на инвестиционен проект по смисъла на Закона за устройство на територията, същият се подготвя от лица, които притежават професионална квалификация „магистър-инженер“ по специалността, свързана с вида на исканото разрешително, и са регистрирани по реда на Закона за камарите на архитектите и инженерите в инвестиционното проектиране.“\n§ 33.\n Член 60 се изменя така:\n„Чл. 60. (1) За откриване на процедура за издаване на разрешително кандидатите подават заявление по образец, одобрен от министъра на околната среда и водите, в което се посочват:\n1. данните по чл. 56, ал. 1, т. 4 – 9;\n2. адрес за кореспонденция, включително електронен адрес – при наличие на такъв;\n3. телефон и факс за връзка с физическото лице или с лицето, което управлява и представлява дружеството по чл. 56, ал. 1, т. 4;\n4. параметрите на исканото използване;\n5. номерът на решението на министъра на околната среда и водите или на директора на съответната регионална инспекция по околната среда и водите по оценка на въздействието върху околната среда или за преценка, че не е необходимо извършването на оценка на въздействието върху околната среда, или за оценка за съвместимост, когато такива се изискват съгласно Закона за опазване на околната среда и Закона за биологичното разнообразие.\n(2) Към заявлението по ал. 1 се прилагат:\n1. заверен документ за платена такса за издаване на разрешителното;\n2. актуална скица или карта за имотите, в които ще се извършва дейността, заверена от съответния компетентен орган; \n3. документ, удостоверяващ съгласието на собственика на съоръженията, или договор със собственика на съоръженията за предоставяне на услугата „водоподаване“ – когато водовземането или ползването на водния обект е свързано с ползването на съществуващи съоръжения;\n4. декларация за обстоятелствата по чл. 71, ал. 2 от Закона за опазване на околната среда.\n(3) Когато искането е за издаване на разрешително за водовземане от повърхностни води, към заявлението по ал. 1 се прилагат и:\n1. прединвестиционно проучване или съответната разработена фаза на инвестиционния проект съгласно изискванията на Закона за устройство на територията, съдържащи хидроложка част и водностопански изследвания, доказващи наличието на исканото водно количество във водния обект или доказващи необходимостта от прехвърляне на води – когато искането е за прехвърляне на води между речни басейни, или проект за завиряване – когато искането е за завиряване на новоизградени водни обекти;\n2. обосновка на заявеното водно количество съгласно нормите за водопотребление, определени с наредбата по чл. 117а, ал. 2; \n3. проект за санитарно-охранителна зона – когато искането е за питейно-битово водоснабдяване;\n4. документи, удостоверяващи съгласието на собствениците на имоти, които ще бъдат засегнати от завиряването и строителството на съоръженията, когато съоръженията не са изградени;\n5. съгласувателни становища на компетентните органи, свързани със засягане на изградена инфраструктура и с възможността за промяна на предназначението на земеделските земи и на горите и земите от горския фонд, които ще бъдат засегнати;\n6. сравнителна оценка на енергийните ползи и на вредите за околната среда, при използване на енергията на водата.\n(4) Когато искането е за издаване на разрешително за ползване на повърхностен воден обект, с изключение на заустването на отпадъчни води, към заявлението се прилагат и:\n1. за изграждане на нови системи и съоръжения – инвестиционен проект съгласно изискванията на Закона за устройство на територията; \n2. за изземване на наносни отложения от река Дунав:\nа) схема на заявения участък, посочваща местоположението на участъка с географски координати на границите на участъка;\nб) предпроектни проучвания, доказващи, че няма да има негативни влияния върху корабоплавателния път, бреговете, островите и хидротехническите съоръжения;\n3. за изземване на наносни отложения от принадлежащите земи на водохранилищата – технически проект за изземването;\n4. за изземване на наносни отложения от леглата на некоригираните вътрешни реки:\nа) технически проект за изземването;\nб) сравнителна оценка на ползите от дейността и на вредите за околната среда;\n5. за аквакултури и свързаните с тях дейности:\nа) проект за дейността; \nб) съгласувателно становище от Изпълнителната агенция по рибарство и аквакултури относно зоните за стопански риболов и зоните за рибовъдство в големи язовири – когато язовирът не е зониран;\nв) становища по проекта и мястото за изпълнение на дейностите от Щаба по подготовка на Военноморските сили на Република България и от Изпълнителна агенция „Морска администрация“ – когато дейността се извършва в крайбрежните морски води или в река Дунав; \nг) одобрен от общинския експертен технически съвет проект за промяна на предназначението на малкия язовир, в съответствие с правилника по чл. 141, ал. 3;\n6. за плаващи съоръжения в язовири:\nа) проект за изграждане на съоръжението и за дейността му;\nб) документ за регистрация и годност на плавателното съоръжение от Изпълнителна агенция „Морска администрация“;\nв) предварителен договор за транспортиране на отпадъчните води и битовите отпадъци или проект за пречистване на отпадъчните води – в случаите, когато такива се формират от извършваната дейност на плавателното съоръжение;\nг) договор с водолазна фирма за годишно обслужване на закотвящите съоръжения.\n(5) Когато чрез изгражданите съоръжения или чрез изземването на наносни отложения се изменят физичните характеристики на повърхностно водно тяло, към заявлението по ал. 1 се прилагат и обосновки, изчисления и доказателства за изпълнение на изискванията по чл. 156е, ал. 2.\n(6) Когато искането е за издаване на разрешително за водовземане от подземни води, към заявлението се прилагат и:\n1. документ за собственост или нотариално заверено писмено съгласие от собственика на имота, в който са или ще бъдат разположени съоръженията за водовземане;\n2. нотариално заверена декларация от собствениците на имотите, засегнати от проекта за санитарно-охранителната зона, удостоверяваща, че същите са запознати с ограниченията и забраните, определени в наредбата по чл. 135, ал. 1, т. 6, които попадат в проектните санитарно-охранителни зони – при водовземане, предназначено за самостоятелно питейно-битово водоснабдяване; \n3. обосновка на водовземането, включително обосновка на заявеното водно количество, съгласно нормите за водопотребление, определени с наредбата по чл. 117а, ал. 2.\n(7) Когато искането е за издаване на разрешително за водовземане от минерални води, към заявлението се прилагат и:\n1. документ за собственост или учредено право на ползване върху недвижимия имот, където се осъществява дейността за ползване на минералната вода;\n2. проект за присъединяване на отклонението за захранване на водоснабдявания обект към довеждащата система и за измерване на ползваните водни обеми и обосновка на заявеното водно количество съгласно нормите за водопотребление, определени с наредбата по чл. 117а, ал. 2.\n(8) Когато искането е за издаване на разрешително за хидрогеоложки проучвания, към заявлението се прилагат и:\n1. документи, удостоверяващи съгласието на собствениците на имотите, в които ще се извърши проучването;\n2. проект за хидрогеоложки проучвания.\n(9) Когато искането е за издаване на разрешително за ползване на воден обект по чл. 46, ал. 1, т. 5 – 8, към заявлението се прилагат:\n1. доклад за резултатите от хидрогеоложко проучване;\n2. технологична обосновка за реинжектиране, инжектиране, отвеждане или изкуствено подхранване, включително обосновка за реинжектираните, инжектираните или отвежданите обеми.\n(10) За издаване на разрешително по чл. 46, ал. 1, т. 3 към заявлението по ал. 1 се прилагат и документи, определени с наредбата по чл. 135, ал. 1, т. 13.\n(11) Изискванията към документите за издаване на разрешителни се определят с наредбите по чл. 135, ал. 1, т. 1а, 2 и 13.\n(12) Заявлението по ал. 1 и приложените към него документи се подават в два екземпляра – единият екземпляр в качеството му на оригинал се представя върху книжен носител, а вторият – като негов пълен цифров аналог – върху магнитен носител.“ \n§ 34.\n В чл. 61 се правят следните изменения и допълнения:\n1. Алинеи 1 и 2 се изменят така:\n„(1) Заявлението за издаване на разрешително се подава до компетентния орган по чл. 52, ал. 1.\n(2) Органът по ал. 1 в 20-дневен срок:\n1. проверява дали:\nа) заявлението съдържа изискващите се информация и приложения съгласно обявения образец;\nб) съдържанието на приложените документи по чл. 60 отговаря на изискванията на този закон;\n2. извършва преценката по чл. 62, ал. 1.“\n2. В ал. 3 думата „недостатъците“ се заменя с „несъответствията“ и думите „14-дневен срок“ се заменят със „срок до два месеца“.\n3. В ал. 4 думата „недостатъците“ се заменя с „несъответствията“.\n4. Създава се ал. 5:\n„(5) Ако при преценката по чл. 62, ал. 1, извършена в срока по ал. 2, се установи, че искането не съответства на изискванията на чл. 62, ал. 1 и са налице условията по чл. 68, органът по чл. 52, ал. 1 издава решение с мотивиран отказ за издаване на разрешително. В този случай, ако несъответствията в приложените документи по чл. 60 не влияят върху преценката по чл. 62, органът издава решението за отказ, без да изисква отстраняване на несъответствията по ал. 3.“\n§ 35.\n Създава се чл. 61а:\n„Чл. 61а. (1) За извършване на преценката по чл. 62, ал. 1, т. 3 органът по чл. 52, ал. 1 изисква от министъра на околната среда и водите или от директора на съответната регионална инспекция по околната среда и водите становище относно:\n1. приложимата процедура по реда на глава шеста от Закона за опазване на околната среда по отношение на водовземането или дейностите за ползване на водния обект – предмет на исканото разрешително;\n2. приложимата процедура по реда на глава шеста от Закона за опазване на околната среда по отношение на обекта, който се предвижда да бъде водоснабден или водите от който се предвижда да бъдат отведени, пречистени и заустени;\n3. необходимостта от провеждане на самостоятелна процедура по чл. 31 от Закона за биологичното разнообразие.\n(2) Когато съгласно становището по ал. 1 се изисква оценка на въздействието върху околната среда (ОВОС) и оценка на съвместимост по чл. 31 от Закона за биологичното разнообразие към заявлението по ал. 1, министърът на околната среда и водите или директорът на съответната регионална инспекция по околната среда и водите изпраща на органа по чл. 52, ал. 1 и:\n1. решение по ОВОС или решение да не се извършва ОВОС;\n2. акт, с който е приключила процедурата по чл. 31 от Закона за биологичното разнообразие;\n3. информация дали решението по т. 1 и актът по т. 2 са влезли в сила.\n(3) Редът за предоставяне на документите по ал. 1 и 2 се прилага и при предоставяне на концесии за минерални води по реда на чл. 102а.“\n§ 36.\n В чл. 62 се правят следните изменения и допълнения:\n1. В ал. 1:\nа) в текста преди т. 1 думите „чл. 61“ се заменят с „чл. 52“;\nб) в т. 2 след думата „интереси“ се добавя „и придобити права“;\nв) създава се т. 8:\n„8. изпълнението на условията по чл. 156б – 156ж.“\n2. Създава се ал. 6:\n„(6) Преценката е писмена и е неразделна част от документацията, въз основа на която се издава разрешителното или отказът за издаване на разрешително.“\n§ 37.\n В чл. 62а се правят следните изменения и допълнения:\n1. В ал. 1 в текста преди т. 1 думата „едномесечен“ се заменя с „20-дневен“.\n2. В ал. 2 накрая се добавя „и се поставя на интернет страницата на органа по чл. 52, ал. 1“.\n3. Алинея 4 се отменя.\n4. Създават се ал. 5 и 6:\n„(5) Съобщението по ал. 1 се изпраща и на титулярите на вече издадени разрешителни, за които при преценката по чл. 62 е установено, че ще бъдат променени някои от параметрите на разрешеното използване, както и на собствениците на съоръженията, когато искането е за използване на комплексните и значимите язовири по приложение № 1.\n(6) В случаите по чл. 46, ал. 1, т. 5, 7 и 8 съобщението по ал. 1 се изпраща и на заявителя, който в срока по чл. 64 да декларира възможността си да изпълни предвидените условия.“ \n§ 38. \nВ чл. 63 в текста преди т. 1 думите „и обнародване“ се заличават.\n§ 39.\n В чл. 64 се създава ал. 3:\n„(3) Възраженията и предложенията по ал. 1 се изпращат на мястото, посочено в съобщението по чл. 62а, ал. 1.“\n§ 40. \nВ чл. 67, ал.1 и ал. 2 думите „органът по чл. 52, ал. 1, т. 2 и 3“ се заменят с „органът по чл. 52, ал. 1“.\n§ 41.\n В чл. 68 се правят следните изменения и допълнения:\n1. В текста преди т. 1 думите „т. 2 и 3“ се заличават.\n2. В т. 5: \nа) в текста преди буква „а“ думите „изграждане на водовземно съоръжение за подземни води за“ се заменят с „водовземане от подземни води“;\nб) в букви „а“ и „б“ в началото се добавя предлогът „за“;\nв) създава се буква „в“:\n„в) при условията на чл. 118в;“.\n3. Създава се нова т. 6:\n„6. искането е за водовземане за питейно-битово водоснабдяване от:\nа) повърхностни води, за които не е предвидено пречистване на водата в съответствие с изискванията на наредбата по чл. 135, ал. 1, т. 4;\nб) подземни води, които са с трайни отклонения по химичните показатели от изискванията на наредбата по чл. 135, ал. 1, т. 3 и не са предвидени мерки за осигуряване на съответствие с изискванията на наредбата;“.\n4. Досегашните т. 6 и 7 стават съответно т. 7 и 8.\n5. Създава се т. 9:\n„9. не са проведени процедурите по глава шеста от Закона за опазване на околната среда и/или по чл. 31 от Закона за биологичното разнообразие.“\n§ 42. \nВ чл. 70 се правят следните изменения и допълнения:\n1. Досегашният текст става ал. 1 и в нея думата „Решението“ се заменя с „Разрешителното или решението за отказ“.\n2. Създава се ал. 2:\n„(2) Когато компетентен да издаде разрешителното е директорът на басейнова дирекция или изпълнителният директор на Агенцията за проучване и поддържане на река Дунав, компетентният орган изпраща копие от документите по ал. 1 с приложено копие от писмената преценка по чл. 62 в Министерството на околната среда и водите.“\n§ 43.\n В чл. 71 думата „Решението“ се заменя с „Разрешителното или решението за отказ“.\n§ 44.\n В чл. 75 думите „или обнародва“ се заличават.\n§ 45.\n В чл. 76, ал. 1 думите „или обнародването“ се заличават и накрая се добавя „или да откаже изменение на разрешителното“.\n§ 46. \nВ чл. 77 се правят следните изменения и допълнения:\n1. В ал. 1 след думата „изменение“ се добавя „или за отказ за изменение“ и думите „или обнародването“ се заличават.\n2. В ал. 3 след думата „изменение“ се добавя „или за отказ за изменение“.\n§ 47.\n В чл. 78 се правят следните изменения и допълнения:\n1. В ал. 1 числото „6“ се заменя с „3“.\n2. Създава се ал. 3:\n„(3) Разпоредбите на ал. 1 и 2 се прилагат и когато се иска едновременно изменение и продължаване срока на действие на разрешително.“ \n§ 48. \nВ чл. 78а накрая се добавя „и/или дължимите глоби или санкции по чл. 200“.\n§ 49.\n В чл. 79 се правят следните изменения и допълнения:\n1. В ал. 1:\nа) текстът преди т. 1 се изменя така: „Действието на издаденото разрешително се прекратява при изтичането на срока му или по решение на органа по чл. 52, ал. 1 при:“;\nб) точка 2 се отменя;\nв) създават се т. 6 и 7:\n„6. настъпили трайни изменения на техническите параметри на водовземното съоръжение, правещи невъзможно използването му;\n7. ежегодното преразглеждане на разрешително за ползване на воден обект за изземване на наносни отложения, когато се установи, че годишният обем за изземване от предходната година е надвишил годишната възможност на реката да възстанови наносните отложения в участъка.“\n2. Алинеи 2, 3 и 4 се изменят така:\n„(2) В случаите по ал. 1, т. 1 и 3 лицата, придобили правата на собственост или пол­зване на недвижимия имот, съответно право­приемниците на лицата по т. 3, в срок до три месеца уведомяват писмено органа по чл. 52, ал. 1 дали желаят да се ползват от правата по издаденото разрешително.\n(3) Ако молителите отговарят на условията за издаване на разрешителното и е спазен срокът по ал. 2, органът по чл. 52, ал. 1 в 20-дневен срок прекратява разрешителното и преиздава разрешително на тяхно име.\n(4) Ако молителите не отговарят на условията за издаване на разрешителното, органът по чл. 52, ал. 1 отказва преиздаване на разрешителното на тяхно име. Когато лицата са се възползвали от правото за използване на водите в срока до получаване на решението, те заплащат дължимите за това такси по чл. 194.“\n3. Създават се ал. 5, 6 и 7:\n„(5) При неспазване на срока по ал. 2 разрешителното се смята за прекратено от датата на възникване на обстоятелствата по ал. 1 и се издава ново разрешително по общия ред. \n(6) Лицата по ал. 2, които се възползват от правото за използване на водите преди издаване на разрешителното по ал. 5:\n1. са в нарушение на чл. 44 или 46;\n2. дължат такса за реализираното използване на водите.\n(7) Прекратяване действието на разрешителното при изрично заявен отказ от титуляря на разрешителното се извършва след плащане на дължимите такси по чл. 194.“\n§ 50.\n Създава се чл. 79а:\n„Чл. 79а. (1) Органът по чл. 52, ал. 1 може да постанови отнемане на разрешителното за водовземане или ползване на водния обект при наличието на поне едно от следните условия:\n1. неизползване на изградена водностопанска система за срок една година;\n2. осъществяване на водовземане и/или ползване извън целите, посочени в разрешителното;\n3. нарушаване условията на разрешителното;\n4. неупражняване на права, предоставени с разрешителното, в определения в него срок;\n5. неупражняване на права в определените в разрешителното параметри на използването;\n6. установено неблагоприятно въздействие върху условията на корабоплаването по река Дунав вследствие на изземване на наносни отложения от река Дунав съгласно разрешителното, издадено по чл. 52, ал. 1, т. 2;\n7. при промяна на корабоплавателния път в случаите, когато при новото трасе на пътя се създават предпоставки за застрашаване сигурността на корабоплаването поради близостта на обекта – предмет на разрешителното, издадено по чл. 52, ал. 1, т. 2.\n(2) Отнемането може да се отнася до част от водовземането и/или ползването, в който случай органът по чл. 52, ал. 1 определя тази част.“\n§ 51. \nВ чл. 80 се правят следните изменения и допълнения:\n1. В ал. 1 след думата „отнемане“ се добавя „или прекратяване“.\n2. В ал. 4 думите „т. 2 и 3“ се заличават.\n§ 52.\n В чл. 97 се правят следните изменения и допълнения:\n1. Създава се ал. 1:\n„(1) Лицето, на което е предоставено особено право на ползване на водностопанска система и съоръжение, е задължено да приведе и поддържа хидротехническите съоръжения в добро техническо състояние.“\n2. Досегашният текст става ал. 2.\n§ 53.\n В чл. 102а, ал. 2 се правят следните изменения и допълнения:\n1. Точки 4, 5 и 6 се отменят.\n2. В т. 12 накрая се поставя запетая и се добавя „както и номера на решението на министъра на околната среда и водите или на директора на съответната регионална инспекция по околната среда и водите (РИОСВ) по оценка на въздействие върху околната среда или за преценка, че не е необходимо извършването на оценка на въздействието върху околната среда или за оценка за съвместимост, когато такива се изискват съгласно Закона за опазване на околната среда и Закона за биологичното разнообразие“.\n3. Точка 13 се отменя.\n4. Точка 15 се отменя.\n§ 54.\n В чл. 116 се правят следните изменения и допълнения:\n1. В ал. 1:\nа) в т. 1 преди думата „екологично“ се добавя „химично и“;\nб) в т. 2 преди думата „добро“ се добавя „постигане на“.\n2. В ал. 2:\nа) в т. 2 думите „правила и“ се заличават;\nб) създават се т. 4 – 8:\n„4. надморска височина на допустимото понижение на водното ниво за всяко подземно водно тяло или за част от водно тяло;\n5. ежегодно естествените и разполагаемите ресурси на подземните водни тела въз основа на актуални хидроложки и хидрогеоложки данни;\n6. ежемесечно общото черпене от подземните водни тела и свободните водни обеми;\n7. динамичните запаси на твърдия отток на реките; \n8. ограничения при издаването на разрешителни за:\nа) ползване на воден обект за изземване на наносни отложения;\nб) водовземане от повърхностни води за производство на електроенергия;\nв) водовземане от подземни води.“ \n§ 55.\n В чл. 117, ал. 2 след думите „чл. 135“ се добавя „ал. 1“.\n§ 56. \nВ чл. 117а, ал. 2 накрая се добавя „по предложение на министъра на икономиката, енергетиката и туризма, министъра на регионалното развитие и благоустройството, министъра на земеделието и храните, министъра на здравеопазването и министъра на околната среда и водите“.\n§ 57.\n В чл. 118 ал. 3 се отменя.\n§ 58. \nВ чл. 118б се правят следните изменения и допълнения:\n1. В ал. 1 накрая се добавя „и начална точка за предприемането на мерки за насочване в обратна посока на идентифицираните значими и устойчиви тенденции за повишаване концентрацията на замърсители в подземните води“.\n2. В ал. 2 думите „с наредбата по чл. 135, т. 2“ се заличават и накрая се добавя „или за подземно водно тяло или група тела“.\n3. В ал. 3 след думата „замърсяване“ се добавя „и началните точки“.\n4. В ал. 4 след думата „замърсяване“ се добавя „и началните точки“.\n§ 59. \nВ чл. 118в, т. 1 думата „експлоатационните“ се заменя с „разполагаемите“ и накрая се добавя „и/или ако максимално допустимото експлоатационно понижение на водното ниво надвишава определеното за водното тяло допустимо понижение“.\n§ 60. \nВ чл. 118г се правят следните допълнения:\n1. В ал. 3:\nа) в текста преди т. 1 след думата „подземни“ се поставя запетая, добавя се „включително минерални“ и се поставя запетая;\nб) в т. 2 накрая се поставя запетая и се добавя „включително определените като съоръжения за мониторинг и наблюдателни сондажи в находищата на минерални води“.\n2. В ал. 4 след думите „чл. 135“ се добавя „ал. 1“.\n§ 61.\n В чл. 118д, ал. 2 след думите „чл. 135“ се добавя „ал. 1“.\n§ 62. \nВ чл. 118е, ал. 2 след думите „чл. 135“ се добавя „ал. 1“.\n§ 63. \nСъздава се чл. 118ж:\n„Чл. 118ж. (1) Не се разрешава водовземане от повърхностни води за производство на електроенергия:\n1. при каскадно изграждане на деривационен и руслов тип водноелектрически централи;\n2. когато средномногогодишното водно количество в реката е по-малко от 100,0 л/сек;\n3. на по-малко от 500 м преди и след пункт за мониторинг на повърхностните води или изградени хидротехнически съоръжения;\n4. когато тази част от реката попада в зони за защита по чл. 119а, ал. 1, т. 5, обявени за опазване на местообитания и биологични видове;\n5. когато са въведени ограничения и забрани в плана за управление на речните басейни, свързани с постигане на целите по чл. 156а;\n6. когато не е осигурена хидравличната непрекъсваемост на реката.\n(2) Ползване на воден обект за изземване на наносни отложения се разрешава само на местата, определени в наредбата по чл. 135, ал. 1, т. 1а.\n(3) Не се разрешава ползване на воден обект за изземване на наносни отложения на определените места по ал. 2, когато:\n1. годишният обем за изземване надвишава годишната възможност на реката да възстанови наносните отложения в участъка;\n2. изземването създава опасност от прекъсване на изградените диги на реката или от нарушаване стабилитета на съществуващи хидротехнически или други съоръжения.\n(4) Не се разрешава ползване на воден обект за изграждане на нови корекции, когато тази част от реката попада в зони за защита по чл. 119а, ал. 1, т. 5, освен:\n1. корекции в населени места;\n2. корекции, насочени към възстановяване на естествени местообитания и меандрирания на реката;\n3. изграждане на дънни и хидравлични прагове, необходими за възстановяване на речното ниво в коригирани участъци;\n4. корекции чрез драгиране и изграждане на съоръжения за осигуряване на условия за корабоплаване, включително за защита на брегове и острови в река Дунав;\n5. когато са за защита от вредното въздействие на водите.“\n§ 64. \nСъздава се чл. 118з: \n„Чл. 118з. Мястото за изземване на наносни отложения не се определя в участък:\n1. където наносните отложения са разположени след язовирни стени или бентове на 500 м надолу по течението на реката или до първия непресъхващ приток, когато той е на разстояние повече от 500 м от съоръжението;\n2. на по-малко от 500 м преди и след:\nа) пункт за мониторинг на повърхностните води или пункт за мониторинг на количественото състояние на подземни води, разположен в близост до реката;\nб) изградени хидротехнически съоръжения;\n3. където са въведени ограничения и забрани в плана за управление на речните басейни, свързани с постигане на целите по чл. 156а;\n4. където тази част от реката попада в зони за защита по чл. 119а, ал. 1, т. 5, обявени за опазване на местообитания и биологични видове, с изключение на дейностите по поддръжка на съществуващите корекции на реки;\n5. на по-малко от 3 км преди и след пункт за мониторинг на водите на река Дунав, освен в случаите при построяване и поддържане на хидротехнически съоръжения и фарватера, и в случаите на доказване, че изземването не намалява качеството на мониторинга.“\n§ 65. \nВ чл. 119 се правят следните изменения и допълнения:\n1. Създава се нова ал. 2:\n„(2) Опазването на водите, предназначени за питейно-битово водоснабдяване, се осъществява така, че да се предотврати влошаването на техните качества, както и с цел намаляване на нивото на пречистването на водите за постигане на изискванията на наредбата по чл. 135, ал. 1, т. 3.“\n2. Досегашната ал. 2 става ал. 3 и в нея навсякъде след думите „чл. 135“ се добавя „ал. 1“.\n3. Досегашната ал. 3 става ал. 4 и в нея в т. 2 накрая се добавя „съгласно наредбата по чл. 135, ал. 1, т. 6“.\n4. Досегашната ал. 4 става ал. 5 и в нея навсякъде думите „ал. 3“ се заменят с „ал. 4“, а след думите „чл. 135“ се добавя „ал. 1“.\n§ 66.\n В чл. 119а, ал. 1, т. 1 думите „ал. 3“ се заменят с „ал. 4“.\n§ 67. \nЧлен 119б се изменя така:\n„Чл. 119б. За териториите и зоните по чл. 119а, ал. 1, т. 5 могат да бъдат определени специфични изисквания към състоянието на водите, които трябва да се постигнат и/или поддържат според: \n1. заповедта за обявяването, издадена по реда на Закона за защитените територии или Закона за биологичното разнообразие;\n2. влязъл в сила план за управление на защитена територия или защитена зона;\n3. влязъл в сила план за действие за растителен или животински вид.“\n§ 68.\n В чл. 120 се правят следните допълнения:\n1. В ал. 1 накрая се поставя запетая и се добавя „както и условия за тяхното постигане“.\n2. В ал. 2 се създава изречение второ: „Условията за постигане на индивидуалните емисионни ограничения не могат да бъдат по-малко строги от изискванията по този закон и по други нормативни актове в областта на околната среда, имащи отношение към водите.“\n3. В ал. 3 след думите „чл. 135“ се добавя „ал. 1, т. 10 и“.\n4. Създава се ал. 4:\n„(4) При определяне на мерките за предотвратяване на замърсяването от дифузни източници се прилага регулиране, като се вземат предвид най-добрите екологични практики, посочени в наредбите по чл. 135, ал. 1, т. 5, 11, 12 и 17 и в наредбата по чл. 119 от Закона за опазване на околната среда и всяко друго приложимо законодателство в областта на околната среда.“\n§ 69.\n Член 122 се изменя така:\n„Чл. 122. Индивидуални емисионни ограничения могат да бъдат определени като по-строги от емисионните норми, определени в наредбата по чл. 135, ал. 1, т. 12, когато това е необходимо за: \n1. постигане на целите за опазване на околната среда;\n2. използване на повърхностните води за питейно-битово водоснабдяване, непредвидено в плана за управление на речния басейн;\n3. постигане на определените с наредбите по чл. 135, ал. 1, т. 17 и 18 стандарти за качество.“\n§ 70.\n В чл. 124, ал. 2 след думите „чл. 135“ се добавя „ал. 1“.\n§ 71. \nВ чл. 125, ал. 1 се правят следните изменения:\n1. Точка 1 се изменя така:\n„1. разрешителното за заустване на отпадъчните води, издадено по реда на този закон;“.\n2. В т. 2 думата „дебита“ се заменя с „количеството“.\n3. Точки 3 и 4 се изменят така:\n„3. капацитета и ефективността на съществуващата канализационна мрежа и пречиствателна станция;\n4. технологията за третиране на утайките предвид по-нататъшното им оползотворяване или крайно обезвреждане.“\n§ 72.\n Член 125а се изменя така:\n„Чл. 125а. Забранява се включването на нови потребители, заустващи отпадъчни води, към канализационните системи на населените места, селищните и курортните образувания в случаите, когато канализационната система не може да осигури отвеждането и пречистването на отпадъчните води, при спазване на условията в издаденото по реда на този закон разрешително за заустване на отпадъчни води.“\n§ 73. \nВ чл. 126 се създава ал. 3:\n„(3) Байпасните и аварийните връзки към пречиствателните станции, от които може да се осъществява заустване в повърхностни води, се пломбират в затворено състояние от РИОСВ. Нарушаването на пломбите се допуска след уведомяване и съгласие на РИОСВ.“\n§ 74.\n В чл. 127 се създава ал. 3:\n„(3) Байпасните и аварийните връзки към пречиствателните станции се проектират и осигуряват със затворни съоръжения, а когато заустват в повърхностни води, се пломбират при условията на чл. 126, ал. 3.“\n§ 75.\n В чл. 130, ал. 2 след думата „Лицата“ се добавя „включително ВиК оператори“.\n§ 76. \nВ чл. 134 се правят следните допълнения:\n1. В текста преди т. 1 след думата „ивици“ се добавя „и принадлежащите земи на водохранилищата“.\n2. Създава се т. 6:\n„6. изхвърлянето на отпадъци.“\n§ 77.\n В чл. 135 се правят следните изменения и допълнения:\n1. Досегашният текст става ал. 1 и в нея се създават т. 17 – 21: \n„17. Министерският съвет приема наредба за стандарти за качество на околната среда за приоритетни вещества и някои други замърсители;\n18. Министерският съвет приема наредба за стандарти за качество на околната среда за основни физикохимични и специфични замърсители за оценка на състоянието на повърхностните води;\n19. Министерският съвет приема наредба за опазване на околната среда в морските води;\n20. министърът на околната среда и водите издава наредба за класификационната система за екологичното състояние и екологичния потенциал на повърхностните води;\n21. министърът на околната среда и водите издава наредба за техническите спецификации за химичен анализ и мониторинг състоянието на водите.“\n2. Създават се ал. 2, 3 и 4:\n„(2) За опазване и управление на водите при оценка на състоянието и за постигане и поддържане на добро състояние на водите се спазват изискванията на ръководствата от общата стратегия за прилагане правото на Европейския съюз.\n(3) Ръководствата по ал. 2:\n1. се адаптират от научните институти при Българската академия на науките съобразно природните и икономическите условия в България;\n2. се одобряват със заповед на министъра на околната среда и водите не по-късно от 6 месеца след публикуването им в информационната система за водите в Европа.\n(4) Ръководствата по ал. 2, методиката по ал. 1, т. 1 и методиките, издадени на основание на този закон и на подзаконовите актове към него, се публикуват на интернет страниците на Министерството на околната среда и водите и на басейновите дирекции за управление на водите.“\n§ 78. \nВ глава девета „Защита от вредното въздействие на водите“ преди чл. 137 се създава наименование „Раздел І Общи положения“.\n§ 79. \nВ чл. 137 се правят следните изменения и допълнения:\n1. Досегашният текст става ал. 1 и в нея се създава т. 8:\n„8. защита от предизвикани от морето наводнения на крайбрежни райони;“.\n2. Създава се ал. 2:\n„(2) Наводненията могат да са:\n1. природни наводнения, които са причинени предимно при топене на ледове и снегове, при валежи или при образуване на запори от ледоход или замръзване;\n2. техногенни наводнения, които са причинени от други влияния – при повреда на хидротехническо съоръжение, което може да доведе до авария, или при предотвратяване на критични ситуации в хидротехническо съоръжение.“\n§ 80.\n В чл. 138, ал. 4 се правят следните допълнения:\n1. В т. 1 след думата „диги“ се поставя запетая и се добавя „корекции на реки и дерета“.\n2. Създават се т. 6, 7 и 8:\n„6. изграждане и поддържане на укрепителни и/или брегозащитни съоръжения по морския бряг за защита от вълновото въздействие;\n7. мерки за предотвратяване и ограничаване на щетите, нанесени от природните наводнения, провеждани в съответствие с плановете за управление на риска от наводнения;\n8. поддържане на условията за корабоплаване по река Дунав.“\n§ 81.\n В чл. 139 ал. 2 се изменя така:\n„(2) Лицата по ал. 1 поддържат и проводимостта на речното легло, диги, корекции на реки и дерета и други хидротехнически и защитни съоръжения в съответствие с параметрите на преливните съоръжения на разстояние до 500 м от язовирните стени.“\n§ 82. \nВ чл. 140 се правят следните изменения и допълнения:\n1. В ал. 2 думите „т. 3 и 4“ се заменят с „т. 3, 4, 6 и 7“.\n2. Алинея 3 се изменя така:\n„(3) Дейностите по чл. 138, ал. 4, т. 5 се финансират от Междуведомствената комисия за възстановяване и подпомагане към Министерския съвет и включват:\n1. почистване на речните легла от строителни и битови отпадъци;\n2. премахване на израсналите във водното течение дървета, дънери, храсти и всички паднали или с опасност да паднат дървета;\n3. опазване на бреговете на реките от ерозия, укрепване на бреговете и защита на крайбрежната растителност;\n4. премахване на незаконни постройки, огради, складирани материали и други от границите на речните легла;\n5. премахване на незаконни водовземания и подприщващи съоръжения.“\n3. Създават се ал. 4 – 7:\n„(4) Когато почистването на речните легла е в границите на урбанизирана територия:\n1. кметът на общината назначава със заповед междуведомствена комисия, включваща представители на Гражданската защита, експерти-еколози и други технически лица;\n2. кметът на общината ежемесечно със заповед определя участъците от реката, чиято проводимост е намалена по причини, изискващи дейностите по ал. 3, въз основа на констативен протокол, получен чрез оглед от общинската администрация на състоянието на речните легла в границите на населените места;\n3. междуведомствената комисия по т. 1:\nа) извършва оглед на участъците, определени по реда на т. 2; \nб) определя видовете работи за почистване и количествата им;\nв) идентифицира и маркира дърветата за премахване;\nг) определя участъците за залесителни и други укрепителни и противоерозионни дейности по бреговете на реките;\nд) изготвя констативен протокол и подготвя програма за планово почистване на речните участъци;\nе) приема с протокол почистените участъци; \n4. кметът на общината:\nа) одобрява протокола и програмата по т. 3, буква „д“;\nб) уведомява областния управител, ако с протокола по т. 3, буква „д“ е установено, че е необходимо почистване на некоригирани участъци;\nв) възлага обществена поръчка по реда на Закона за обществените поръчки за избор на изпълнители, за изпълнение на програмата по т. 3, буква „д“ по обособени позиции; в договорите за възлагане се определят и местата за извозване на отстранените отпадъци; за всяка обособена позиция се сключва договор за инвеститорски контрол;\nг) включва почистените участъци в програмата за стопанисване на общината.\n(5) Когато почистването на речните легла е извън границите на урбанизирана територия, дейностите по ал. 4 се организират и координират от съответния областен управител, който:\n1. назначава със заповед междуведомствената комисия по ал. 4, т. 1;\n2. одобрява констативния протокол и програмата по ал. 4, т. 3, буква „д“;\n3. със заповед възлага на кмета на общината дейностите по почистването на определените участъци.\n(6) Когато при огледа се установи, че за поддържането проводимостта на речното легло освен дейностите по ал. 3 е необходимо и изземване на наносни отложения:\n1. в междуведомствената комисия по ал. 4 и 5 участва и представител на съответната басейнова дирекция;\n2. обемът на наносните отложения, които трябва да бъдат иззети, и срокът за извършване на дейността се определят по експертна оценка от междуведомствената комисия;\n3. за иззетите наносни отложения лицето, извършило почистването, заплаща такса, определена с тарифата по чл. 194, ал. 6, която постъпва по сметка на съответната община;\n4. кметът на общината превежда събраните такси по т. 3 по сметката на Междуведомствената комисия за възстановяване и подпомагане към Министерския съвет.\n(7) Отстраненият от речното легло дървен материал:\n1. когато е годен за ползване, се предава безвъзмездно за разпореждане на кметовете, които го предоставят безвъзмездно за огрев на лица, включени в съответните социални програми;\n2. когато е негоден за ползване, се раздробява механизирано и се извозва на определено депо за строителни или за битови отпадъци.“ \n§ 83. \nВ чл. 141 се правят следните изменения и допълнения:\n1. Създава се нова ал. 3:\n„(3) Специфичните изисквания към експлоатацията на малките язовири се определят с Правилника за правилна и безопасна експлоатация и поддържане на съоръженията от хидромелиоративната инфраструктура (ДВ, бр. 97 от 2004 г.), издаден от министъра на земеделието и храните.“\n2. Досегашната ал. 3 става ал. 4.\n§ 84. \nВ чл. 146, ал. 1 думата „нови“ се заличава и накрая се добавя „и сервитута на хидротехническите съоръжения“.\n§ 85.\n Създават се раздели ІІ, ІІІ, ІV и V с чл. 146а – 146т:\n„Раздел ІІ\nПредварителна оценка на риска от наводнения\nЧл. 146а. (1) За всеки район на басейново управление съгласно чл. 152, ал. 1, включително българската част на река Дунав, се извършва предварителна оценка на риска от наводнения по методиката по чл. 187, ал. 2, т. 6.\n(2) Оценката по ал. 1 включва:\n1. карти на районите за басейново управление на водите в подходящ мащаб, указващи топографията и предназначението на земята, включително границите на:\nа) речните басейни и подбасейни;\nб) крайбрежни райони – където съществуват такива;\n2. описание на възникнали в миналото наводнения със значителни неблагоприятни последици върху човешкото здраве, околната среда, културното наследство, техническата инфраструктура и стопанската дейност и за които може да се очаква да се повторят в бъдеще;\n3. мащаба на наводненията, пътя им на разпространение и оценка на неблагоприятните последици от тях;\n4. оценка на евентуалните неблагоприятни последици от бъдещи наводнения за човешкото здраве, околната среда, културното наследство, техническата инфраструктура и стопанската дейност, като се отчитат, доколкото е възможно:\nа) топографията, разположението на вод­ните течения и техните общи хидроложки и геоморфологични характеристики, включително ретензионните низини като естествени водозадържащи повърхности;\nб) ефективността на създадени от човека инфраструктури (системи и съоръжения) за защита от наводнения, разположението на населените места, районите на стопанска дейност и дългосрочното благоустройство;\nв) влиянието на промяната на климата върху появата на наводнения.\nЧл. 146б. (1) Предварителната оценка на риска от наводнения по чл. 146а, ал. 1 не се извършва за речни басейни или подбасейни, когато:\n1. е установено въз основа на оценка на риска, започната преди 22 декември 2010 г., че съществува или има вероятност за значителен потенциален риск от наводнения;\n2. преди 22 декември 2010 г. са издадени решения за съставяне на карти на районите под заплаха от наводнения, карти на районите с риск от наводнения и за разработване на планове за управление на риска от наводнения, които отговарят на изискванията на този закон. \n(2) Оценката по ал. 1, т. 1 се извършва от директора на съответната басейнова дирекция.\n(3) Решенията по ал. 1, т. 2 се издават от директора на съответната басейнова дирекция. \nЧл. 146в. За международните райони за управление на водите Република България осигурява обмен на актуална информация, необходима за предварителната оценка на риска от наводнения, чрез съответната басейнова дирекция за управление на водите.\nЧл. 146г. (1) Директорът на басейнова дирекция извършва предварителната оценка по чл. 146а, ал. 1 и определя райони, за които съществува:\n1. значителен потенциален риск от наводнения; \n2. вероятност за значителен потенциален риск от наводнения.\n(2) Районите по ал. 1 се определят за всеки район за басейново управление или за част от район на международен район съгласно чл. 151, ал. 2, т. 2, буква „т“ и се утвърждават от министъра на околната среда и водите.\nРаздел ІІІ\nКарти на районите под заплаха от наводнения и карти на районите с риск от наводнения\nЧл. 146д. (1) За районите, определени по чл. 146б, ал. 1, т. 1 и 2 и чл. 146г, ал. 1, се съставят:\n1. карти на райони под заплаха от наводнения, и\n2. карти на райони в риск от наводнения.\n(2) Съставянето на карти съгласно ал. 1 за райони по чл. 146б, ал. 1, т. 1 и 2 и чл. 146г, ал. 1, които са общи с други държави, се извършва след предварителен обмен на информация между съответните държави.\nЧл. 146е. (1) Картите на райони под заплаха от наводнения обхващат зони, които могат да бъдат наводнени при:\n1. наводнения с малка вероятност за настъпване, при които вероятният период за повторно настъпване е по-голям или равен на 1000 години, както и при непредвидими събития;\n2. наводнения със средна вероятност за настъпване, при които вероятният период за повторно настъпване е по-голям или равен на 100 години;\n3. наводнения с висока вероятност за настъпване, при които вероятният период за повторно настъпване е по-голям или равен на 20 години, където е целесъобразно.\n(2) Върху картите за всеки от вероятностните периоди по ал. 1 се показват следните елементи:\n1. разпространение на наводнението;\n2. дълбочина или ниво на водата;\n3. когато е целесъобразно – скорост на течението или съответно водно количество.\n(3) За райони под заплаха от наводнения, предизвикани от подземни води, се съставят картите по ал. 1, т. 1. \nЧл. 146ж. Картите на районите с риск от наводнения показват неблагоприятните последици от наводнения за всеки от вероятностните периоди съгласно чл. 146е, ал. 1, изразени чрез следните показатели:\n1. приблизителен брой на евентуално засегнати жители;\n2. вид стопанска дейност в евентуално засегнатия район;\n3. инсталациите по приложение № 4 към чл. 117 от Закона за опазване на околната среда, които могат да предизвикат допълнително замърсяване поради авария в случай на наводнение, и защитени зони по чл. 6 от Закона за биологичното разнообразие, за които съществува възможност да бъдат засегнати;\n4. други значителни източници на замърсяване, непосочени в т. 3.\nЧл. 146з. (1) Картите по този раздел се съставят по методиката по чл. 187, ал. 2, т. 6, актуализират се и се преразглеждат от директора на съответната басейнова дирекция. \n(2) Картите на районите под заплаха от наводнения и картите на районите с риск от наводнения се преразглеждат и актуализират на всеки 6 години едновременно с анализите и прегледа по чл. 156з, т. 2.\n(3) Съставянето на първите карти на районите под заплаха от наводнения и карти на районите с риск от наводнения и последващите им преразглеждания се извършват така, че съдържащата се в тях информация да е в съответствие с информацията по чл. 157, т. 1, 3 и 4.\nРаздел ІV\nПланове за управление на риска от наводнения\nЧл. 146и. (1) Въз основа на картите по чл. 146д се съставят планове за управление на риска от наводнения на ниво район на басейново управление на водите за районите по чл. 146г, ал. 1, както и за районите по чл. 146б, ал. 1, т. 2.\n(2) При разработването на плановете по ал. 1 се използват информацията и данните за разработването на плановете за управление на речните басейни.\nЧл. 146к. (1) Първите планове за управление на риска от наводнения съдържат:\n1. заключенията на предварителната оценка за риска от наводнения съгласно изискванията на раздел І на тази глава под формата на обобщена карта на района за басейново управление, очертаваща районите, определени съгласно чл. 146б, ал. 1, които са предмет на този план за управление на риска от наводнения; \n2. картите на районите под заплаха от наводнения и картите на районите с риска от наводнения, разработени съгласно раздел ІІ на тази глава, и заключенията, които могат да бъдат направени от тези карти;\n3. описание на целите на управлението на риска от наводнения, определени в съответствие с ал. 2, т. 1;\n4. кратко представяне на мерките и техния приоритет, целящи постигане на целите на управ­лението на риска от наводнения, включително мерките, предприети в съответствие с ал. 2, т. 2, и мерките относно наводнения, изисквани и предприети съгласно други нормативни актове в областта на околната среда, свързани със:\nа) оценка на въздействието върху околната среда и екологична оценка на планове и програми;\nб) опазване на водите при големи промишлени аварии;\nв) плана за управление на речните басейни и постигането на целите за опазване на околната среда по чл. 156а.\n(2) Плановете за управление на риска от наводнения включват и:\n1. цели за:\nа) намаляване на потенциалните неблагоприятни последици от наводненията за човешкото здраве, околната среда, културното наследство, техническата инфраструктура и стопанската дейност;\nб) намаляване на вероятността от наводнения;\n2. мерки за постигане на целите по т. 1;\n3. описание на изпълнението на плана.\nЧл. 146л. Описанието на изпълнението на плана по чл. 146к, ал. 2, т. 3 включва:\n1. описание на приоритетите и начина за наблюдение на напредъка по изпълнението на плана;\n2. резюме на обществената информация и предприети мерки и/или действия за консултация;\n3. списък на компетентните органи и когато е целесъобразно, описание на процеса на съгласуване в който и да е международен район и на процеса на съгласуване с плана за управление на речния басейн.\nЧл. 146м. (1) При разработване на плановете за управление на риска от наводнения се отчитат:\n1. оценката за разход/ползи;\n2. обхватът и пътят на разпространение на наводненията;\n3. районите, които имат потенциал да задържат води при наводнения като естествени заливни низини;\n4. целите по глава десета, раздел ІІІ;\n5. управлението на почвите и водите;\n6. териториалното устройство;\n7. земеползването;\n8. опазването на:\nа) природата;\nб) инфраструктурата, свързана с корабоплаване и пристанища;\n9. характеристиките на речния басейн или подбасейн съгласно плановете за управление на речните басейни.\n(2) Плановете за управление на риска от наводнения разглеждат всички аспекти на управлението на риска, като се съсредоточават върху:\n1. предотвратяването на наводнението;\n2. защитата от наводнение; \n3. увеличаване на подготвеността за наводнение, включително прогнозите за наводнение;\n4. изграждането на система за ранно предупреждение.\n(3) Плановете за управление на риска от наводнения могат също да включват насърчаване на практики за устойчиво земеползване, подобряване задържането на води, както и контролирано наводняване на определени райони в случай на наводнение.\n(4) Плановете за управление на риска от наводнения не могат да съдържат мерки, които по своя мащаб и влияние значително увеличават риска от наводнение за други държави нагоре или надолу по течението на реката – за международните речни басейни, освен ако тези мерки са съгласувани със съответната държава и са намерили общо решение в съответствие с чл. 146н.\nЧл. 146н. (1) За всеки район за басейново управление или за част от международен район за басейново управление се съставя общ план за управление на риска от наводнения.\n(2) Когато планът за управление на риска от наводнения е за част от международен речен басейн, който попада изцяло на територията на Европейския съюз, се съгласува със съответните държави членки в случаите, когато не се изготвя общ план за управление на риска от наводнения за целия международен речен басейн.\n(3) Когато планът за управление на риска от наводнения е за част от международен речен басейн, който не попада изцяло на територията на Европейския съюз, планът се съгласува със съответните държави, ако е възможно, в случаите, когато не се изготвя общ план за управление на риска от наводнения за целия международен речен басейн.\nЧл. 146о. (1) Плановете за управление на риска от наводнения се преразглеждат и актуализират на всеки 6 години.\n(2) Актуализацията на плана съдържа:\n1. промени или актуализации от публикуването на предходната версия на плана за управ­ление на риска от наводнения, включително обобщение на преразглежданията, проведени в съответствие с този раздел;\n2. оценка на напредъка по изпълнението на целите съгласно чл. 146к, ал. 2, т. 1;\n3. описание и обяснение за всички мерки, предвидени в по-ранна версия на плана за управление на риска от наводнения, които са били планирани, но не са били предприети;\n4. описание на всички допълнителни мерки от публикуването на предходната версия на плана за управление на риска от наводнения.\n(3) Първите планове за управление на риска от наводнения се разработват съгласувано с актуализацията на плановете за управление на речните басейни по чл. 159 в срока по § 138, ал. 2 от преходните и заключителните разпоредби на Закона за изменение и допълнение на Закона за водите (обн., ДВ, бр. 65 от 2006 г.; попр., бр. 66 от 2006 г.; изм., бр. 22 от 2007 г., бр. 95 от 2009 г.) и се включват към тях.\nРаздел V\nИнформиране на обществеността\nЧл. 146п. При разработването, извършването на прегледа и актуализирането на плановете за управление на риска от наводнение, както и на предварителната оценка, на решенията и оценката по чл. 146б и на картите по раздел ІІ на тази глава се осигурява информация на обществеността за планираните мерки и достигнатите резултати от тяхното прилагане.\nЧл. 146р. (1) За всеки район на басейново управление се публикуват и обявяват на обществеността, включително на водоползвателите, за консултации и писмени становища:\n1. проект на предварителната оценка и/или оценката по чл. 146б;\n2. проект на картите по раздел ІІ на тази глава и предложенията за изменение и актуализация;\n3. проект на план за управление на риска от наводнения, включително планираните мерки и очакваните резултати от тяхното изпълнение, както и постигнатите резултати и предложенията за изменение и актуализация на мерките и плана.\n(2) Информацията се предоставя на обществеността, както следва:\n1. по ал. 1, т. 1 – три и половина години преди началото на периода, за който се отнася планът за управление на риска от наводнения; \n2. по ал. 1, т. 2 – две и половина години преди началото на периода, за който се отнася планът за управление на риска от наводнения;\n3. по ал. 1, т. 3 – в сроковете по чл. 168б, ал. 2, т. 3.\n(3) Информацията по ал. 1 се публикува на интернет страницата на съответната басейнова дирекция и на интернет страницата на Министерството на околната среда и водите.\n(4) Съобщението, че е обявена информацията по ал. 1, се публикува в два централни ежедневника и в електронните средства за масова информация.\n(5) При поискване се осигурява достъп до документите и информацията, използвани за разработването на съответните проекти по ал. 1.\nЧл. 146с. (1) Проектите се обявяват на обществеността за становища:\n1. за срок два месеца – за проектите по чл. 146р, ал. 1, т. 1 и 2;\n2. съгласно сроковете по чл. 168в, ал. 1 – за проектите по чл. 146р, ал. 1, т. 3. \n(2) Всяко лице в срока по ал. 1 може да се консултира със съответната басейнова дирекция относно документите по чл. 146р, ал. 1 и да представи писмено становище. \n(3) Становищата по ал. 2 са неразделна част от документацията към плановете за управление на риска от наводнение, както и на предварителната оценка, на решенията и оценката по чл. 146б и на картите по раздел ІІ на тази глава.\nЧл. 146т. (1) Разпоредбите на чл. 146р и 146с се прилагат и при преразглеждането и/или актуализирането на:\n1. плановете за управление на риска от наводнение;\n2. предварителната оценка, решенията и оценката по чл. 146б;\n3. картите по раздел ІІ на тази глава. \n(2) При преразглежданията и/или актуализирането съгласно ал. 1 се отчитат вероятните последици от промяната на климата върху опасността от наводнения.“\n§ 86.\n Член 148а се изменя така:\n„Чл. 148а. (1) Република България участва в разработването и съгласуването съвместно с други държави на политики, програми и стратегии за опазване на трансграничните води на основата на принципите по чл. 2а, т. 4. \n(2) Република България съвместно с другите държави осигурява:\n1. координация за разработването на единните планове за управление на международните речни басейни, които попадат изцяло на територията на Европейския съюз, и осигуряване постигането на добро състояние на водите в българската част от международните райони за басейново управление;\n2. изпълнението на изискванията на чл. 156а – 156ж и на програмите от мерки в рамките на международните райони за басейново управление.\n(3) Разпоредбата на ал. 2, т. 1 се прилага при възможност и когато международните речни басейни не попадат изцяло на територията на Европейския съюз, а при установяване на невъзможност планът се прилага в българската част от международните райони за басейново управление.\n(4) Изпълнението на дейностите по ал. 1 и 2 може да се извършва в рамките на съществуващи структури, създадени по силата на международни споразумения, а при необходимост при изпълнение на изискванията на ал. 2, т. 2 – със съдействието на Европейската комисия. \n(5) Представители на Република България в международните комисии, координиращи дейностите по ал. 1 и 2, са длъжностни лица, определени по предложение на министъра на околната среда и водите.\n(6) Изпълнението на дейностите по ал. 1 и 2 и компетентността на длъжностните лица по ал. 5 се определя с наредба на министъра на околната среда и водите и министъра на външните работи.“\n§ 87. \nВ чл. 151 се правят следните изменения и допълнения:\n1. В ал. 2:\nа) в т. 1 се създава буква „к“:\n„к) приема плановете за управление на речните басейни и плановете за управление на риска от наводнения;“\nб) в т. 2:\nаа) буква „в“ се изменя така:\n„в) предлага за приемане от Министерския съвет:\nаа) плановете за управление на речните басейни, и\nбб) плановете за управление на риска от наводнения;“\nбб) буква „д“ се изменя така: \n„д) утвърждава районите по чл. 146г, ал. 1;“\nвв) букви „ж“, „и“, „м“ и „н“ се отменят; \nгг) в буква „с“ думите „и координира“ се заличават;\nдд) създава се нова буква „ю“: \n„ю. разпределя функциите по стопанисване и поддържане на пунктовете и станциите по чл. 13, т. 2;“.\n2. В ал. 3 се създават т. 5 и 6:\n„5. издава периодичен бюлетин за състоянието на водните ресурси на Република България въз основа на данните от проведения мониторинг на екологичното и химичното състояние на водите и данните за количеството на водите, предоставени от Националния институт по метеорология и хидрология при Българската академия на науките;\n6. създава и поддържа специализирани бази данни, карти, регистри и информационна система за водите.“\n3. В ал. 4:\nа) в т. 2 след думите „формиращи отпадъчни води“ се добавя „включително пречиствателните станции на населените места“ и се поставя запетая;\nб) точка 4 се изменя така:\n„4. поддържа база данни за извършения мониторинг, включително собствен мониторинг на титулярите на издадени разрешителни, за количествените и качествените характеристики на отпадъчните води и за контрол за състоянието на отпадъчните води;“\nв) в т. 5 накрая се поставя запетая и се добавя „общи и специфични замърсители“.\n§ 88. \nВ чл. 152, ал. 1, т. 1 накрая се добавя „и водите на река Дунав“.\n§ 89. \nВ чл. 154 се правят следните изменения и допълнения:\n1. Алинея 3 се изменя така:\n„(3) Директорът на басейновата дирекция провежда държавната политика за управление на водите на басейново ниво.“\n2. Създава се нова ал. 4:\n„(4) Директорът на басейновата дирекция ежегодно представя на министъра на околната среда и водите план и доклад за дейността на дирекцията.“\n3. Досегашната ал. 4 става ал. 5 и се изменя така:\n„(5) Дейността на басейновите дирекции се координира и контролира от Министерството на околната среда и водите.“\n§ 90.\n В чл. 155, ал. 1 се правят следните изменения и допълнения:\n1. Точка 2 се изменя така:\n„2. разработва:\nа) плана за управление на речния басейн;\nб) предварителната оценка по чл. 146б, ал. 1, картите по глава девета, раздел ІІІ и плана за управление на риска от наводнения;“.\n2. В т. 6 думите „които издава“ се заличават.\n3. Точка 11 се отменя.\n4. В т. 13 думите „утвърждава експлоатационните“ се заменят с „определя естествените и разполагаемите“.\n5. Точка 19 се изменя така:\n„19. приема изградените съоръжения за подземни води, предназначени за водовземане;“.\n6. В т. 20 след думите „басейново управление“ се добавя „и за управление на риска от наводнения“ и думите „по отношение на управлението на водите“ се заменят с „в съответствие с държавната политика за двустранно и многостранно сътрудничество и след съгласуване по нормативно установения ред“. \n7. Създават се т. 21, 22 и 23:\n„21. извършва оценката на състоянието на водните тела;\n22. издава предписания в рамките на компетентностите си по този закон;\n23. издава становище за допустимост на инвестиционни намерения за съответствието им с плана за управление на речния басейн и плана за управление на риска от наводнения.“\n§ 91. \nВ чл. 155а, ал. 1, т. 1 и 2 след думите „чл. 135“ се добавя „ал. 1“. \n§ 92. \nВ чл. 156а, ал. 1, т. 2, буква „в“ думите „още при достигане на прага на замърсяване“ се заличават.\n§ 93.\n В чл. 156б се правят следните допълнения:\n1. В ал. 1, т. 1 след думите „водното тяло“ се поставя запетая и се добавя „които биха били необходими за постигането на добро екологично състояние“.\n2. В ал. 2 след думата „извършват“ се добавя „на всеки 6 години“.\n§ 94. \nВ чл. 156в т. 4 се изменя така:\n„4. в плана за управление на речния басейн или неговата актуализация са включени:\nа) списък на мерките, които са предвидени като необходими за постепенното постигане на изискваното състояние на водното тяло в рамките на удължения срок;\nб) обосновка на причините за забавянето на изпълнението на тези мерки и очакваните срокове за изпълнението им;\nв) преглед на прилагането на тези мерки в рамките на предходния план и списък на всички допълнителни мерки, които трябва да се изпълнят в периода на текущия план.“\n§ 95. \nВ чл. 156д се правят следните изменения:\n1. Текстът преди т. 1 се изменя така: „Временното влошаване на състоянието на водните тела не се смята за нарушение на този закон, когато е в резултат от естествени причини или непредвидими, или изключителни обстоятелства, включително силни наводнения и продължителни засушавания, или са в резултат на обстоятелства, предизвикани от инциденти, които не са могли да бъдат предвидени, в случаите, когато:“.\n2. Точка 1 се изменя така:\n„1. са предприети всички практически мерки за:\nа) предотвратяване на бъдещо влошаване състоянието на водното тяло;\nб) невъзпрепятстване постигането на целите на този закон за други водни тела, незасегнати пряко от тези обстоятелства;“.\n§ 96. \nВ чл. 156е, ал. 1 се създава т. 3:\n„3. не е постигнато предпазване от влошаване от много добро до добро състояние на повърхностно водно тяло в резултат от нови дейности за устойчиво човешко развитие.“\n§ 97.\n Член 156ж се изменя така:\n„Чл. 156ж. (1) При прилагането на разпоредбите на чл. 156б – 156е:\n1. не се допуска постоянно планиране на изключения и компромиси при постигането на добро състояние на други водни тела в рамките на района за басейново управление;\n2. се осигурява съответствие с изискванията по прилагането на другите национални актове и актовете на Европейския съюз в областта на околната среда.\n(2) Разпоредбите на чл. 156б – 156е се прилагат:\n1. само за отделни водни тела, определени в плана за управление на речния басейн, при условие че не се препятства постигането на целите на този закон за други водни тела;\n2. така, че да се гарантира спазването на националните актове и актовете на Европейския съюз в областта на опазването на водите.“\n§ 98. \nВ чл. 156и, ал. 1 навсякъде след думите „чл. 135“ се добавя „ал. 1“.\n§ 99. \nВ чл. 156н се правят следните изменения и допълнения:\n1. В ал. 1 думата „допълнителни“ се заменя с „допълващи“.\n2. В ал. 2:\nа) точка 1 се изменя така:\n„1. мерките, необходими за прилагането на този закон, подзаконовите актове по неговото прилагане и други нормативни актове в областта на околната среда, имащи отношение към водите, включително мерките, изисквани за:\nа) прилагане на комбинирания подход за точкови и дифузни източници, на процедурите за оценка на въздействието върху околната среда и за интегриран контрол на замърсяването;\nб) опазване на водите, предназначени за питейно-битови цели, и на водите за къпане;\nв) опазване на птиците и местообитанията;\nг) опазване на водите от замърсяване с нит­рати, с продукти за растителна защита и при големи промишлени аварии;\nд) пречистване на отпадъчните води от населените места и третиране и оползотворяване на утайките от отпадъчни води;“\nб) в т. 6:\nаа) в текста преди буква „а“ след думата „води“ се добавя „за възстановяване или увеличаване ресурсите на подземните водни тела“;\nбб) в буква „а“ накрая се поставя запетая и се добавя „като източник на използваната за изкуствено подхранване вода може да бъде всяко повърхностно или подземно водно тяло, качеството на водата от които не компрометира постигането на определените цели за опазване на околната среда на подземното водно тяло, чиито ресурси се възстановяват или увеличават чрез подхранването“;\nвв) в буква „б“ думата „регулирането“ се заменя с „разрешителното“;\nв) в т. 11 думите „техническите загуби на замърсители“ се заменят със „значителни загуби на замърсители от технически инсталации“;\nг) създава се т. 12:\n„12. специфични мерки за постигане на добро химично състояние на подземните води и опазването им от замърсяване и влошаване, определени с наредбата по чл. 135, ал. 1, т. 2.“\n3. В ал. 3 думата „Допълнителните“ се заменя с „Допълващите“.\n§ 100. \nВ чл. 156о, ал. 1 се правят следните изменения:\n1. В текста преди т. 1 думите „разработва програма, включваща“ се заменят с „планират допълнителни мерки, за да се постигнат тези цели, включващи“.\n2. Точка 4 се изменя така:\n„4. където е необходимо предприемане на други мерки, включително установяване на по-строги стандарти за качество от определените в наредбите по чл. 135, ал. 1, т. 2, 17 и 18, включително индивидуални емисионни ограничения по реда на наредбата по чл. 135, ал. 1, т. 13.“\n§ 101.\n В чл. 157 се правят следните изменения и допълнения:\n1. Досегашният текст става ал. 1 и в нея в т. 12 след думите „чл. 135“ се добавя „ал. 1“.\n2. Създават се ал. 2 и 3:\n„(2) Директорите на басейнови дирекции участват в разработването на общи планове за управление на международни речни басейни, когато те попадат изцяло на територията на Европейския съюз.\n(3) За постигане целите на този закон, когато не е разработен общ план съгласно ал. 2, директорите на басейнови дирекции разработват планове за управление на речен басейн, покриващи тези части от международния басейн, които попадат в тяхната територия.“\n§ 102. \nВ чл. 158 се правят следните изменения и допълнения:\n1. Алинея 2 се изменя така:\n„(2) Ведомствата и научните институти с бюджетно финансиране и водоползвателите, чиято дейност оказва значимо въздействие върху състоянието на водите, са длъжни да осигуряват безвъзмездно необходимата налична информация за:\n1. разработване и актуализиране на плановете за управление на речните басейни;\n2. оценката на риска от наводнения и плановете за управление на риска от наводнения, и\n3. изпълнението на съответните мерки в действащите планове по т. 1 и 2.“\n2. Създава се ал. 3:\n„(3) Форматът и сроковете за предоставяне на информацията се определят с наредба на министъра на околната среда и водите.“\n§ 103. \nВ чл. 159, ал. 2 в текста преди т. 1 след думите „чл. 157“ се добавя „ал. 1“.\n§ 104.\n Създава се чл. 159а:\n„Чл. 159а. Предварителната оценка на риска, оценката и решенията по чл. 146б се преразглеждат и актуализират на всеки 6 години.“\n§ 105. \nВ чл. 160 думите „утвърждават от“ се заменят с „приемат от Министерския съвет по предложение на“.\n§ 106.\n В чл. 170 се правят следните изменения и допълнения:\n1. В ал. 1:\nа) в т. 1 думите „твърд отток“ се заменят с „плаващи наноси“;\nб) в т. 4 думите „състоянието на“ се заличават.\n2. В ал. 3 след думите „чл. 135“ се добавя „ал. 1“. \n§ 107. \nВ чл. 171 се правят следните изменения и допълнения:\n1. Алинеи 2 и 3 се изменят така:\n„(2) Измерванията, наблюденията, полевите и лабораторните изследвания се извършват съгласно одобрените от министъра на околната среда и водите програми за мониторинг от Изпълнителната агенция по околна среда, Изпълнителна агенция „Проучване и поддържане на река Дунав“, Националния институт по метеорология и хидрология и от Института по океанология при Българската академия на науките, като:\n1. Изпълнителната агенция по околна среда извършва мониторинга на:\nа) химичното и биологичното състояние на повърхностните водни тела и свързаните с това измервания на количеството им;\nб) химичното състояние и количественото състояние на подземните водни тела, когато това е предвидено в пунктове от мрежата за мониторинг на химическото състояние на подземните води;\n2. Националният институт по метеорология и хидрология извършва мониторинга на количеството на валежите, подземните и повърхностните води, включително наносния отток;\n3. Институтът по океанология извършва мониторинга на екологичното и химичното състояние на морските води;\n4. Изпълнителна агенция „Проучване и поддържане на река Дунав“ извършва мониторинга на количеството на водите на река Дунав.\n(3) Данните по ал. 2 се обобщават и анализират за всеки район за басейново управление на водите от басейновите дирекции и са основа за оценката на състоянието на водните тела.“\n2. Създават се ал. 4 – 9:\n„(4) Данните по ал. 2 се публикуват съответно на интернет страниците на Изпълнителната агенция по околна среда, Националния институт по метеорология и хидрология, Института по океанология и Изпълнителна агенция „Проучване и поддържане на река Дунав“. \n(5) Оценките по ал. 3 се публикуват на интернет страниците на басейновите дирекции за управление на водите, Изпълнителната агенция по околна среда и Министерството на околната среда и водите.\n(6) Националният институт по метеорология и хидрология при Българската академия на науките извършва и научни и приложни изследвания, оперативни дейности и развитие на технологиите в областта на мониторинга на количеството на водите и наносния отток, включително:\n1. извършва:\nа) наблюденията на валежите и количеството на водите;\nб) поддръжката и развитието на мрежите за мониторинг;\nв) обработката и интерпретацията на данните, включително за плаващите наноси;\nг) организирането на базите данни;\nд) прогнозирането на наводнения и засушавания на територията на страната;\n2. обработва и контролира информацията, изчислява водни количества и твърд отток и разработва оперативни хидроложки прогнози;\n3. подготвя ежегодната оперативна оценка на ресурсите на повърхностните и подземните води;\n4. разработва и поддържа система за единен обмен на информацията на басейново и национално ниво между Министерството на околната среда и водите, Изпълнителната агенция по околна среда, басейновите дирекции за управление на водите и Националния институт по метеорология и хидрология при Българската академия на науките;\n5. осигурява метеорологични прогнози, прогнози за валежите, снеготопенето и наводненията във връзка с управлението на водите и защитата от вредното им въздействие;\n6. извършва оценка на тенденциите и създава сценарии за климатични изменения и влиянието им върху ресурсите на повърхностните и подземните води на национално ниво;\n7. извършва оценка на количеството на водите в повърхностните и подземните водни тела;\n8. съставя националните водни и водностопански баланси;\n9. осигурява необходимата информация и оценки за количеството на водите за изпълнение на:\nа) ангажиментите на Република България по докладване към Европейската агенция по околна среда съгласно изискванията на съответните ръководства за докладване и реда за подготовката на информацията, определен със заповед на министъра на околната среда и водите;\nб) ангажиментите на Република България при подготовката на националните доклади по директивите в областта на водите;\nв) дейностите по чл. 151, ал. 3, т. 5 и 6;\n10. стопанисва и поддържа пунктовете и станциите за мониторинг на количеството на водите по чл. 13, т. 2, включително тези, включени в системите за ранно предупреждение, предназначени за наблюдение и прогнози на рисковите фактори, които могат да предизвикат наводнение. \n(7) Оперативната информация по ал. 6, т. 1, буква „а“ и т. 5 се предоставя ежедневно в Министерството на околната среда и водите и в басейновите дирекции.\n(8) Изпълнението на дейностите по ал. 2, т. 2 и 3 на Националния институт по метеорология и хидрология и Института по океанология при Българската академия на науките се финансира програмно целево от държавния бюджет по предложение на министъра на околната среда и водите.\n(9) Изпълнителна агенция „Проучване и поддържане на река Дунав\n“\n:\n1. извършва мониторинг на количеството на водите на река Дунав, включително:\nа) поддържа и развива мрежата за мониторинг;\nб) поддържа база данни за река Дунав;\nв) обработва и контролира информацията, изчислява водни и наносни количества и разработва оперативно хидроложки прогнози;\n2. изучава хидроморфоложкия и хидроложкия режим на река Дунав;\n3. създава специализирани бази данни и карти за река Дунав.“\n§ 108.\n В чл. 173 се правят следните изменения и допълнения:\n1. В ал. 1:\nа) в текста преди т. 1 след предлога „по“ се добавя „водни тела и по“;\nб) в т. 2 думите „Министерството на околната среда и водите“ се заменят с „Изпълнителната агенция по околна среда и Националния институт по метеорология и хидрология при Българската академия на науките“.\n2. В ал. 2 след думите „качеството на водите“ се добавя „се предоставят в Министерството на околната среда и водите и“.\n3. Създава се ал. 3:\n„(3) Изискванията към оценките и прогнозите по ал. 1 и към съдържанието и периодичността на предоставяне на данните, оценките, тенденциите в изменението и прогнозите по ал. 2 се определят с наредбата по чл. 135, ал. 1, т. 14.“\n§ 109. \nВ чл. 174 се правят следните изменения и допълнения:\n1. Алинея 1 се изменя така:\n„(1) Лицата, на които са предоставени права за водовземане или ползване на водни обекти, са длъжни да провеждат собствен мониторинг съгласно изискванията на наредбата по чл. 135, ал. 1, т. 14 и условията в издадените разрешителни за:\n1. количеството и качеството на водите;\n2. количеството на отпадъчните води и концентрацията на емитираните замърсители.“\n2. В ал. 3 думите „т. 2 и 3“ се заменят с „т. 1 и 4“, а думите „устройствата по ал. 1“ се заменят с „устройствата и съоръженията за мониторинг“.\n3. Създава се ал. 5:\n„(5) Лицата по ал. 1 ежегодно до 31 март предоставят на директора на басейнова дирекция, а в случаите на издадено разрешително по чл. 46, ал. 1, т. 3, буква „б“ и на комплексно разрешително – и на директора на РИОСВ, резултатите от изпълнения през предходната година собствен мониторинг в рамките на доклада за изпълнение на условията в разрешителните по чл. 48, ал. 1, т. 12.“\n§ 110.\n В чл. 175 се правят следните изменения и допълнения:\n1. Досегашният текст става ал. 1.\n2. Създават се ал. 2 и 3:\n„(2) Директорите на басейнови дирекции включват данните от собствения мониторинг при извършването на оценките за състоянието на водните тела и за ефективността от изпълнените мерки, предвидени в плановете за управление на речните басейни.\n(3) Данните от собствения мониторинг и резултатите от извършения контрол на параметрите на разрешеното използване на водите са основание за определяне на таксите за водовземане, за ползване на воден обект и за замърсяване на водите.“\n§ 111.\n В чл. 182, ал. 1 се правят следните допълнения:\n1. В т. 1:\nа) в буква „в“ след думите „чл. 157“ се добавя „ал. 1“;\nб) създават се букви „е“ и „ж“:\n„е) ресурсите на подземните водни тела;\nж) уведомленията за извършване на хидрогеоложки проучвания по чл. 58, ал. 1, т. 5 и 6.“ \n2. В т. 3 накрая се добавя „и за разрешителните, издадени от органа по чл. 52, ал. 1, т. 4“. \n3. Създават се т. 4 и 5:\n„4. Изпълнителна агенция „Проучване и поддържане на р. Дунав“ – за разрешителните, издадени от органа по чл. 52, ал. 1, т. 2; \n5. генералния директор на Националния институт по метеорология и хидрология – за пунктовете и станциите за мониторинг на количеството на водите.“\n§ 112.\n В чл. 183, т. 1 думите „и 2“ се заличават.\n§ 113. \nВ чл. 184 се правят следните изменения и допълнения:\n1. В ал. 1 накрая се добавя „и се обявяват на интернет страниците на басейновите дирекции за управление на водите и на Министерството на околната среда и водите“.\n2. Алинея 2 се отменя.\n3. Създава се ал. 3:\n„(3) Съдържанието на регистрите по чл. 182, ал. 1, т. 1, букви „а“, „б“, „г“, „д“, „е“ и „ж“, т. 3, 4 и 5 и чл. 183, т. 1 се определя с наредбите по чл. 135, ал. 1, т. 1а, 2, 6 и 13.“\n§ 114.\n В чл. 185 се правят следните изменения:\n1. Алинеи 1 и 2 се изменят така:\n„(1) Контролът по този раздел се провежда по отношение на спазване на нормативните изисквания, условията и изискванията по издадените разрешителни, изпълнението на програмите от мерки, включени в плановете за управление на речните басейни, планове и програми, имащи отношение към опазване на водите и околната среда.\n(2) Контролът се осъществява по реда на този закон и Закона за опазване на околната среда.“ \n2. Алинея 3 се отменя.\n§ 115.\n В чл. 187 се правят следните изменения и допълнения:\n1. В ал. 1:\nа) точка 2 се изменя така:\n„2. спазването на процедурите и изискванията на закона при издаване на административните актове, предвидени в този закон;“\nб) точка 4 се изменя така:\n„4. прилагането на държавната политика за управление на водите на басейново ниво, изпълнението и ефекта от изпълнението на програмите от мерки;“.\n2. В ал. 2:\nа) точка 1 се изменя така:\n„1. методика за оценка на водните ресурси;“\nб) точка 4 се отменя;\nв) създават се т. 5, 6 и 7:\n„5. методика за анализ на разходите и ползите, използван за оценка на мерките в плановете за управление на риска от наводнение;\n6. методика за оценка на риска от наводнения и критериите за значителните неблагоприятни последици по чл. 146а, ал. 2, т. 2 и значителния потенциален риск по чл. 146б, ал. 1, т. 1;\n7. методика за определяне на масовия товар от обектите, формиращи отпадъчни води.“\n§ 116.\n В чл. 188 се правят следните изменения и допълнения:\n1. В ал. 1:\nа) текстът преди т. 1 се изменя така: „Директорът на басейновата дирекция или оправомощени от него длъжностни лица контролират:“;\nб) в т. 3 буква „д“ се отменя;\nв) в т. 4 накрая се добавя „с изключение на разрешителните за ползване на воден обект за заустване на отпадъчни води“;\nг) точка 8 се отменя;\nд) създава се т. 12:\n„12. графика за изпълнение на проектите за изграждане на канализационни системи, финансирани с държавни средства.“ \n2. Създава се нова ал. 2:\n„(2) При осъществяване на дейностите по ал. 1 лицата по ал. 1 имат право да изискват съдействие от органите на Министерството на вътрешните работи, от държавни учреждения, организации, юридически и физически лица, както и да установяват самоличността на лица, когато има данни за нарушения по този закон, чрез представяне на документ за самоличност на лицето, сведения на граждани с установена самоличност, които познават лицето, или по друг начин, годен за събиране на достоверни данни.“\n3. Досегашната ал. 2 става ал. 3.\n4. Създават се ал. 4 и 5:\n„(4) Информацията по ал. 3 съдържа всички установени обстоятелства и данни при извършените проверки, установените нарушения и направените предписания и се подготвя по одобрени от министъра на околната среда и водите образци.\n(5) Информацията по ал. 3 се публикува на интернет страниците на басейновите дирекции и на Министерството на околната среда и водите.“\n§ 117. \nВ чл. 190 ал. 3 се изменя така:\n„(3) Министърът на вътрешните работи или оправомощени от него длъжностни лица контролират изготвянето на аварийните планове по този закон, изпълнението на предписанията по тях, както и изправността на контролно-измервателните системи на хидротехническите съоръжения, на резервното електрозахранване, на системите за оповестяване и на други системи на сигурността.“\n§ 118.\n В чл. 192в се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Адекватният принос от страна на различните водоползватели, разпределени най-малко в категориите промишленост, земеделие и домакинства, към възстановяването на разходите за водни услуги се осигурява, като се вземе предвид икономическият анализ на водоползването и като се отчете принципът „замърсителят плаща“.“\n§ 119.\n В чл. 194 се правят следните изменения и допълнения: \n1. В ал. 1, т. 2 буква „в“ се отменя.\n2. Алинея 5 се изменя така: \n„(5) Таксата по ал. 1, т. 3:\n1. по буква „а“ се изчислява годишно въз основа на стойностите, получени от извършен собствен мониторинг на количеството на зауст­ваните отпадъчни води и на концентрацията на характерни замърсители в отпадъчните води, за които в разрешителното са определени индивидуални емисионни ограничения;\n2. по буква „б“ се изчислява годишно по данни от извършен собствен мониторинг на количеството на отвежданите води и на концентрацията на характерни замърсители, за който в разрешителното са определени максимално допустими стойности.“\n3. В ал. 6 след думите „по ал. 1, т. 1 – 3“ се поставя запетая и се добавя „начинът и редът за тяхното изчисляване и заплащане“.\n4. В ал. 7 се създава т. 5:\n„5. по чл. 58, ал. 1, т. 2.“\n5. Създава се ал. 9:\n„(9) Когато компетентните органи установят, че в състоянието на довеждащата система до обекта, в който се ползва минералната вода, са настъпили повреди, препятстващи упражняването на предоставеното право за водовземане, и системата не е собственост на титуляря на разрешителното, таксата за водовземане се определя на базата на отнетия обем вода, условията на чл. 194а, ал. 1 и температурата на минералната вода за периода от датата на установяване на повредата до възстановяване на довеждащата система, но не повече от една година за срока на действие на разрешителното.“ \n§ 120.\n В чл. 194а се правят следните изменения и допълнения:\n1. В ал. 1 думата „сертифицирани“ се заличава.\n2. Алинея 2 се изменя така:\n„(2) В случаите на повреда на измервателните устройства за изчисляване на таксата по чл. 194, ал. 1, т. 3 се вземат предвид разрешените в разрешителното количества.“\n3. Създава се ал. 4:\n„(4) При техническа невъзможност за монтиране, поддръжка и контрол на измервателни устройства към повърхностни и подземни водоизточници, установена в двустранен протокол между органа, издаващ разрешителното, и ползвателя, се допуска монтажът им да се извърши на хранителната тръба на напорния резервоар или на довеждащия водопровод, при директно включване на потока във водоснабдителната система на населеното място.“\n§ 121.\n Създава се чл. 194б:\n„Чл. 194б. (1) Ежегодно към 31 януари на следващата година титулярите на разрешителни, включително на комплексни разрешителни, издадени по реда на Закона за опазване на околната среда, представят информация за изчисляване на дължимата такса по образец, утвърден от министъра на околната среда и водите и обявен на интернет страниците на басейновите дирекции и на Министерството на околната среда и водите. \n(2) Образецът по ал. 1 съдържа данните съгласно тарифата по чл. 194, ал. 6, въз основа на които се изчислява таксата. \n(3) Директорът на басейнова дирекция извършва проверка на информацията по ал. 1 и съответствието й със:\n1. резултатите от собствения мониторинг;\n2. показанията на измервателните устройства, и \n3. резултатите от извършения през годината контрол.\n(4) При съответствие на информацията по ал. 1 с условията по ал. 3 директорът на басейнова дирекция уведомява писмено титуляря на разрешителното за размера на дължимата такса, срока за заплащането й и сметката, по която таксата следва да бъде заплатена. \n(5) Ако при проверката по ал. 3 се установи несъответствие на параметрите, по които е определен размерът на таксата, директорът на басейнова дирекция назначава нарочна проверка за установяване на обстоятелствата и определяне размера на дължимата такса.\n(6) Непредставянето или ненавременното представяне на декларацията по ал. 1 е нарушение на правилата за деклариране и отчитане.“\n§ 122.\n В чл. 195а се правят следните изменения и допълнения:\n1. В ал. 1 думите „или на Министерството на околната среда и водите“ се заличават.\n2. Създава се нова ал. 2:\n„(2) Таксите по чл. 194, ал. 1, т. 1 и 2 за води и водни обекти публична общинска собственост се заплащат по бюджетната сметка на общината, посочена в разрешителното, с което е предоставено правото за използване на водите.“\n3. Досегашната ал. 2 става ал. 3.\n4. Създава се ал. 4:\n„(4) Таксите за издаване на разрешителни по чл. 50, ал. 2 се заплащат по бюджетната сметка на:\n1. басейновата дирекция – когато компетентен да издаде разрешителното е директорът на басейновата дирекция;\n2. Министерството на околната среда и водите – когато компетентен да издаде разрешителното е министърът на околната среда и водите;\n3. Изпълнителна агенция „Проучване и поддържане на р. Дунав“ – когато искането е за издаване на разрешително за ползване на воден обект за изземване на наносни отложения от река Дунав;\n4. общината – когато искането е за издаване на разрешително за минерална вода – публична общинска собственост, или минерална вода – изключителна държавна собственост, когато находището е предоставено за стопанисване, ползване и управление на общината, както и в случаите на издаване на разрешително за водовземане или за ползване на воден обект – общинска собственост.“\n§ 123. \nВ чл. 195б, ал. 1 думите „министъра на околната среда и водите или от“ се заличават.\n§ 124.\n В чл. 197, ал. 1 се правят следните изменения и допълнения:\n1. В т. 2 накрая се добавя „и плановете за управление на риска от наводнения по чл. 146и, ал. 1“.\n2. Създава се нова т. 8:\n„8. изпълнение на мерките, произтичащи от прилагане на европейското законодателство в областта на водите, в т. ч. изискванията по докладване;“.\n3. Досегашните т. 8, 9, 9а и 10 стават съответно т. 9, 10, 11 и 12.\n§ 125.\n В чл. 200, ал. 1 се правят следните изменения и допълнения:\n1. В т. 1, буква „г“ думите „или води по чл. 14, т. 2“ се заличават.\n2. В т. 4 думата „водовземането“ се заменя с „разрешеното водовземане или ползване на воден обект“.\n3. В т. 27 след думите „водни количества“ се добавя „от комплексните и значими язовири“, а думите „чл. 56, ал. 7“ се заменят с „чл. 53, ал. 1“.\n4. В т. 34 след думите „чл. 135“ се добавя „ал. 1“.\n§ 126. \nВ чл. 200а, ал. 1 след думите „населените места“ съюзът „и“ се заменя със запетая и след думите „селищните“ се добавя „и курортните“.\n§ 127.\n В § 1, ал. 1 от допълнителните разпоредби се правят следните изменения и допълнения:\n1. В т. 10 думите „подземните“ и „подземни“ се заменят съответно с „минералните“ и „минерални“.\n2. Точка 16 се изменя така:\n„16. „крайбрежни заливаеми ивици на реките“ са земите, които се заливат:\nа) в границите на корекциите на реките в населените места и между реката и дигите – при наличие на диги;\nб) при протичане на средномногогодишните водни количества с обезпеченост 5 на сто или повторяемост веднъж на 20 години – за речни участъци с неизградени корекции или защитни съоръжения;“.\n3. Точка 26 се изменя така:\n„26. „принадлежащи земи на водохранилища“ са земите, които се заливат при най-високо водно ниво на водохранилището, определено за преливане на водно количество с оразмерителна обезпеченост;“.\n4. Точки 38 и 39 се изменят така:\n„38. „добро екологично състояние“ е състоянието на повърхностното водно тяло, класифицирано така в съответствие с разпоредбите на наредбите по чл. 135, ал. 1, т. 9 и 14;\n39. „добро количествено състояние на подземните води“ е състоянието на подземно водно тяло, определено при условията на наредбата по чл. 135, ал. 1, т. 2;“.\n5. Точки 43 и 44 се изменят така:\n„43. „добро химично състояние на подземните води“ е химичното състояние на подземно водно тяло, което отговаря на условията, установени в наредбата по чл. 135, ал. 1, т. 2;\n44. „добър екологичен потенциал“ е състоянието на силно модифицирано или изкуствено водно тяло, класифицирано така в съответствие с разпоредбите на наредбите по чл. 135, ал. 1, т. 9 и 14;“.\n6. Точка 47 се изменя така:\n„47. „екологично състояние на повърхностните водни тела“ е израз на качеството на структурата и функционирането на водните екосистеми, свързани с повърхностните води, класифицирани в съответствие с разпоредбите на наредбите по чл. 135, ал. 1, т. 9 и 14;“.\n7. Точка 50 се изменя така:\n„50. „замърсител“ е всяко вещество, което може да предизвика замърсяване, и особено изброените вещества в наредбата по чл. 135, ал. 1, т. 9;“.\n8. Точки 54 и 55 се изменят така:\n„54. „крайбрежни морски води“ са повърхностни води, намиращи се откъм сушата спрямо крайбрежната линия, всяка точка от която отстои на една морска миля в посока към вътрешността на морето от най-близката точка на изходната линия, от която се измерва обхватът на териториалното море, като, където е възможно, продължава до външната граница на преходните води;\n55. „разполагаеми ресурси на подземните води“ са дългосрочният средногодишен дебит на общо подхранване на подземното водно тяло, от който се вади дългосрочният средногодишен дебит на потока, необходим за пос­тигане на целите за опазване на околната среда по чл. 156а, т. 1, на свързаните с подземното водно тяло повърхностни води, за да се избегне всяко зна­чително влошаване на екологичното състояние на тези води, както и за да се избегнат значителни вреди върху свързаните с тях земни екосистеми;“.\n9. Точка 59 се изменя така:\n„59. „повърхностно водно тяло“ е отделен и значим елемент от повърхностните води, като езеро, водоем, поток, река или канал, част от поток, река или канал, преходни води или пространство от крайбрежните води;“.\n10. В т. 62 думите „прагът на замърсяване е най-много 50 на сто от съответната стойност по стандарта за качество на подземните води“ се заличават.\n11. Точка 80 се изменя така:\n„80. „водоползване“ са водните услуги заедно с всяка друга човешка дейност, свързана с отнемане на води, ползване на водни обекти и земеползване, за която при характеризирането на водните тела, извършено при условията на наредбите по чл. 135, ал. 1, т. 2 и 9, е установено, че оказва значително въздействие върху състоянието на водите, и които се вземат предвид при изпълнението на икономическия анализ по чл. 192, ал. 2, т. 1;“.\n12. В т. 84 думите „чл. 52, ал. 1, т. 2, буква „в“, букви „гг“ и „дд“ се заменят с „този закон“.\n13. Създават се т. 87 – 92:\n„87. „наводнение“ е временното покриване с вода на земен участък, който обичайно не е покрит с вода, включително от реки, планински потоци и предизвикани от морето наводнения на крайбрежни райони; наводняването на земни площи от канализационни системи не е наводнение по смисъла на този закон;\n88. „риск от наводнения“ е съчетанието от вероятността за наводнение и възможните неблагоприятни последици за човешкото здраве, околната среда, културното наследство, техническата инфраструктура и стопанската дейност, свързани с наводненията;\n89. „наносни отложения“ са динамичен възобновяем запас от твърдия отток, отложен в речното легло по време на пълноводие, с едрина на зърната над 0,1 мм, съставени от неразтворими минерални и скални частици; \n90. „заплаха от наводнение“ е вероятността от заливане на определени територии; под заплаха от наводнение са тези територии, които при настъпване на наводнение с определената вероятност остават под вода;\n91. „обекти, в т. ч. канализационни системи на населени места, селищни и курортни образувания, за които се изисква разрешително по чл. 46, ал. 1, т. 3, буква „а“, са тези, за които е необходимо проучване, инвестиционно проектиране и изграждане на цялата или на част от канализационната система и при липса на съществуващо заустване на отпадъчни води в повърхностни води;\n92. „обекти, в т. ч. канализационни системи на населени места, селищни и курортни образувания, за които се изисква разрешително по чл. 46, ал. 1, т. 3, буква „б“, са тези, които след необходимото пречистване заустват отпадъчни води на едно или повече места в повърхностни води; необходимото пречистване на отпадъчните води от канализационни системи на населени места, селищни и курортни образувания се осъществява в сроковете, посочени в наредбата по чл. 135, ал. 1, т. 12 и в съответствие с плановете за управление на речните басейни и програмите от мерки.“ \n§ 128. \nВ § 2б от допълнителните разпоредби се създават ал. 5 – 8:\n„(5) Министърът на околната среда и водите изпраща до Европейската комисия:\n1. предварителната оценка на риска от наводнения;\n2. картите на районите под заплаха от наводнения и картите на районите с риск от наводнения;\n3. плановете за управление на риска от наводнения;\n4. преразгледаните и актуализираните оценки, карти и планове.\n(6) Предварителната оценка по ал. 5, т. 1 и картите по ал. 5, т. 2 се изпращат в срок до 3 месеца след завършването им.\n(7) Плановете по ал. 5, т. 3 се изпращат в срок до три месеца от публикуването им.\n(8) Сроковете по ал. 6 и 7 се прилагат и за преразгледаните и актуализираните оценки, карти и планове.“\n§ 129. \nПараграф 2в се изменя така:\n„§ 2в. Този закон въвежда изискванията на Директива 2000/60/ЕО на Европейския парламент и на Съвета от 23 октомври 2000 г. за установяване на рамка за действията на Общността в областта на политиката за водите и на Директива 2007/60/ЕО на Европейския парламент и на Съвета от 23 октомври 2007 г. относно оценката и управлението на риска от наводнения (OB, L 288/27 от 6 ноември 2007 г.).“\n§ 130. \nПараграф 3 от преходните и заключителните разпоредби се изменя така: \n„§ 3. (1) Постигането и запазването на добро състояние на околната среда в морската среда се урежда с наредбата по чл. 135, ал. 1, т. 19.\n(2) Опазването на крайбрежните води, вътрешните морски води и териториалното море от замърсяване от други източници освен тези, намиращи се на брега, се урежда от Закона за морските пространства, вътрешните водни пътища и пристанищата на Република България.“\n§ 131.\n В приложение № 1 към чл. 13, т. 1 се правят следните изменения и допълнения:\n1. Създава се т. 5а:\n„5а. Бели Искър“.\n2. Точка 16 се отменя. \n3. Създава се т. 47а: \n„47а. Цанков камък“.\n§ 132. \nВ останалите текстове на закона:\n1. Думите „органа по чл. 52, ал. 1, т. 3“ се заменят с „органа по чл. 52, ал. 1, т. 4“.\n2. Думите „органът по чл. 52, ал. 1, т. 2 и 3“ и „органа по чл. 52, ал. 1, т. 2 и 3“ се заменят съответно с „органът по чл. 52, ал. 1“ и „органа по чл. 52, ал. 1“.\nПреходни и заключителни разпоредби\n§ 133.\n (1) Министърът на околната среда и водите може да предостави безвъзмездно за управление и ползване на съответните общини за срок 25 години от влизането в сила на този закон минералните води от находищата по приложение № 2 към чл. 14, т. 2, от които не са предоставени:\n1. концесии за добив на минерална вода и не са подадени молби за предоставяне на концесии за минерални води;\n2. разрешителни за водовземане за питейно-битово водоснабдяване на повече от една община;\n3. разрешителни за ползване на повече от 51 на сто от утвърдените експлоатационни ресурси на находището.\n(2) Списък на находищата по ал. 1 се публикува ежегодно до 31 декември на интернет страницата на Министерството на околната среда и водите. \n(3) Предоставянето на минералните води по ал. 1 се извършва не по-късно от 31 януари на следващата година след подадено писмено заявление от кмета на съответната община въз основа на решение на общинския съвет.\n(4) Министърът на околната среда и водите в срок до 14 дни от подаване на заявлението по ал. 3 с решение предоставя находището на минерална вода на съответната община. Решението се публикува на интернет страницата на Министерството на околната среда и водите.\n(5) Кметът на общината стопанисва предоставените минерални води по ал. 1 в съответствие с изискванията, определени с наредбата по чл. 135, ал. 1, т. 2.\n(6) Общините имат право да ползват безвъзмездно наличната в Министерството на околната среда и водите информация за находищата на минерални води, предоставени на съответната община. \n(7) За ползването на минералните води по ал. 1:\n1. общинският съвет определя с решение:\nа) по реда на чл. 41 общото водовземане на минерална вода от находищата по ал. 1 за пиене и водоналиване от населението, когато минералната вода е със състав и качества, подходящи за използването й с такава цел;\nб) дали искането за издаване на разрешително за ползване на минерална вода съответства на политиката и плана за развитие на общината и дали да бъде издадено разрешително за водовземане, или да бъде предоставена концесия за добив на минерална вода;\nв) дали минералната вода от определено находище да бъде предоставяна за ползване безвъзмездно, или след заплащане на такса, определена с тарифа, приета от общинския съвет;\n2. кметът на общината:\nа) стопанисва и поддържа в изправност съоръженията в съответствие с изискванията на наредбата по чл. 135, ал. 1, т. 2;\nб) осигурява ползването на минералната вода, без да нарушава обществените интереси и в интерес на населението;\nв) издава разрешителните за водовземане по чл. 52, ал. 1, т. 3;\nг) изпраща копия на издадените разрешителни в Министерството на околната среда и водите и ги публикува на интернет страницата на съответната община;\nд) ежегодно до 31 март представя на министъра на околната среда и водите отчет за ползването на минералните води, включващ: баланс на ресурсите на всяко находище; баланс по водовземни съоръжения, посочващ утвърдения технически възможен дебит на всяко съоръжение, предоставения за ползване дебит от всяко съоръжение и свободния дебит от всяко съоръжение, както и списък на водоползвателите с данни за фактически използваните през годината обеми минерална вода.\n(8) За находищата на минерална вода по ал. 1, т. 3, за които са предоставени права за водовземане с разрешително, издадено от министъра на околната среда и водите, таксите за водовземане:\n1. се определят съгласно тарифата по чл. 194, ал. 6, и\n2. се превеждат по сметката на съответната басейнова дирекция, публикувана на интернет страницата на басейновата дирекция.\n(9) За находищата на минерална вода по ал. 1, т. 3, за които са предоставени права за водовземане с разрешително, издадено от кмета на общината, таксите за водовземане:\n1. се определят съгласно тарифата по ал. 7, т. 1, буква „в“, и\n2. се превеждат по сметка на съответната община, публикувана на интернет страницата на общината.\n(10) В случаите, когато се ползва минерална вода от едно находище и за едни и същи цели, предвидените такси за водовземане в тарифата по ал. 7, т. 1, буква „в“ не могат да бъдат по-ниски от таксите съгласно тарифата по чл. 194, ал. 6.\n(11) Директорът на басейнова дирекция не разглежда подадени в периода 1 януари – 15 февруари заявления за издаване на разрешителни за водовземане от минерални води.\n(12) В срок до 14 дни от постановяване на решението по ал. 4 директорът на басейнова дирекция изпраща служебно подадените документи по ал. 11 по компетентност на кмета на съответната община. \n(13) Средствата, събирани от такси по ал. 7, т. 1, буква „в“, постъпват в приход на общинските бюджети.\n(14) Правото на управление и ползване на минералните води по ал. 1 се погасява при неупражняването му за срок 5 години.\n§ 134.\n (1) В срок до два месеца от влизането в сила на този закон пунктовете и станциите за мониторинг на количеството на водите, стопанисвани от басейновите дирекции за управление на водите, включително тези, включени в системите за ранно предупреждение, предназначени за наблюдение и прогнози на рисковите фактори, които могат да предизвикат наводнение, се предават със заповед на министъра на околната среда и водите за стопанисване и поддържане на Националния институт по метеорология и хидрология при Българската академия на науките. \n(2) В срока по ал. 1 директорът на Изпълнителна агенция „Проучване и поддържане на река Дунав“ предоставя на Националния институт по метеорология и хидрология при Българската академия на науките информация за пунктовете за мониторинг на количеството на река Дунав.\n(3) Директорът на Националния институт по метеорология и хидрология при Българската академия на науките в срок 6 месеца от влизането в сила на този закон съставя регистър и предоставя на министъра на околната среда и водите регистъра и документацията за пунктовете и станциите за мониторинг на количеството на водите, в т. ч.:\n1. за наблюдаваните към влизането в сила на закона пунктове и станции;\n2. за закритите след 1990 г. пунктове и станции;\n3. предадените от басейновите дирекции пунктове и станции;\n4. пунктовете и станциите, наблюдавани от Изпълнителна агенция „Проучване и поддържане на река Дунав“.\n(4) В срок до 14 месеца от влизането в сила на този закон пунктовете и станциите по ал. 1 се актуват като публична държавна собственост от областните управители по местонахождението им по реда на Закона за държавната собственост.\n§ 135.\n (1) Разрешителните, издадени по реда на закона в периода от 28 януари 2000 г. до 30 юли 2001 г. от длъжностно лице, което е действало публично като орган по чл. 52, т. 2, без да е имало законно това качество, пораждат всички правни последици на редовно издадени разрешителни от влизането в сила на този закон, ако са изпълнени следните условия:\n1. срокът на действие на разрешителното не е изтекъл;\n2. предоставените с разрешителното права се ползват към датата на влизане в сила на този закон, и\n3. са изпълнени всички условия в разрешителното в определения в него срок; \n4. ежегодно в определения срок и в пълен размер са заплащани дължимите такси за водоползване или ползване на воден обект. \n(2) Изпълнението на условията по ал. 1, т. 2, 3 и 4 се установява чрез:\n1. проверка на директора на басейновата дирекция или на оправомощено от него длъжностно лице – в случаите по ал. 1, т. 2 и 3;\n2. платежни документи и извлечение от сметките на:\nа) Националния фонд за опазване на околната среда – до 31 декември 2003 г.;\nб) Предприятието за управление на дейностите за опазване на околната среда – от 1 януари 2004 г.\n(3) Разпоредбите на ал. 1 и 2 не се прилагат за разрешителни, които са прогласени за нищожни по съдебен ред.\n§ 136.\n Член 146б, ал. 1, т. 1 и 2 се прилага до 22 декември 2010 г.\n§ 137.\n (1) Предварителната оценка за риска от наводнения по чл. 146а се извършва до 22 декември 2011 г.\n(2) Оценката по ал. 1 или оценката и решенията по чл. 146б се преразглеждат и актуализират до 22 декември 2018 г. и на всеки 6 години след това.\n§ 138.\n (1) Картите по чл. 146д, ал. 1 се съставят до 22 декември 2013 г.\n(2) Картите по ал. 1 се преразглеждат и актуализират до 22 декември 2019 г. и на всеки 6 години след това.\n§ 139.\n (1) Плановете за управление по чл. 146и се изготвят и публикуват до 22 декември 2015 г.\n(2) Плановете по ал. 1 се преглеждат и актуализират до 22 декември 2021 г. и на всеки 6 години след това.\n§ 140.\n (1) До приемането на наредбата по чл. 117а, ал. 2 обосновката на заявените водни обеми се разработва въз основа на определени с други нормативни актове количества за съответната цел.\n(2) В случаите по ал. 1 в обосновката на необходимите водни обеми се посочва и наименованието на съответния нормативен акт.\n(3) Когато за конкретна цел на ползване на водата няма нормативно определени количества, обосновката по ал. 1 се извършва съобразно технологичните изисквания за конкретната цел, като се прилагат техническите спецификации на съоръженията, въз основа на които е определено необходимото количество.\n§ 141.\n (1) До приемането на наредбите по чл. 135, ал. 1, т. 1а, 2, 6 и 13 съдържанието на регистрите по чл. 182, ал. 1, т. 1, букви „а“, „б“, „г“, „д“ и „е“, т. 2, 3 и 4 и чл. 183, т. 1 се определя със заповед на министъра на околната среда и водите.\n(2) Проектните категории на повърхностните води, определени със заповед на министъра на околната среда и водите, са в сила до приемане на наредбите по чл. 135, ал. 1, т. 17 и 18. \n§ 142.\n Разпоредбите на чл. 118, ал. 1 и ал. 5 и чл. 151, ал. 2, т. 2, буква „ц“ се прилагат до влизането в сила на наредбата по чл. 135, ал. 1, т. 17.\n§ 143.\n (1) До монтирането на измервателни устройства съгласно изискванията на чл. 194а, ал. 1 и когато титулярят на разрешителното е ВиК оператор, таксата за водовземане по чл. 194, ал. 1, т. 1 се определя на базата на сумата от максимално часовите водни количества, за които са оразмерени по проект отвеждащите водопроводи и съоръженията към тях след водовземането от подземни води и/или след водохващането от повърхностни води.\n(2) До изграждане на пречиствателните станции на населените места с над 2000 еквивалентни жители таксата за замърсяване по чл. 194, ал. 1, т. 3, буква „а“ се изчислява годишно на базата на разрешеното годишно водно количество и индивидуалните емисионни ограничения, посочени в разрешителното.\n(3) ВиК операторите монтират измервателни устройства не по-късно от три години след влизането в сила на този закон.\n§ 144.\n (1) Собствениците на съоръжения за подземни води, предназначени за водовземане, които се ползват или могат да се ползват за водовземане със стопанска или нестопанска цел, за които не са предоставени права за използване на водите, в срок до една година от влизането в сила на този закон подават в съответната басейнова дирекция заявление за вписване на съоръженията в регистъра по чл. 118г с изключение на тези за собствени потребности.\n(2) Към заявлението по ал. 1 се прилагат:\n1. документ за собственост на имота, в който е разположено водовземното съоръжение;\n2. географски и геодезически координати на съоръжението;\n3. информация за дълбочината и конструкцията на съоръжението;\n4. информация за оборудване на съоръжението за експлоатация;\n5. декларация за годината на неговото изграждане;\n6. информация относно целта, за която се използва черпената вода;\n7. документ за заплатена такса в размер 250 лв. \n(3) В случаите, в които съоръжението не е оборудвано за експлоатация, към заявлението по ал. 1 се прилага и декларация за намеренията на собственика относно консервирането или ликвидирането на съоръжението.\n(4) В срок до един месец след подаване на заявлението басейновата дирекция проверява документите по ал. 2 и 3 и извършва:\n1. проверка на изградените съоръжения и на тяхното оборудване;\n2. преценка за необходимостта от консервиране или ликвидиране на съоръжението.\n(5) В 7-дневен срок след проверката по ал. 4 съоръжението се вписва в регистъра по чл. 118г.\n§ 145.\n (1) Производствата по издаване на разрешителни, започнали преди влизането в сила на този закон, се довършват от органите, приели заявленията за издаване на разрешителни, при спазване на условията и забраните по този закон.\n(2) В срок до три месеца от влизането в сила на този закон директорите на басейнови дирекции предоставят на кметовете на съответните общини копия от издадените до влизането в сила на този закон разрешителни за водовземане от води – публична общинска собственост, и за ползване на водни обекти – публична общинска собственост, заедно с копие от документацията, въз основа на която са издадени разрешителните.\n§ 146.\n (1) Издадените до влизането в сила на този закон разрешителни за изземване на наносни отложения се преиздават при изпълнение на изискванията на този закон в срок до една година от влизането му в сила.\n(2) Всички издадени до влизането в сила на този закон разрешителни, освен посочените в ал. 1, се привеждат в съответствие с изискванията на закона при първото им изменение или продължаване.\n§ 147.\n В Закона за опазване на околната среда (обн., ДВ, бр. 91 от 2002 г.; попр., бр. 98 от 2002 г.; изм., бр. 86 от 2003 г., бр. 70 от 2004 г., бр. 74, 77, 88, 95 и 105 от 2005 г., бр. 30, 65, 82, 99, 102 и 105 от 2006 г., бр. 31, 41 и 89 от 2007 г., бр. 36, 52 и 105 от 2008 г., бр. 12, 19, 32, 35, 47, 82, 93 и 103 от 2009 г. и бр. 46 от 2010 г.) в чл. 71 ал. 2 се изменя така: \n„(2) Не се издават разрешителни или разрешения на лица, които имат парични задължения към държавата или общината по смисъла на чл. 162, ал. 2 от Данъчно-осигурителния процесуален кодекс, установени с влязъл в сила акт на компетентен орган, или задължения към Предприятието за управление на дейностите по опазване на околната среда, определени със специалните закони в областта на околната среда.“\n§ 148.\n В Закона за морските пространства, вътрешните водни пътища и пристанищата на Република България (обн., ДВ, бр. 12 от 2000 г.; изм., бр. 111 от 2001 г., бр. 24 и 70 от 2004 г., бр. 11 от 2005 г.; Решение № 5 от 2005 г. на Конституционния съд – бр. 45 от 2005 г.; изм., бр. 87, 88, 94, 102 и 104 от 2005 г., бр. 30, 36, 43, 65, 99 и 108 от 2006 г., бр. 41, 54 и 109 от 2007 г., бр. 67, 71, 98 и 108 от 2008 г. и бр. 47 и 81 от 2009 г.) в чл. 62 думите „министъра на околната среда и водите“ се заменят с „директора на басейновата дирекция“.\n§ 149. \nВ Закона за рибарството и аквакултурите (обн., ДВ, бр. 41 от 2001 г.; изм., бр. 88, 94 и 105 от 2005 г., бр. 30, 65, 82, 96 и 108 от 2006 г., бр. 36, 43 и 71 от 2008 г., бр. 12, 32, 42, 80 и 82 от 2009 г.) се правят следните изменения: \n1. В чл. 25, ал. 2 думите „положително решение за оценка на въздействието върху околната среда (ОВОС) или решение, че не е налице необходимост от извършване на процедура по ОВОС, в която се залагат“ се заменят с „определяне на“.\n2. В чл. 25а, ал. 2, т. 3 думите „положително решение по ОВОС или решение, че не е налице необходимост от извършване на процедура по ОВОС, издадено от органите на Министерството на околната среда и водите“ се заменят със „съответното решение по глава шеста от Закона за опазване на околната среда“.\n3. Член 26 се отменя.\n§ 150. \nВ Закона за подземните богатства (обн., ДВ, бр. 23 от 1999 г.; изм., бр. 28 от 2000 г., бр. 108 от 2001 г., бр. 47 от 2002 г., бр. 86 от 2003 г., бр. 28 и 94 от 2005 г., бр. 30, 36, 37 и 55 от 2007 г., бр. 70 от 2008 г., бр. 19 и 82 от 2009 г., бр. 46 от 2010 г.) се правят следните допълнения:\n1. В чл. 1 се създава ал. 3:\n„(3) Забранява се добивът на подземни богатства във:\n1. леглата на реките;\n2. принадлежащите земи на реките и на водохранилищата;\n3. крайбрежните заливаеми ивици на реките.“\n2. В § 1 от допълнителните разпоредби се създава т. 54:\n„54. „леглата на реките, прилежащите земи на реките и водохранилищата и крайбрежните заливаеми ивици на реките“ са земите по смисъла на Закона за водите.“\n§ 151.\n В Закона за защита при бедствия (обн., ДВ, бр. 102 от 2006 г.; изм., бр. 41 и 113 от 2007 г., бр. 69 и 102 от 2008 г., бр. 35, 74 и 93 от 2009 г.) в чл. 9 се създават ал. 6 и 7:\n„(6) Частта „Наводнение“ от плановете за защита при бедствия се изготвя въз основа на плановете за управление на риска от наводнения, разработени при условията и по реда на Закона за водите.\n(7) Предвидените мерки в плановете за управление на риска от наводнения по ал. 6 се включват в годишните планове за изпълнение на Националната програма за защита при бедствия.“\n§ 152. \n(1) Наредбите по чл. 135, ал. 1, т. 2, 5, 9, 13 и 14 се привеждат в съответствие с изискванията на този закон в срок до 6 месеца от влизането му в сила. \n(2) Наредбите по чл. 135, ал. 1, т. 1а, 6, 17, 18, 19, 20 и 21 се издават в срок до 6 месеца от влизането в сила на този закон.\n(3) Наредбата по чл. 158, ал. 3 се издава в срок до една година от влизането в сила на този закон.\n(4) Ръководствата по чл. 135, ал. 2 се подготвят и публикуват в срок до 6 месеца от влизането в сила на този закон.\n§ 153.\n Разпоредбата на § 133 влиза в сила от 1 януари 2011 г.\nЗаконът е приет от 41-ото Народно събрание на 22 юли 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n6211"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9837",
    "meta": [],
    "text": "УКАЗ № 208\nНа основание чл.101, ал.3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса на труда, приет от ХLI Народно събрание на 23 юни 2010 г., повторно приет на 22 юли 2010 г.\nИздаден в \nСофия на 27 юли 2010г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Кодекса на труда \n(обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г., Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г., Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г. и бр. 15 и 46 от 2010 г.)\n§ 1.\n В чл. 34, т. 2 думите „Националната класификация на икономическите дейности“ се заменят с „Класификацията на икономическите дейности“.\n§ 2. \nВ чл. 35, ал. 1, т. 2 думите „Националната класификация на икономическите дейности“ се заменят с „Класификацията на икономическите дейности“.\n§ 3.\n В чл. 46, ал. 1, изречение първо след думите „Държавните органи“ се поставя запетая и се добавя „органите на местно самоуправление“.\n§ 4.\n В чл. 51б, ал. 2 думите „Националната класификация на икономическите дейности“ се заменят с „Класификацията на икономическите дейности“.\n§ 5. \nВ чл. 66 се правят следните изменения и допълнения:\n1. Създава се нова ал. 4:\n„(4) Наименованието на длъжността се определя съгласно Национална класификация на професиите и длъжностите, утвърдена от министъра на труда и социалната политика след съгласуване с председателя на Националния статистически институт.“\n2. Досегашната ал. 4 става ал. 5.\n§ 6.\n Член 172 се изменя така:\n„Начин на ползване\nЧл. 172. Платеният годишен отпуск се разрешава на работника или служителя наведнъж или на части и се ползва в съответствие с утвърден от работодателя график през календарната година, за която се полага.“\n§ 7. \nЧлен 173 се изменя така:\n„Ред за ползване\nЧл. 173. (1) В началото на всяка календарна година работодателят утвърждава график за ползването на платения годишен отпуск от работниците и служителите след консултации с представителите на синдикалните организации и представителите на работниците и служителите по чл. 7, ал. 2. Графикът се изготвя така, че да се даде възможност на всички работници и служители да ползват платения си годишен отпуск до края на календарната година, за която се полага.\n(2) Работникът или служителят е длъжен да използва платения си годишен отпуск до края на календарната година, за която се полага.\n(3) В случай че в периода, посочен в графика по ал. 1, работникът или служителят се намира в друг отпуск, той може да ползва полагащия му се платен годишен отпуск по друго време в рамките на същата календарна година.\n(4) На работниците и служителите, които изповядват вероизповедание, различно от източноправославното, работодателят е длъжен да разрешава по техен избор ползване на част от годишния платен отпуск или неплатен отпуск по чл. 160, ал. 1 за дните на съответните религиозни празници, но не повече от броя на дните за източноправославните религиозни празници по чл. 154. \n(5) Дните за религиозните празници на вероизповеданията, различни от източноправославното, се определят от Министерския съвет по предложение на официалното ръководство на съответното вероизповедание.\n(6) Платеният годишен отпуск се ползва след писмено разрешение на работодателя.\n(7) Работодателят има право да предостави платения годишен отпуск на работника или служителя и без негово писмено искане или съгласие:\n1. по време на престой повече от 5 работни дни;\n2. при ползване на отпуска едновременно от всички работници или служители, предвидено в нормативен акт, в колективен трудов договор или в правилника за вътрешния трудов ред;\n3. в случай че работникът или служителят не е поискал отпуска до 5 работни дни след определената в графика по ал. 1 начална дата за ползването му.\n(8) Работодателят е длъжен да разреши платения годишен отпуск на работника или служителя, когато той е поискан за периода, посочен в графика по ал. 1, освен ако ползването му е отложено по реда на чл. 176.\n(9) Когато работодателят не е разрешил ползването на отпуска за периода, посочен в графика по ал. 1, работникът или служителят има право сам да определи времето за ползването му, като уведоми за това работодателя писмено поне две седмици предварително.“\n§ 8. \nЧлен 176 се изменя така:\n„Отлагане на ползването \nЧл. 176. (1) Поради важни производствени причини работодателят може да отложи за следващата календарна година ползването на част от платения годишен отпуск в размер не повече от 10 работни дни.\n(2) Ползването на платения годишен отпуск може да се отложи и когато през календарната година, за която се отнася, работникът или служителят не е имал възможност да го ползва изцяло или отчасти поради ползване на отпуск за временна неработоспособност, за бременност, раждане и осиновяване или за отглеждане на малко дете. В този случай платеният годишен отпуск се ползва наведнъж в календарната година, в която е отпаднала причината за неползването му.\n(3) Правото на работника или служителя на платен годишен отпуск се погасява след изтичане на две години от края на годината, за която се полага този отпуск. Когато платеният годишен отпуск е отложен при условията и по реда на ал. 2, правото на работника или служителя на платен годишен отпуск се погасява след изтичане на две години от края на годината, в която е отпаднала причината за неползването му.“\n§ 9. \nВ чл. 221, ал. 1 след думите „чл. 327“ се добавя „ал. 1“.\n§ 10.\n В чл. 222, ал. 2 след думите „чл. 327“ се добавя „ал. 1“.\n§ 11.\n В чл. 224 ал. 1 се изменя така:\n„(1) При прекратяване на трудовото правоотношение работникът или служителят има право на парично обезщетение за неизползвания платен годишен отпуск за текущата календарна година пропорционално на времето, което се признава за трудов стаж, и за неизползвания отпуск, отложен по реда на чл. 176, правото за който не е погасено по давност.“\n§ 12. \nВ чл. 327 се правят следните изменения и допълнения:\n1. Досегашният текст става ал. 1 и в нея се създават т. 10 и 11:\n„10. работодателят преустанови дейността си;\n11. работодателят е предоставил неплатен отпуск на работника или служителя без негово съгласие.“\n2. Създават се ал. 2 и 3:\n„(2) В случаите по ал. 1, т. 10, когато работникът или служителят не може да подаде писменото си заявление за прекратяване на трудовия договор, поради това че работодателят, лицето, което го представлява, или лицето, определено да получава кореспонденцията на работодателя, не могат да бъдат намерени на адреса на управление, посочен в трудовия договор, заявлението може да се подаде в инспекцията по труда по седалището или адреса на управление на работодателя. Ако след проверка, извършена съвместно от контролните органи на инспекцията по труда, Националния осигурителен институт и Националната агенция за приходите, се установи, че действително работодателят е преустановил дейността си, трудовият договор се смята прекратен от датата на завеждане на заявлението в инспекцията по труда по седалището или адреса на управление на работодателя.\n(3) Редът за извършване на проверката по ал. 2 се определя с наредба на министъра на труда и социалната политика, съгласувана с управителя на Националния осигурителен институт и с изпълнителния директор на Националната агенция за приходите.“\n§ 13.\n В чл. 349 се създава ал. 3:\n„(3) В случаите по чл. 327, ал. 2 датата и основанието за прекратяване на трудовото правоотношение се вписват в трудовата книжка от инспекцията по труда, в която е подадено заявлението.“\n§ 14.\n Създава се чл. 403а:\n„Задължения на работодателя във връзка с контрола за спазване на трудовото законодателство\nЧл. 403а. (1) В предприятието, в неговите поделения, обекти и работни площадки, както и на други места, на които се полага наемен труд, работодателят е длъжен да държи на разположение на контролните органи екземпляр от правилника за вътрешния трудов ред и документи, свързани с разпределението на работното време и организацията на работа: заповеди за полагане на извънреден труд, за дежурство, за времето на разположение, за установяване на непълно работно време и поименни графици за работа за периода, за който е установено сумирано изчисляване на работното време.\n(2) Работодателят е длъжен писмено да определи длъжностни лица в предприятието, в неговите поделения, обекти и работни площадки, както и на други места, на които се полага наемен труд, които да го представляват пред контролните органи на инспекцията по труда.“\n§ 15.\n В чл. 413, ал. 2 думите „от 10 000 до 15 000 лв.“ се заменят с „от 1500 до 15 000 лв.“, а думите „от 2500 до 10 000 лв.“ се заменят с „от 1000 до 10 000 лв.“.\n§ 16. \nВ чл. 414 се правят следните изменения:\n1. В ал. 1 думите „от 10 000 до 15 000 лв.“ се заменят с „от 1500 до 15 000 лв.“, а думите „от 2500 до 10 000 лв.“ се заменят с „от 1000 до 10 000 лв.“.\n2. В ал. 3 думите „15 000 лв.“ се заменят с „1500 до 15 000 лв.“, а думите „10 000 лв.“ се заменят с „от 1000 до 10 000 лв.“.\n§ 17.\n В чл. 415, ал. 1 думите „глоба в размер от 2500 до 10 000 лв.“ се заменят с „имуществена санкция или глоба в размер от 1500 до 10 000 лв.“.\n§ 18.\n В чл. 415в думите „виновното лице се наказва с глоба или имуществена санкция в размер от 50 до 100 лв.“ се заменят с „работодателят се наказва с имуществена санкция или глоба в размер от 100 до 300 лв., а виновното длъжностно лице – с глоба в размер от 50 до 100 лв.“.\n§ 19. \nВ § 1 от допълнителните разпоредби се създава т. 14:\n„14. „Преустановяване на дейността“ е фактическото преустановяване на производствената и/или стопанската дейност на предприятието за повече от 15 работни дни, без да е обявен престой или спиране на работа поради технологични причини или производствена необходимост.“\n§ 20. \nВ преходните разпоредби се правят следните изменения и допълнения:\n1. Параграф 3б се изменя така:\n„§ 3б. (1) От 1 януари 2010 г. до 31 декември 2010 г. след предварително съгласуване с представителите на синдикалните организации и с представителите на работниците и служителите по чл. 7, ал. 2 периодът, за който се въвежда непълното работно време по чл. 138а, ал. 1, може да бъде удължен с още три месеца, при условие че работодателят ползва мерки за запазване на заетост, финансирани от републиканския бюджет и/или Оперативната програма „Развитие на човешките ресурси“.\n(2) В случаите по ал. 1, ако в месеца, следващ периода, за който е въведено непълно работно време, трудовото правоотношение на работника или служителя се прекрати, обезщетенията по чл. 220, чл. 221, ал. 1, чл. 222 и 224 се определят от уговорените в трудовия договор основно и допълнителни трудови възнаграждения с постоянен характер.“\n2. Създават се § 3г, 3д и 3е:\n„§ 3г. (1) До 31 декември 2011 г. периодът, за който работодателят може да възлага на работника или служителя да извършва временно друга работа в същото или в друго предприятие, но в същото населено място или местност по чл. 120, ал. 1, може да бъде удължен с още 45 календарни дни през една календарна година.\n(2) В случаите по ал. 1 за периода след 45-ия ден по чл. 120, ал. 1 е необходимо съгласие на работника или служителя.\n§ 3д. (1) До 31 декември 2010 г. при намаляване обема на работата работодателят може да предостави неплатен отпуск на работника или служителя и без негово съгласие в размер до 60 работни дни през календарната година, при условие че по времето на неплатения отпуск се ползват мерки за запазване на заетост, финансирани от републиканския бюджет и/или Оперативната програма „Развитие на човешките ресурси“, и че преди това е било въведено непълно работно време по чл. 138а, ал. 1 и § 3б, ал. 1 и през този период са ползвани мерки за запазване на заетост, финансирани от републиканския бюджет и/или Оперативната програма „Развитие на човешките ресурси“.\n(2) В случаите по ал. 1 неплатеният отпуск се признава за трудов стаж.\n(3) Ако по време на ползване или в месеца, следващ периода, за който е предоставен неплатеният отпуск по ал. 1, трудовото правоотношение на работника или служителя се прекрати, обезщетенията по чл. 220, чл. 221, ал. 1, чл. 222 и 224 се определят от уговорените в трудовия договор основно и допълнителни трудови възнаграждения с постоянен характер.\n§ 3е. Неизползваният до 1 януари 2010 г. платен годишен отпуск за предходни календарни години може да се ползва само до 31 декември 2011 г.“\nЗаключителни разпоредби\n§ 21. \nВ Закона за държавния служител (обн., ДВ, бр. 67 от 1999 г.; изм., бр. 1 от 2000 г., бр. 25, 99 и 110 от 2001 г., бр. 45 от 2002 г., бр. 95 от 2003 г., бр. 70 от 2004 г., бр. 19 от 2005 г., бр. 24, 30 и 102 от 2006 г., бр. 59 и 64 от 2007 г., бр. 43, 94 и 108 от 2008 г., бр. 35, 42, 74 и 103 от 2009 г. и бр. 15 и 46 от 2010 г.) се правят следните изменения и допълнения:\n1. В чл. 56 ал. 3 и 4 се отменят.\n2. В чл. 57:\nа) алинея 1 се изменя така:\n„(1) Платеният годишен отпуск се ползва с писмено разрешение на органа по назначаването през календарната година, за която се полага.“;\nб) алинея 3 се изменя така:\n„(3) Държавният служител ползва платения си годишен отпуск до края на календарната година, за която се полага. Органът по назначаването е длъжен да разреши платения годишен отпуск на държавния служител до края на съответната календарна година, освен ако ползването му е отложено по реда на чл. 59.“\n3. Член 59 се изменя така:\n„Отлагане на ползването\nЧл. 59. (1) Когато нуждите на службата налагат, органът по назначаването може да отложи за следващата календарна година ползването на част от платения годишен отпуск в размер не повече от 10 работни дни.\n(2) Ползването на платения годишен отпуск може да се отложи и когато през календарната година, за която се отнася, държавният служител не е имал възможност да го ползва изцяло или отчасти поради ползване на отпуск за временна неработоспособност, за бременност, раждане и осиновяване или за отглеждане на малко дете. В този случай платеният годишен отпуск се ползва наведнъж в календарната година, в която е отпаднала причината за неползването му.\n(3) В случаите по ал. 1 или когато органът по назначаването откаже да разреши ползването на поискания платен годишен отпуск, той издава мотивирана писмена заповед.\n(4) В случай, че органът по назначаването не осигури ползването на отложения отпуск до края на следващата календарна година, държавният служител има право сам да определи времето на ползването му, като го уведоми за това в 7-дневен срок преди ползването на отпуска.\n(5) Правото на държавния служител на платен годишен отпуск се погасява след изтичане на две години от края на годината, за която се полага този отпуск. Когато платеният годишен отпуск е отложен при условията и по реда на ал. 2, правото на държавния служител на платен годишен отпуск се погасява след изтичане на две години от края на годината, в която е отпаднала причината за неползването му.“\n4. В чл. 61:\nа) алинея 2 се изменя така:\n„(2) При прекратяване на служебното правоотношение държавният служител има право на парично обезщетение за неизползвания платен годишен отпуск за текущата календарна година пропорционално на времето, което се признава за служебен стаж, и за неизползвания отпуск, отложен по реда на чл. 59, правото за който не е погасено по давност.“;\nб) създава се ал. 3:\n„(3) Размерът на паричното обезщетение по ал. 2 се определя съобразно размера на брутната заплата, определена на държавния служител, към датата на прекратяване на служебното правоотношение.“\n5. В преходните и заключителните разпоредби се създават § 8а и 8б:\n„§ 8а. Неизползваният до 1 януари 2010 г. платен годишен отпуск за предходни календарни години може да се ползва само до 31 декември 2011 г.\n§ 8б. (1) За 2010 г. не се предоставя представително облекло по чл. 40, ал. 1.\n(2) В едномесечен срок от влизането в сила на закона министърът на финансите извършва произтичащите от ал. 1 промени по бюджетите на първостепенните разпоредители с бюджетни кредити и на бюджетните взаимоотношения с общините за 2010 г. по предложение на съответните разпоредители с бюджетни кредити.“\n§ 22. \nВ Закона за здравословни и безопасни условия на труд (обн., ДВ, бр. 124 от 1997 г.; изм., бр. 86 от 1999 г., бр. 64 и 92 от 2000 г., бр. 25 и 111 от 2001 г., бр. 18 и 114 от 2003 г., бр. 70 от 2004 г., бр. 76 от 2005 г., бр. 33, 48, 102 и 105 от 2006 г., бр. 40 от 2007 г., бр. 102 и 108 от 2008 г., бр. 93 от 2009 г. и бр. 12 от 2010 г.) в чл. 55 след числото „415“ се поставя запетая и се добавя „415в“.\n§ 23. \nВ Кодекса за социално осигуряване (обн., ДВ, бр. 110 от 1999 г., Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г. и бр. 16, 19 и 43 от 2010 г.) в преходните и заключителните разпоредби се създава § 22п:\n„§ 22п. (1) До 31 декември 2010 г. осигурителният стаж на работниците и служителите, за които е въведено непълно работно време по реда на § 3б, ал. 1 от преходните разпоредби на Кодекса на труда, се зачита изцяло, независимо от продължителността на работното време.\n(2) До 31 декември 2010 г. за осигурителен стаж, без да се правят осигурителни вноски, се зачита времето, през което е ползван неплатен отпуск по § 3д, ал. 1 от преходните разпоредби на Кодекса на труда.“\n§ 24.\n В Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26 и 43 от 2010 г.) в преходните и заключителните разпоредби се създава § 19л:\n„§ 19л. До 31 декември 2010 г. за лицата в неплатен отпуск, предоставен по реда на § 3д, ал. 1 от преходните разпоредби на Кодекса на труда, и които не подлежат на осигуряване на друго основание, здравноосигурителната вноска, определена по реда на чл. 29, ал. 3, е изцяло за сметка на работодателя. Вноската се определя върху половината от минималния месечен размер на осигурителния доход за самоосигуряващите се лица, определен със Закона за бюджета на държавното обществено осигуряване за 2010 г., и се внася чрез съответното предприятие или организация до края на месеца, следващ месеца, за който се отнася.“\n§ 25.\n Законът влиза в сила от деня на обнародването му в „Държавен вестник“ с изключение на:\n1. параграф 21, т. 1, който влиза в сила от 1 януари 2011 г.;\n2. параграф 11 и § 21, т. 4, буква „а“, които влизат в сила от 1 януари 2012 г.\nЗаконът е приет от 41-ото Народно събрание на 23 юни 2010 г. и на 22 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6207"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9947",
    "meta": [],
    "text": "УКАЗ № 218\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за храните, приет от ХLI Народно събрание на 21 юли 2010 г.\nИздаден в \nСофия на 28 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за храните \n(обн., ДВ, бр. 90 от 1999 г.; изм., бр. 102 от 2003 г., бр. 70 от 2004 г., бр. 87, 99 и 105 от 2005 г., бр. 30, 31, 34, 51, 55, 80 и 96 от 2006 г., бр. 31, 51 и 53 от 2007 г., бр. 36 и 69 от 2008 г., бр. 23, 41, 74, 82 и 93 от 2009 г. и бр. 23 и 25 от 2010 г.)\n§ 1. \nВ чл. 4а се създава ал. 4:\n„(4) Забранява се влагането на продукти и съставки, които се състоят, съдържат или са произведени от ГМО при производството на детски храни.“\n§ 2. \nСъздава се чл. 9а:\n„Чл. 9а. Забранява се рекламирането на генетично модифицирани храни чрез реклами или други форми на търговски съобщения, в които като изпълнители участват деца или които представят деца, употребяващи тези храни, и/или са предназначени за детска аудитория.“\n§ 3. \nВ чл. 10 се правят следните изменения и допълнения:\n1. В ал. 1 след думите „Директива 2001/18/ЕО“ се добавя „наричан по-нататък „Регламент (ЕО) № 1830/2003“.\n2. Създава се нова ал. 2:\n„(2) В случай че храната съдържа или се състои от ГМО в съотношение над допустимата прагова норма, определена в Регламент (ЕО) № 1830/2003, видът, количественото съдържание, уникалният идентификатор на ГМО и думите „Съдържа ГМО“ задължително се изписват на опаковката с размер не по-малък от 25 на сто от опаковката, с главни букви, с контрастен на останалата част от текста цвят.“\n3. Досегашните ал. 2 и 3 стават съответно ал. 3 и 4.\n4. Създава се ал. 5: \n„(5) Условията и редът, при които храните могат да носят етикет „БЕЗ ГМО“, се определят с наредбата по ал. 4.“\n§ 4. \nВ чл. 12 се правят следните изменения и допълнения:\n1. Създават се нови ал. 4 и 5:\n„(4) Към заявлението по ал. 3 производителите на храни прилагат декларация по образец, удостоверяваща влагането или невлагането на съставки и добавки в храната, както и компоненти на дадена съставка, и вещества, които присъстват в крайния продукт, макар и в променена форма, произведени от ГМО при производство на храни в обекта.\n(5) Алинея 4 не се прилага за търговците, включително заведенията за обществено хранене.“\n2. Досегашната ал. 4 става ал. 6 и в нея след думите „ал. 3“ се добавя „и 4“.\n3. Досегашната ал. 5 става ал. 7 и в нея след думите „ал. 3“ се добавя „и 4“, а думите „ал. 4“ се заменят с „ал. 6“.\n4. Досегашните ал. 6 и 7 стават съответно ал. 8 и 9 и в тях думите „ал. 5“ се заменят с „ал. 7“.\n5. Досегашната ал. 8 става ал. 10 и в нея думите „ал. 7“ се заменят с „ал. 9“.\n6. Досегашната ал. 9 става ал. 11.\n§ 5. \nВ чл. 12а, ал. 2 думите „ал. 7 и 8“ се заменят с „ал. 9 и 10“.\n§ 6. \nВ чл. 13, ал. 1 думите „ал. 4“ се заменят с „ал. 6“, а думите „ал. 5“ се заменят с „ал. 7“.\n§ 7. \nВ чл. 14, ал. 1 се правят следните изменения и допълнения:\n1. Създава се нова т. 5:\n„5. информацията по чл. 12, ал. 4;“.\n2. Досегашните т. 5, 6 и 7 стават съответно т. 6, 7 и 8.\n§ 8. \nВ чл. 15, ал. 1 думите „т. 2, 3, 5 и 6“ се заменят с „т. 2, 3, 5, 6 и 7“.\n§ 9. \nСъздава се чл. 19б:\n„Чл. 19б. (1) Продажбата на генетично модифицирани храни се извършва по ред, определен в наредбата по чл. 10, ал. 4. \n(2) Забранява се разпространението и продажбата на генетично модифицирани храни в детските ясли, детските кухни, детските градини и училищата.“\n§ 10.\n В чл. 21а се създават ал. 4 и 5:\n„(4) Производителите изискват и съхраняват резултати от лабораторни анализи, представени по чл. 23з и изискванията на Регламент (ЕО) № 1830/2003, за доставените генетично модифицирани съставки и добавки, както и компоненти на дадена съставка, и вещества, предназначени за влагане в храните.\n(5) Производителите вземат проби с цел удостоверяване на съответствието със заявената информация по чл. 12, ал. 4 с периодичност, определена във внедрената система за управление на безопасността на храните или система за анализ на опасностите и критични контролни точки по чл. 18, ал. 1.“\n§ 11.\n В чл. 23, ал. 2 думите „т. 6“ се заменят с „т. 7“.\n§ 12.\n В чл. 23а, ал. 1 се създава т. 6: \n„6. поддържа електронен регистър за дейността си в интернет страницата на Министерството на здравеопазването.“\n§ 13.\n В чл. 23в, ал. 5, т. 4 думите „ал. 3“ се заменят с „ал. 4“.\n§ 14.\n В чл. 23е, ал. 5, т. 2, буква „д“ и в т. 3 думите „ал. 3“ се заменят с „ал. 4“.\n§ 15.\n В чл. 23з се правят следните изменения и допълнения:\n1. В ал. 2 след думите „в писмен вид“ се добавя „в придружаващите партидата документи и на етикета на продукта“. \n2. В ал. 5 думите „ал. 3“ се заменят с „ал. 4“, а след думите „Регламент 1829/2003“ се добавя „и Регламент (ЕО) № 1830/2003“.\n§ 16.\n В чл. 24 се създава ал. 4:\n„(4) При внос на храни, съдържащи или състоящи се от ГМО, вносителят задължително представя информацията в придружаващите партидата документи за вида и количественото съдържание на ГМО.“ \n§ 17.\n В чл. 27 се създава ал. 5:\n„(5) Официалният контрол се извършва и по сигнали и жалби на граждани. При установени нарушения, за които са дадени предписания или наложени глоби или имуществени сан­кции, производителите и търговците заплащат такса за извършената проверка в размер, утвърден с тарифа по чл. 36в.“\n§ 18.\n В чл. 38 се правят следните изменения:\n1. В ал. 1 числото „15 000“ се заменя с „25 000“.\n2. В ал. 2 числото „35 000“ се заменя с „50 000“.\nПреходни и заключителни разпоредби\n§ 19.\n (1) В 6-месечен срок от влизането в сила на този закон производителите на храни подават декларацията по чл. 12, ал. 4 за регис­трираните обекти за производство на храни. \n(2) В 6-месечен срок от влизането в сила на този закон производителите на храни привеждат внедрените системи за управление на безопасността на храните или системи за анализ на опасностите и критични контролни точки в съответствие с изискванията на този закон.\n§ 20.\n В Закона за подпомагане на земеделските производители (обн., ДВ, бр. 58 от 1998 г.; изм., бр. 79 и 153 от 1998 г., бр. 12, 26, 86 и 113 от 1999 г., бр. 24 от 2000 г., бр. 34 и 41 от 2001 г., бр. 46 и 96 от 2002 г., бр. 18 от 2004 г., бр. 14 и 105 от 2005 г., бр. 18, 30, 34, 59, 80, 96 и 108 от 2006 г., бр. 13, 53 и 59 от 2007 г., бр. 16, 36, 43 и 100 от 2008 г. и бр. 12, 32, 82 и 85 от 2009 г.) се правят следните допълнения:\n1. В чл. 50, ал. 1 след думата „Нарушенията“ се добавя „по чл. 48 и 49“.\n2. Създава се чл. 51:\n„Чл. 51. (1) На преработвател или изкупвач, одобрен по схема за подпомагане на земеделски продукти съгласно регламент на Европейския съюз или наредба, издадена на основание на този закон, който не изпълни задължението си да преработи земеделските продукти, получени съгласно условията на схемата, в продуктите или в сроковете, определени в регламента или наредбата, се налага имуществена санкция. Размерът на имуществената санкция е от 100 до 500 лв. за всеки хектар земеделска земя, от който е добита непреработената продукция. \n(2) Нарушенията по ал. 1 се установяват с актове на определени от министъра на земеделието и храните служители, а наказателните постановления се издават от министъра на земеделието и храните или от оправомощено от него длъжностно лице. \n(3) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.“\n§ 21. \nВ Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г. и бр. 42 и 50 от 2010 г.) се правят следните изменения и допълнения:\n1. В чл. 8 се създава ал. 9:\n„(9) Родителите, настойниците, попечителите или другите лица, които полагат грижи за дете, са длъжни да не допускат участието му в реклами или други форми на търговски съобщения за генетично модифицирани храни.“\n2. В чл. 45 се създава ал. 14:\n„(14) Родител, настойник, попечител или друго лице, което полага грижи за дете, който наруши чл. 8, ал. 9, се наказва с глоба от 250 до 500 лв. за първо нарушение, а при повторно нарушение – с глоба от 500 до 1000 лв.“\n3. В чл. 46, ал. 2 думите „чл. 45, ал. 5, 6, 8, 10, 11 и 12“ се заменят с „чл. 45, ал. 5, 6, 8, 10, 11, 12 и 14“. \nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6208"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9839",
    "meta": [],
    "text": "УКАЗ № 217\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за насърчаване на заетостта, приет от ХLI Народно събрание на 21 юли 2010 г.\nИздаден в \nСофия на 28 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за насърчаване на заетостта \n(обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г. и бр. 49 от 2010 г.)\n§ 1. \nВ чл. 7а се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) За целите на изпълнението на държавната политика по заетостта Изпълнителната агенция „Главна инспекция по труда“ и Агенцията по заетостта обменят информация при условия и по ред, определени в сключено между тях споразумение.“\n§ 2. \nВ чл. 16 се правят следните изменения и допълнения:\n1. В т. 8 думите „изследванията на пазара на труда“ се заменят с „изследване и прогнозиране на пазара на труда“.\n2. Създава се нова т. 11:\n„11. възнаграждения на външни експерти за участие в комисии за провеждане на изпити за придобиване на професионална квалификация;“.\n3. Досегашните т. 11, 12 и 13 стават съответно т. 12, 13 и 14.\n4. Създава се т. 15:\n„15. разходи по заповеди за предоставяне на безвъзмездна финансова помощ по приоритетни оси 1 „Насърчаване на икономическата активност и развитие на пазар на труда, насърчаващ включването“ и 2 „Повишаване на производителността и адаптивността на заетите“ на Оперативна програма „Развитие на човешките ресурси“, когато тези разходи са верифицирани от Управляващия орган, платени са и са допустими по този закон.“\n§ 3. \nВ чл. 20 се правят следните изменения:\n1. В ал. 3, т. 2 думата „молба“ се заменя със „заявление“.\n2. Алинея 5 се изменя така:\n„(5) Лицата имат право на следваща регистрация не по-рано от изтичането на 6 месеца след прекратяване на предходната регистрация на основание ал. 3, т. 1 и ал. 4, т. 1 – 5 и 7 и при условие че нямат задължения към бюджета поради неспазване изискванията на договорите, сключени при участието им в програми, мерки и обучения, финансирани със средства за активна политика на пазара на труда, включително по програми на Европейския съюз.“\n§ 4. \nВ чл. 22 се правят следните изменения и допълнения:\n1. Създава се нова ал. 3:\n„(3) Агенцията по заетостта осигурява достъп до информацията по ал. 2, т. 1 чрез електронната си страница. Съдържанието на достъпната информация се определя с правилника за прилагане на този закон.“\n2. Досегашните ал. 3, 4, 5 и 6 стават съответно ал. 4, 5, 6 и 7.\n§ 5. \nСъздава се чл. 22а:\n„Чл. 22а. (1) Работодателите обявяват задължително в териториалните поделения на Агенцията по заетостта свободните работни места за лица, работещи по трудово правоотношение, в администрация по смисъла на Закона за администрацията, в държавни предприятия по чл. 62, ал. 3 от Търговския закон и в общински предприятия.\n(2) В срок до 14 работни дни от датата на обявяване на работното място по ал. 1 териториалните поделения на Агенцията по заетостта насочват търсещи работа лица, отговарящи на изискванията за заемане на работното място.“\n§ 6. \nВ чл. 25, ал. 2 т. 4 се изменя така:\n„4. програми за заетост.“\n§ 7.\n Създава се чл. 27а:\n„Чл. 27а. (1) За регистрация за извършване на посредническа дейност по наемане на работа могат да кандидатстват физически и/или юридически лица, които отговарят на следните условия:\n1. нямат парични задължения към държавата или към общината по смисъла на чл. 162, ал. 2 от Данъчно-осигурителния процесуален кодекс, установени с влязъл в сила акт на компетентен орган, освен ако е допуснато разсрочване или отсрочване на задълженията, или парични задължения, свързани с плащането на вноски за социалното осигуряване;\n2. не са обявени в несъстоятелност;\n3. не са в производство по ликвидация, а за лицата по ал. 2 – не се намират в подобна процедура съгласно националните закони и подзаконови актове;\n4. нямат наложени административни наказания по чл. 81, ал. 1 или 2 за нарушения на чл. 28, ал. 1, 3, 4 и ал. 7, т. 2 в период три години преди датата на кандидатстване за регистрация;\n5. членовете на управителните и/или контролните органи на юридическите лица:\nа) не са лица с налагани наказания по чл. 81, ал. 1 или 2 за нарушения на чл. 28, ал. 1, 3, 4 и ал. 7, т. 2 в период три години преди датата на кандидатстване за регистрация;\nб) не са били членове на управителни и/или контролни органи на лица, на които са налагани наказания по чл. 81, ал. 1 или 2 за нарушения на чл. 28, ал. 1, 3, 4 и ал. 7, т. 2 в период три години преди датата на кандидатстване за регистрация.\n(2) Лицата, регистрирани по законодателството на държава – членка на Европейския съюз, или на друга държава – страна по Споразумението за Европейското икономическо пространство, или на Конфедерация Швейцария, доказват обстоятелствата по ал. 1, т. 1 – 3 съобразно законодателството на държавата по регистрация.“\n§ 8. \nВ чл. 28 се създават ал. 9 и 10:\n„(9) Лицата по чл. 27, ал. 2, т. 2 задължително предоставят в Агенцията по заетостта информация за обявените при тях свободни работни места и за работните места, които вече са заети или е отпаднала необходимостта за намиране на кандидат:\n1. когато посредникът разполага с електронен регистър за наличните работни места, достъпен в интернет пространството, той предоставя права за връзка с него чрез интернет страницата на Агенцията по заетостта;\n2. когато посредникът не разполага с електронен регистър за наличните работни места, достъпен в интернет пространството, той се задължава да ги обяви чрез регистрацията им в „Е-трудова борса“ на интернет страницата на Агенцията по заетостта.\n(10) Агенцията по заетостта осигурява достъп до информацията по ал. 9 чрез интернет страницата си. Съдържанието, условията и редът за обмен на информация между Агенцията по заетостта и лицата по чл. 27, ал. 2, т. 2 се определят с правилника за прилагане на този закон.“\n§ 9. \nВ чл. 30а се правят следните изменения:\n1. В ал. 1:\nа) точки 4 и 5 се изменят така:\n„4. дължими вноски за сметка на работодателя за фонд „Пенсии“, фонд „Трудова злополука и професионална болест“, фонд „Общо заболяване и майчинство“ върху полученото, включително начисленото и неизплатено, брутно трудово възнаграждение или неначисленото брутно трудово възнаграждение, включително възнаграждението по т. 3 и 6, съгласно чл. 6, ал. 3 от Кодекса за социално осигуряване, както и за фондовете за допълнително задължително пенсионно осигуряване и Националната здравноосигурителна каса;\n5. дължими вноски за сметка на работодателя за фонд „Безработица“ върху полученото, включително начисленото и неизплатено, брутно трудово възнаграждение или неначисленото брутно трудово възнаграждение, включително възнаграждението по т. 3 и 6, съгласно чл. 6, ал. 3 от Кодекса за социално осигуряване;“\nб) в т. 11 думите „и 49а“ се заличават;\nв) точки 14 и 15 се отменят;\nг) в т. 21 думите „и чл. 49а, ал. 4“ се заличават.\n2. В ал. 2:\nа) в т. 2 думите „на лицата по чл. 48а, 49 и 49а“ се заменят с „на лицата по чл. 49“;\nб) в т. 5 думите „и чл. 49а, ал. 1“ се заличават;\nв) в т. 8 думите „14, 15 и“ се заличават;\nг) в т. 13 думите „и чл. 49а, ал. 1“ се заличават.\n§ 10.\n В чл. 30б се правят следните изменения и допълнения:\n1. В ал. 1:\nа) в текста преди т. 1 думите „териториалното поделение на Агенцията по заетостта и“ се заменят с „Агенцията по заетостта чрез териториалното поделение и“;\nб) в т. 4 думите „или по чл. 48а“ се заличават.\n2. В ал. 3 думите „лицето по чл. 48а“ и запетаята след тях се заличават.\n3. Създава се ал. 4:\n„(4) Предоставянето на средства по чл. 30а се извършва, при условие че същите разходи не са финансирани от други източници.“\n§ 11.\n В чл. 31 се правят следните изменения и допълнения:\n1. Алинея 1 се изменя така:\n„(1) Министерският съвет, Министерството на труда и социалната политика и Агенцията по заетостта, отделни министерства и други държавни институции или областни администрации и социалните партньори, както и юридически лица с нестопанска цел, регис­трирани по реда на глава трета от Закона за юридическите лица с нестопанска цел, съвместно със социалните партньори могат да разработват и предлагат за финансиране и реализиране програми за увеличаване на заетостта, свързани с приоритетите на национални стратегически документи за развитие и Националния план за действие по заетостта, както и програми за заетост, ограмотяване, професионално обучение и обучение по ключови компетентности на групи в неравностойно положение на пазара на труда.“\n2. Създава се нова ал. 2:\n„(2) Ежегодно по решение на Националния съвет за насърчаване на заетостта се съставя комисия за оценка и подбор на програми/проекти, предлагани по реда на ал. 1 и чл. 25 и 33. В състава на комисията влизат представители на представителните организации на работниците и служителите на национално равнище, представителните организации на работодателите на национално равнище, Министерството на труда и социалната политика и Агенцията по заетостта. Условията и редът на работа и функциите на комисията се определят с правилника за прилагане на този закон.“\n3. Досегашните ал. 2, 3 и 4 стават съответно ал. 3, 4 и 5.\n§ 12.\n В чл. 33 се правят следните изменения и допълнения:\n1. В ал. 2, изречение второ след думите „по ал. 1“ се поставя запетая и се добавя „както и програми за заетост и обучение на лицата, освободени от работа в резултат от масови уволнения“.\n2. Алинея 3 се изменя така:\n„(3) Регионалните програми за заетост и обучение се разработват по инициатива на областните и общинските администрации, социалните партньори и други юридически лица и се представят периодично за одобряване в комисиите по заетостта към областните съвети за развитие. Комисиите по заетостта предлагат одобрените регионални програми за заетост и обучение за финансиране при условия и по ред, определени с правилника за прилагане на този закон.“\n§ 13.\n В чл. 41, изречение първо думите „но за не повече от 6 месеца“ се заменят с „но за не повече от 9 месеца“.\n§ 14.\n В чл. 42а, ал. 3, т. 3 думата „молба“ се заменя със „заявление“.\n§ 15.\n В чл. 47, ал. 1 думите „и молба от лицето“ се заменят с „и заявление от лицето“.\n§ 16.\n Член 48а се отменя.\n§ 17.\n В чл. 49, ал. 2 думите „правата си по ал. 1, по чл. 47 или по чл. 49а“ се заменят с „правата си по ал. 1 или по чл. 47“.\n§ 18.\n Член 49а се отменя.\n§ 19.\n В чл. 49б думите „На лицата по чл. 47, 49 и 49а“ се заменят с „На лицата по чл. 47 и 49“.\n§ 20.\n В чл. 50 думите „за срок 12 месеца“ се заменят със „за срок не повече от 12 месеца“.\n§ 21.\n В глава шеста, раздел VІІІ се създава чл. 55д:\n„Чл. 55д. За всяко разкрито „зелено работно място“, на което е наето безработно лице с непрекъснато поддържана регистрация не по-малко от 6 месеца, насочено от поделение на Агенцията по заетостта, на работодателя се предоставят суми съгласно чл. 30а, ал. 2 за времето, през което лицето е било на работа, но за срок не повече от 12 месеца.“\n§ 22.\n В чл. 56 ал. 1 се изменя така:\n„(1) Работодателите, както и институциите, осъществяващи обучение на възрастни или професионално ориентиране, могат да ползват средства по този закон, ако нямат изискуеми публични задължения, нямат задължения за неизпълнение на сключени договори по програми, мерки и обучения, както и по проекти по Оперативна програма „Развитие на човешките ресурси“, и за работодателите мярката е допустима по Закона за държавните помощи.“\n§ 23.\n В чл. 62, ал. 3, изречение първо думите „може да“ се заличават.\n§ 24.\n В чл. 63 се правят следните изменения и допълнения:\n1. Точка 2 се изменя така:\n„2. лицата по чл. 48 и 49;“.\n2. В т. 4 след думите „към квалификацията им“ се добавя „или притежаваните от тях компетентности“.\n§ 25.\n В чл. 76, ал. 2 думите „лицата по чл. 27, ал. 2, т. 2“ се заменят с „лицата, извършващи посредническа дейност и услуги по наемане на работа“.\n§ 26.\n В чл. 81 ал. 2 се изменя така:\n„(2) На физически и/или юридически лица, извършващи посредническа дейност и услуги в нарушение на изискванията за осъществяване на дейността, се налага глоба, съответно имуществена санкция, в размер от 1000 до 2500 лв., а при повторно нарушение – от 2500 до 5000 лв.“\n§ 27.\n В чл. 82 се правят следните изменения и допълнения:\n1. Алинея 1 се изменя така:\n„(1) На работодател, наел по трудово правоотношение чужденец без разрешение за работа или без регистрация в Агенцията по заетостта, или на местно лице, приело на работа командирован чужденец без разрешение за работа или без регистрация в Агенцията по заетостта, както и на чужденец, извършващ трудова дейност без разрешение за работа или без регистрация в Агенцията по заетостта, и на командирован в Република България чужденец в рамките на предоставяне на услуги без разрешение за работа или без регистрация в Агенцията по заетостта, се налага глоба или имуществена санкция в размер, определен по чл. 48 от Закона за чужденците в Република България, освен ако не подлежи на по-тежко наказание.“\n2. Създава се ал. 3:\n„(3) На работодател, който не е декларирал в Агенцията по заетостта в законоустановения срок наемането на работа на граждани на трети държави, които не са получили разрешение за постоянно пребиваване на територията на Република България и са членове на семейство на български граждани или на граждани на Европейския съюз, на държава – страна по Споразумението за Европейското икономическо пространство, или на Конфедерация Швейцария, които по силата на сключени международни договори с Европейския съюз имат право на свободно движение, се налага глоба или имуществена санкция в размер от 1000 до 2500 лв., а при повторно нарушение – от 2500 до 5000 лв.“\n§ 28.\n В чл. 84 думите „лицата по чл. 48а“ и запетаята след тях се заличават.\n§ 29.\n В чл. 85 се правят следните изменения и допълнения:\n1. Създават се нови ал. 2 и 3:\n„(2) Актът за установяване на административно нарушение се връчва на нарушителя лично срещу подпис, а при невъзможност да му се връчи, се изпраща по пощата с препоръчано писмо с обратна разписка. В случаите, когато лицето не бъде намерено на адреса на управление, на постоянния му адрес или на адреса по месторабота, връчването се извършва, като на таблото за обявления и на официалната интернет страница на органа по чл. 75, ал. 2 се поставя съобщение за съставянето на акта, подлежащ на връчване.\n(3) В случаите по ал. 2 актът за установяване на административно нарушение се смята за връчен след изтичане на 7-дневен срок от поставянето на съобщението или публикуването му на официалната интернет страница на органа по чл. 75, ал. 2.“\n2. Досегашните ал. 2, 3 и 4 стават съответно ал. 4, 5 и 6.\n§ 30.\n В § 1 от допълнителната разпоредба се създават т. 34 и 35:\n„34. „Външен експерт по чл. 16, т. 11“ е физическо лице, предложено от работодател за участие в комисия за провеждане на изпити за придобиване на професионална квалификация и включено в списък, утвърден от изпълнителния директор на Агенцията по заетостта. Критериите и редът за включване в списъка се определят от изпълнителния директор на Агенцията по заетостта.\n35. „Зелени работни места“ са работни места, разкрити в икономически дейности, свързани с производство на стоки и предоставяне на услуги, подпомагащи опазването на околната среда, съгласно списък с икономически дейности, утвърден от министъра на околната среда и водите и министъра на труда и социалната политика.“\nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6209"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10013",
    "meta": [],
    "text": "УКАЗ № 220\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за отпускане на безвъзмездно финансиране от Фонда за институционално развитие в подкрепа на институционалната реформа в горския сектор за изпълнение на проект IDF № TF-096228 между правителството на Република България и Международната банка за възстановяване и развитие, приет от ХLI Народно събрание на 21 юли 2010 г.\nИздаден в \nСофия на 28 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението за отпускане на безвъзмездно финансиране от Фонда за институционално развитие в подкрепа на институционалната реформа в горския сектор за изпълнение на проект IDF № TF-096228 между правителството на Република България и Международната банка за възстановяване и развитие\nЧлен единствен.\n Ратифицира Споразумението за отпускане на безвъзмездно финансиране от Фонда за институционално развитие в подкрепа на институционалната реформа в горския сектор за изпълнение на проект IDF № TF-096228 между правителството на Република България и Международната банка за възстановяване и развитие, сключено на 31 май 2010 г. чрез размяна на писма.\nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6213"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10055",
    "meta": [],
    "text": "УКАЗ № 216\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за Националния архивен фонд, приет от ХLI Народно събрание на 21 юли 2010 г.\nИздаден в \nСофия на 28 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за Националния архивен фонд \n(обн., ДВ, бр. 57 от 2007 г.; изм., бр. 19, 42, 78, 92, 93 и 103 от 2009 г.; Решение № 8 на Конституционния съд от 2010 г. – бр. 43 от 2010 г.)\n§ 1. \nВ чл. 13 се правят следните изменения:\n1. В т. 11 думите „и упълномощава директорите на държавните архиви за осъществяване на такива сделки“ се заличават.\n2. В т. 14 запетаята след думите „експертно-проверочна комисия“ се заменя със съюза „и“, а думите „и съответните експертни комисии в държавните архиви“ се заличават.\n§ 2. \nВ глава втора, в наименованието на раздел II думата „териториални“ се заменя с „регионални“.\n§ 3. \nЧлен 18 се изменя така:\n„Чл. 18. Структурата на Държавна агенция „Архиви“ включва централни и регионални държавни архиви. Регионалните държавни архиви се определят с Устройствения правилник на Държавна агенция „Архиви“.“\n§ 4. \nЧлен 20 се отменя.\n§ 5. \nВ чл. 21 думата „общински“ се заменя с „обществени“, а думите „за периода след 1878 г.“ се заличават.\n§ 6. \nЧлен 23 се отменя.\n§ 7. \nЧлен 24 се изменя така:\n„Чл. 24. Обект на дейността на регионалните държавни архиви са определените за постоянно запазване документи на областните администрации, на общините на територията на съответния регион, на териториалните структури на държавните органи и на други държавни и общински институции, намиращи се на територията на региона, на органи и организации с местно значение, както и документалното наследство на значими личности от местно значение.“\n§ 8. \nЧлен 26 се отменя.\n§ 9. \nВ чл. 27 се правят следните изменения:\n1. Алинея 1 се изменя така:\n„(1) Превантивният, текущият и последващият контрол по изпълнението на задълженията по този закон се осъществяват от председателя на агенцията или оправомощени от него длъжностни лица.“\n2. Алинеи 4 и 5 се отменят.\n§ 10.\n В чл. 43, ал. 2 думите „директорите на съответните държавни архиви“ се заменят с „председателя на Държавна агенция „Архиви“.\n§ 11.\n В чл. 47, ал. 2 думите „директора на приемащия ги държавен архив“ се заменят с „председателя на Държавна агенция „Архиви“.\n§ 12.\n В чл. 55, ал. 5 думите „от експертните оценителни комисии на приемащите ги архиви“ се заменят с „по ред, определен с Устройствения правилник на Държавна агенция „Архиви“.\n§ 13.\n В чл. 100, ал. 2 думите „или от директорите на държавните архиви, когато им е възложено от председателя на агенцията“ се заличават.\nПреходни и заключителни разпоредби\n§ 14.\n Регионалните държавни архиви са правоприемник на документите на Софийски държавен архив и териториалните държавни архиви, на техните пасиви, активи и други права и задължения.\n§ 15.\n Правоотношенията на служителите на териториалните държавни архиви се уреждат съгласно чл. 123 от Кодекса на труда, чл. 87а от Закона за държавния служител и в съответствие с определените с Устройствения правилник на Държавна агенция „Архиви“ структура и числен състав.\n§ 16.\n Законът влиза в сила от 12 юни 2010 г.\nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6210"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9842",
    "meta": [],
    "text": "УКАЗ № 221\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Протокола от 2005 г. към Конвенцията за преследване на незаконните действия, насочени срещу сигурността на морското корабоплаване и на Протокола от 2005 г. към Протокола за преследване на незаконните действия, насочени срещу сигурността на неподвижни платформи, разположени върху континенталния шелф, приет от ХLI Народно събрание на 21 юли 2010 г.\nИздаден в \nСофия на 28 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Протокола от 2005 г. към Конвенцията за преследване на незаконните действия, насочени срещу сигурността на морското корабоплаване и на Протокола от 2005 г. към Протокола за преследване на незаконните действия, насочени срещу сигурност­та на неподвижни платформи, разположени върху континенталния шелф\nЧл. 1.\n Ратифицира Протокола от 2005 г. към Конвенцията за преследване на незаконните действия, насочени срещу сигурността на морското корабоплаване (ратифицирана със закон – ДВ, бр. 43 от 1999 г., обн., ДВ, бр. 48 от 2003 г.), подписан на 14 октомври 2005 г. в Лондон.\nЧл. 2.\n Ратифицира Протокола от 2005 г. към Протокола за преследване на незаконните действия, насочени срещу сигурността на неподвижни платформи, разположени върху континенталния шелф (ратифициран със закон – ДВ, бр. 43 от 1999 г., обн., ДВ, бр. 48 от 2003 г.), подписан на 14 октомври 2005 г. в Лондон.\nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6212"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9847",
    "meta": [],
    "text": "УКАЗ № 219\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Спогодбата между правителството на Република България и правителството на Федерална република Германия за финансово сътрудничество (2006 г.), приет от ХLI Народно събрание на 21 юли 2010 г.\nИздаден в \nСофия на 28 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Спогодбата между правителството на Република България и правителството на Федерална република Германия за финансово сътрудничество (2006 г.)\nЧлен единствен.\n Ратифицира Спогодбата между правителството на Република България и правителството на Федерална република Германия за финансово сътрудничество (2006 г.), подписана на 7 юни 2010 г. в София.\nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n6214"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10059",
    "meta": [],
    "text": "УКАЗ № 207\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за стабилизиране и асоцииране между Европейските общности и техните държави членки, от една страна, и Република Сърбия, от друга страна, приет от ХLI Народно събрание на 16 юли 2010 г.\nИздаден в \nСофия на 27 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението за стабилизиране и асоцииране между Европейските общности и техните държави членки, от една страна, и Република Сърбия, от друга страна\nЧлен единствен. \nРатифицира Споразумението за стабилизиране и асоцииране между Европейските общности и техните държави членки, от една страна, и Република Сърбия, от друга страна, подписано в Люксембург на 29 април 2008 г.\nЗаконът е приет от 41-ото Народно събрание на 16 юли 2010 г. и е подпечатан с официалния печат на Народното събрание.\nЗа председател на Народното събрание:  \nАнастас Анастасов\n6025"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9996",
    "meta": [],
    "text": "УКАЗ № 206\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за потребителския кредит, приет от ХLI Народно събрание на 15 юли 2010 г.\nИздаден в \nСофия на 27 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за потребителския кредит \n(ДВ, бр. 18 от 2010 г.)\n§ 1. \nВ чл. 4, ал. 1, т. 2 и 3 думите „и 25“ се заменят с „25 и 33а“.\n§ 2. \nСъздава се чл. 33а:\n„Чл. 33а. (1) Кредиторът публикува на интернет страницата си: \n1. текущия размер на използваните от него референтни лихвени проценти, и \n2. използваната от него методология за определяне на референтния лихвен процент.\n(2) Кредиторът е длъжен да поддържа на интернет страницата си и данни за размера на всички референтни лихвени проценти, които той е определил по ал. 1.\n(3) Методологията по ал. 1 не може да се променя едностранно от кредитора след сключването на договора за кредит.“\n§ 3.\n Създава се чл. 50а:\n„Чл. 50а. За нарушение на чл. 33а на виновните лица се налага глоба в размер от 700 до 2000 лв. – за физическите лица, и имуществена санкция в размер от 3000 до 8000 лв. – за едноличните търговци и юридическите лица.“\nЗаключителна разпоредба\n§ 4. \nЗаконът влиза в сила един месец след обнародването му в „Държавен вестник“.\nЗаконът е приет от 41-ото Народно събрание на 15 юли 2010 г. и е подпечатан с официалния печат на Народното събрание.\nЗа председател на Народното събрание:  \nАнастас Анастасов\n5998"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10065",
    "meta": [],
    "text": "УКАЗ № 189\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Изменението на Заемното споразумение (Проект за социално включване) между Република България и Международната банка за възстановяване и развитие, приет от ХLI Народно събрание на 7 юли 2010 г.\nИздаден в \nСофия на 14 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Изменението на Заемното споразумение (Проект за социално включване) между Република България и Международната банка за възстановяване и развитие\nЧлен единствен.\n Ратифицира Изменението на Заемното споразумение (Проект за социално включване) между Република България и Международната банка за възстановяване и развитие, сключено чрез размяна на писма от 10 и 17 юни 2010 г.\nЗаконът е приет от 41-ото Народно събрание на 7 юли 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5756"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9971",
    "meta": [],
    "text": "УКАЗ № 188\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за акцизите и данъчните складове, приет от ХLI Народно събрание на 7 юли 2010 г.\nИздаден в \nСофия на 14 юли 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за акцизите и данъчните складове \n(обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г. и бр. 6, 24, 44 и 95 от 2009 г.)\n§ 1. \nВ чл. 4 се създава т. 45:\n„45. „Място на директна доставка“ е мястото на получаване на енергийни продукти от лицензиран складодържател, различно от местонахождението на данъчния склад, изпратени от друга държава членка.“\n§ 2. \nВ чл. 14 се правят следните изменения и допълнения:\n1. Създава се нова ал. 3:\n„(3) За енергийни продукти с кодове по КН 2710 91 и 2710 99 разпоредбите на глава четвърта се прилагат на територията на страната само от лицата, които ги оползотворяват или обезвреждат по смисъла на Закона за управление на отпадъците.“\n2. Досегашната ал. 3 става ал. 4.\n§ 3. \nВ чл. 20, ал. 2 се създава т. 12б:\n„12б. получаването на енергийни продукти от лицензиран складодържател при условията на директна доставка;“.\n§ 4. \nВ чл. 24, ал. 3 след думата „потребители“ се поставя точка и текстът докрая се заличава.\n§ 5. \nВ чл. 25, ал. 1, т. 1 думите „чл. 27, ал. 7, 8 и 10“ се заменят с „чл. 27, ал. 7 и 8“.\n§ 6. \nЧлен 25а се отменя.\n§ 7. \nВ чл. 26 се създава ал. 3:\n„(3) За прилагане разпоредбите на ал. 1 и 2 лицата, които извършват зареждане на плавателни съдове, използват средства за измерване, отговарящи на изискванията на чл. 103а, ал. 1 и инсталирани на транспортните вместимости, от които се извършва зареждането, като дан­ните от тях се предават по електронен път до Централното митническо управление по ред, начин и формат, определени от директора на Агенция „Митници“.“ \n§ 8. \nВ чл. 27 се правят следните изменения и допълнения:\n1. В ал. 4 думите „по жалбата в 14-дневен срок“ се заменят с „в 45-дневен срок от датата на получаването й“.\n2. В ал. 7 накрая се добавя „по ред и начин, определени с правилника за прилагане на закона“.\n3. Алинея 8 се изменя така:\n„(8) Когато акцизни стоки под режим отложено плащане на акциз не могат да бъдат освободени за потребление поради несъответствие с нормативни изисквания или с технически и качествени стандарти на производителя, включително по отношение на потребителските опаковки, поставените върху опаковките бандероли се бракуват по ред и начин, определени с правилника за прилагане на закона.“\n4. Алинеи 9, 10 и 11 се отменят.\n5. Създава се ал. 12:\n„(12) Бракуваните бандероли по ал. 7 и 8 се унищожават от митническите органи по ред и начин, определени с правилника за прилагане на закона.“\n§ 9. \nВ чл. 32, ал. 1 т. 7 се отменя.\n§ 10.\n В чл. 33, ал. 1 т. 6 се отменя.\n§ 11.\n В чл. 33а се правят следните изменения и допълнения:\n1. В ал. 1 думата „литра“ се заменя с „кг“.\n2. Създават се ал. 4 и 5:\n„(4) Ставката по ал. 1 за смазочни масла, които по техническа спецификация съдържат газьол, се прилага само ако газьолът е маркиран.\n(5) За целите на прилагане на ал. 4 освободените за потребление акцизни стоки се придружават от документ по образец, определен с правилника за прилагане на закона.“\n§ 12.\n В чл. 34 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Ставката за тежки горива по чл. 33, ал. 1, т. 2, които по техническа спецификация съдържат газьол, се прилага само ако газьолът е маркиран.“\n§ 13.\n Създава се чл. 39а:\n„Чл. 39а. При промяна на акцизната ставка по чл. 39 новата акцизна ставка влиза в сила не по-рано от два месеца от деня на обнародването на закона в „Държавен вестник“.“\n§ 14.\n Член 45 се отменя.\n§ 15.\n В чл. 48 се правят следните допълнения:\n1. В ал. 1 се създава т. 9:\n„9. точно местонахождение на мястото на директна доставка.“\n2. В ал. 2 се създават т. 19 и 20:\n„19. договор или друг документ с лицето – получател на енергийни продукти, в случаите на директна доставка;\n20. план на мястото на директна доставка с обозначено местоположение на средствата за измерване на получаваните енергийни продукти.“\n3. Създават се ал. 4 и 5:\n„(4) Лицензираният складодържател може да поиска да получава енергийни продукти на място или на места на директна доставка, различни от местонахождението на данъчния склад, по ред, определен в правилника за прилагане на закона. \n(5) Лицата по ал. 4 са длъжни да използват средства за измерване, които да отговарят на изискванията на чл. 103а, на мястото на директна доставка.“\n§ 16.\n В чл. 51, ал. 1 се създава т. 11:\n„11. точния адрес на мястото на директна доставка.“\n§ 17.\n В чл. 59 се правят следните изменения и допълнения:\n1. Създава се нова ал. 4:\n„(4) Не се смята за производство на енергийни продукти дейност, при която извън производствено предприятие или данъчен склад се използват енергийни продукти заедно с други енергийни продукти или други материали, при условие че:\n1. акцизът върху компонентите е вече заплатен, и\n2. платената сума не е по-малка от сумата, която би била дължима върху готовия продукт, получен от компонентите.“\n2. Досегашната ал. 4 става ал. 5.\n§ 18.\n В чл. 64, ал. 6 накрая се поставя запетая и се добавя „не по-късно от три месеца преди датата на въвеждане на новия образец на бандерол“. \n§ 19.\n В чл. 67 се правят следните допълнения:\n1. В т. 3 накрая се добавя „или до място на директна доставка, посочено от лицензирания складодържател“.\n2. В т. 4 след думите „до данъчен склад“ се добавя „или до място на директна доставка, посочено от лицензирания складодържател“.\n§ 20.\n В чл. 68, ал. 2, т. 3 след думите „данъчен склад“ се добавя „или място на директна доставка“.\n§ 21.\n В чл. 71, ал. 2 след думата „склада“ се добавя „или мястото на директна доставка“.\n§ 22.\n В чл. 73а, ал. 1 се правят следните допълнения:\n1. В т. 4 след думата „склад“ се добавя „или до място на директна доставка, посочено от лицензирания складодържател“.\n2. В т. 5 след думите „до данъчен склад“ се добавя „или до място на директна доставка, посочено от лицензирания складодържател“.\n§ 23.\n В чл. 73б, ал. 3, т. 3 след думите „данъчен склад“ се добавя „или място на директна доставка“ и се създава изречение второ: „Митническите органи разрешават вдигане на стоките след поставянето им под режим отложено плащане на акциз.“\n§ 24.\n В чл. 74 в текста преди т. 1 след думите „в чийто данъчен склад“ се добавя „или място на директна доставка“.\n§ 25.\n В чл. 76 след думите „в чийто данъчен склад“ се добавя „или място на директна доставка“.\n§ 26.\n В чл. 80, ал. 1 думата „или“ се заменя с „и/или“. \n§ 27.\n В чл. 83 ал. 8 се отменя. \n§ 28.\n В чл. 83г, ал. 1 думата „или“ се заменя с „и/или“. \n§ 29.\n В чл. 93 се правят следните изменения и допълнения:\n1. В ал. 1 след думите „моторно гориво“ се добавя „или са освободени от облагане с акциз“. \n2. Създават се нова ал. 2 и ал. 3:\n„(2) Разпоредбата на ал. 1 се прилага и за всички видове газьол с кодове по КН от 2710 19 41 до 2710 19 49, когато е предназначен за получаване на други енергийни продукти, които се облагат със ставка, по-ниска от ставката за моторно гориво, или са освободени от облагане с акциз. \n(3) Разпоредбите на чл. 24, ал. 1, т. 1 и чл. 26, ал. 1 и 2 се прилагат за газьол и енергийни продукти, съдържащи газьол за зареждане на плавателни средства, с изключение на тези за частни развлекателни плавания, при условие че газьолът е маркиран.“\n3. Досегашната ал. 2 става ал. 4 и в нея думите „по ал. 1“ се заменят с „по ал. 1, 2 и 3“.\n4. Създава се ал. 5:\n„(5) В случаите по ал. 1, 2 и 3 във всички търговски и първични счетоводни документи задължително се вписва „маркирано гориво за отопление“, съответно „маркирано гориво за плавателни средства“ или „енергиен продукт, съдържащ маркиран газьол“ и номер на анализния сертификат и/или протокол за маркирането на съответната партида.“\n§ 30.\n В чл. 94 се правят следните допълнения:\n1. В ал. 1 в текста преди т. 1 след думата „керосин“ се добавя „независимо от концентрацията или комбинацията на маркиращите вещества“.\n2. Създава се ал. 3:\n„(3) Забранява се добавянето към енергийни продукти на какъвто и да е маркер или цвят, различни от тези, предвидени в правото на Общността или в националното законодателство.“\n§ 31.\n В чл. 104 се правят следните изменения и допълнения:\n1. В ал. 1 след думите „по чл. 121“ се добавя „и чл. 153, ал. 5“.\n2. В ал. 3 думите „т. 1“ се заличават, а след думите „митническо управление“ се добавя „или от директора на Агенция „Митници“.\n§ 32.\n В чл. 108а се правят следните изменения:\n1. В ал. 1 думите „и се отнема разрешението за срок една година, а тютюневите изделия се отнемат в полза на държавата“ се заличават.\n2. В ал. 2 думите „и се отнема разрешението за срок три години, а тютюневите изделия се отнемат в полза на държавата“ се заличават.\n§ 33.\n В чл. 114 думите „на чл. 61“ се заменят с „на чл. 103а, ал. 1, 3, 4 и 5“.\n§ 34.\n Създава се чл. 122а:\n„Чл. 122а. (1) Лице, което направи опит за манипулиране или демонтиране или манипулира, или демонтира техническите устройства по чл. 102, ал. 3, се наказва с глоба в двойния размер на дължимия акциз, но не по-малко от 1000 лв. – за физическите лица, и с имуществена санкция в двойния размер на дължимия акциз, но не по-малко от 2000 лв. – за юридическите лица и едноличните търговци.\n(2) При повторно нарушение по ал. 1 глобата е в тройния размер на дължимия акциз, но не по-малко от 3000 лв., а имуществената санкция – в тройния размер на дължимия акциз, но не по-малко от 6000 лв.“\n§ 35.\n В чл. 124 след думите „В случаите на нарушения по“ се добавя „чл. 108а“ и се поставя запетая.\n§ 36.\n В чл. 124а се правят следните изменения и допълнения:\n1. Създава се нова ал. 3:\n„(3) Наказанието по ал. 1 и 2 не се налага в случаите, когато е сключено споразумение за прекратяване на административно-наказателното производство по реда на чл. 107з.“\n2. Досегашната ал. 3 става ал. 4.\n§ 37\n. В Закона за изменение и допълнение на Закона за акцизите и данъчните складове (ДВ, бр. 106 от 2008 г.) § 18 от заключителните разпоредби се отменя.\n§ 38.\n В Закона за изменение и допълнение на Закона за акцизите и данъчните складове (ДВ, бр. 105 от 2006 г.) § 79 от преходните и заключителните разпоредби се отменя.\nПреходни и заключителни разпоредби\n§ 39.\n За предадените до влизането в сила на този закон бандероли по чл. 27, ал. 6, 7 и 8 в компетентното митническо учреждение акцизът се прихваща или се възстановява при условията и по реда на отменените ал. 9, 10 и 11 от същия член.\n§ 40.\n За започнала процедура по отменения чл. 25а платеният акциз се прихваща или възстановява при условията и по реда, определени до влизането в сила на този закон. \n§ 41.\n (1) Лицата по чл. 26, ал. 3 привеждат дейността си в съответствие с изискванията на този закон в срок до три месеца от влизането му в сила и писмено уведомяват за това директора на Агенция „Митници“.\n(2) Извън случаите по § 81, ал. 2 от преходните и заключителните разпоредби на Закона за изменение и допълнение на Закона за акцизите и данъчните складове (ДВ, бр. 95 от 2009 г.) лицата, които са спазили срока по § 2 от преходните и заключителните разпоредби на Наредба № 3 от 2010 г. за специфичните изисквания и контрола, осъществяван от митническите органи върху средствата за измерване на акцизни стоки (ДВ, бр. 15 от 2010 г.), привеждат дейността си в съответствие с изискванията на закона и писмено уведомяват за това директора на Агенция „Митници“ в срок до:\n1. три месеца от датата на изготвяне на протокол по чл. 52, ал. 4 от наредбата;\n2. първи септември 2010 г. – за лицата, които използват средства за измерване и контрол, едновременно отчитащи показателите обем, алкохолно съдържание и екстракт, изразен в градус Плато. \n(3) Лицата по ал. 2 могат да продължат дейността си до влизането в сила на съответния акт на директора на Агенция „Митници“ или на началника на компетентното митническо учреждение относно промяна на издадения лиценз за управление на данъчен склад или регистрация и/или за съответствие с изискванията на закона, но не по-късно от три месеца от влизането в сила на този закон.\n§ 42.\n (1) Разпоредбите на чл. 47, ал. 1, т. 5, чл. 57в, ал. 1, т. 5, чл. 58а, ал. 1, т. 3 и чл. 58в, ал. 1, т. 5 не се прилагат за извършени нарушения до влизането в сила на този закон, освен ако деянието съставлява престъпление, при условие че нарушителят сключи споразумение по реда на чл. 107з в двумесечен срок от влизането в сила на този закон.\n(2) Разпоредбите на чл. 47, ал. 1, т. 5, чл. 57в, ал. 1, т. 5, чл. 58а, ал. 1, т. 3 и чл. 58в, ал. 1, т. 5 не се прилагат за извършени нарушения, за които има влязло в сила наказателно постановление до влизането в сила на този закон, освен ако деянието съставлява престъпление, при условие че наложената имуществена санкция е заплатена или бъде заплатена в двумесечен срок от влизането в сила на този закон.\n§ 43.\n В Закона за митниците (обн., ДВ, бр. 15 от 1998 г.; изм., бр. 89 и 153 от 1998 г., бр. 30 и 83 от 1999 г., бр. 63 от 2000 г., бр. 110 от 2001 г., бр. 76 от 2002 г., бр. 37 и 95 от 2003 г., бр. 38 от 2004 г., бр. 45, 86, 91 и 105 от 2005 г., бр. 30 и 105 от 2006 г., бр. 59 и 109 от 2007 г., бр. 28, 43 и 106 от 2008 г. и бр. 12, 32, 42, 44 и 95 от 2009 г.) в чл. 211и, ал. 5 думите „местонахождението й“ се заменят с „местонахождението на органа, издал постановлението“.\n§ 44.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 7 юли 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n5788"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10051",
    "meta": [],
    "text": "УКАЗ № 185\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за финансовото управление и контрол в публичния сектор, приет от ХLI Народно събрание на 2 юли 2010 г.\nИздаден в \nСофия на 7 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за финансовото управление и контрол в публичния сектор \n(обн., ДВ, бр. 21 от 2006 г.; изм., бр. 42 от 2009 г.)\n§ 1.\n В чл. 8 ал. 1 се изменя така:\n„(1) Ръководителите на организациите по чл. 2, ал. 2, т. 1 – 6 – първостепенни разпоредители с бюджетни кредити, с изключение на Висшия съдебен съвет и Сметната палата, ежегодно до 31 март представят на министъра на финансите информация за функционирането, адекватността, ефикасността и ефективността на системите за финансово управление и контрол в организациите, включително за разпоредителите с бюджетни кредити от по-ниска степен към тях, за предходната година.“ \n§ 2.\n Член 19 се отменя.\n§ 3.\n Създава се глава пета с чл. 21:\n„Глава пета\nАДМИНИСТРАТИВНОНАКАЗАТЕЛНИ РАЗПОРЕДБИ\nЧл. 21. (1) Ръководителите на организациите по чл. 2, ал. 2, т. 1 – 6 – първостепенни разпоредители с бюджетни кредити, с изключение на Висшия съдебен съвет и Сметната палата, неизпълнили задължението си за представяне на министъра на финансите на информация за състоянието на системите за финансово управление и контрол в срока по чл. 8, ал. 1, се наказват с глоба от 200 до 1000 лв. \n(2) Актовете за установяване на нарушенията по ал. 1 се съставят от длъжностни лица, определени от министъра на финансите.\n(3) Наказателните постановления се издават от министъра на финансите или от оправомощено от него длъжностно лице.\n(4) Установяването на нарушенията, издаването, обжалването и изпълнението на наказателните постановления се извършват при условията и по реда на Закона за административните нарушения и наказания.“\n§ 4. \nВ § 1, т. 5 от допълнителната разпоредба думите „възможността да настъпи“ се заличават.\nЗаконът е приет от 41-ото Народно събрание на 2 юли 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n5686"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9793",
    "meta": [],
    "text": "УКАЗ № 186\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за защита на конкуренцията, приет от ХLI Народно събрание на 2 юли 2010 г.\nИздаден в \nСофия на 7 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за защита на конкуренцията \n(обн., ДВ, бр. 102 от 2008 г.; изм., бр. 42 от 2009 г.)\n§ 1. \nВ чл. 4 се правят следните изменения:\n1. Алинея 1 се изменя така:\n„(1) Комисията се състои от петима членове, в т. ч. председател, заместник-председател и трима членове, които се избират и освобождават от Народното събрание за срок 5 години.“\n2. В ал. 4 думата „заместник-председателите“ се заменя със „заместник-председателят“.\n3. В ал. 5, изречение второ думите „Заместник-председателите получават“ се заменят със „Заместник-председателят получава“.\n§ 2.\n В чл. 5 се правят следните изменения:\n1. В ал. 1 думата „заместник-председателите“ се заменя със „заместник-председателя“. \n2. В ал. 5 думата „заместник-председателите“ се заменя със „заместник-председателя“, а думата „заместник-председатели“ се заменя със „заместник-председател“.\n3. В ал. 6 думата „заместник-председателите“ се заменя със „заместник-председателя“. \n§ 3. \nВ чл. 9 ал. 2 се изменя така:\n„(2) При осъществяване на своите функции председателят се подпомага от заместник-председател. Когато председателят отсъства от страната или ползва законоустановен отпуск, той делегира правомощията си на заместник-председателя със заповед за всеки конкретен случай.“\n§ 4. \nВ чл. 59 се правят следните изменения:\n1. В ал. 1 цифрата „4“ се заменя с „3“.\n2. В ал. 2:\nа) в изречение първо цифрата „4“ се заменя с „3“;\nб) в изречение второ цифрите „7“ и „4“ се заменят съответно с „5“ и „3“.\nПреходни и заключителни разпоредби\n§ 5.\n (1) В едномесечен срок от влизането в сила на този закон Народното събрание избира членовете на Комисията за защита на конкуренцията.\n(2) До встъпването в длъжност на новите членове на Комисията за защита на конкуренцията досегашните членове продължават да осъществяват правомощията си.\n§ 6. \nВ двумесечен срок от влизането в сила на този закон Комисията за защита на конкуренцията приема изменения и допълнения на Устройствения правилник на Комисията за защита на конкуренцията.\n§ 7. \nВ Закона за обществените поръчки (обн., ДВ, бр. 28 от 2004 г.; изм., бр. 53 от 2004 г., бр. 31, 34 и 105 от 2005 г., бр. 18, 33, 37 и 79 от 2006 г., бр. 59 от 2007 г., бр. 94, 98 и 102 от 2008 г. и бр. 24 и 82 от 2009 г.) в чл. 122в се правят следните изменения:\n1. В ал. 1 думата „четирима“ се заменя с „трима“.\n2. В ал. 2:\nа) в изречение първо цифрата „4“ се заменя с „3“;\nб) в изречение второ цифрите „7“ и „4“ се заменят съответно с „5“ и „3“.\n§ 8. \nВ Закона за концесиите (обн., ДВ, бр. 36 от 2006 г.; изм., бр. 53, 65 и 105 от 2006 г., бр. 41, 59 и 109 от 2007 г., бр. 50, 67 и 102 от 2008 г. и бр. 47, 99 и 103 от 2009 г.) в чл. 90 се правят следните изменения: \n1. В ал. 1 думата „четирима“ се заменя с „трима“.\n2. В ал. 2:\nа) в изречение първо цифрата „4“ се заменя с „3“;\nб) в изречение второ цифрите „7“ и „4“ се заменят съответно с „5“ и „3“. \n§ 9.\n В Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия (обн., ДВ, бр. 102 от 2006 г.; изм., бр. 41, 57 и 109 от 2007 г., бр. 69 от 2008 г., бр. 25, 35, 42, 82 и 93 от 2009 г. и бр. 18 от 2010 г.) в чл. 3, ал. 1, т. 9 думата „заместник-председателите“ се заменя със „заместник-председателят“. \nЗаконът е приет от 41-ото Народно събрание на 2 юли 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n5685"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10034",
    "meta": [],
    "text": "УКАЗ № 182\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за политичес­ките партии, приет от ХLI Народно събрание на 1 юли 2010 г.\nИздаден в \nСофия на 7 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за политическите партии \n(обн., ДВ, бр. 28 от 2005 г.; изм., бр. 102 от 2005 г., бр. 17 и 73 от 2006 г., бр. 59 и 78 от 2007 г. и бр. 6 от 2009 г.)\n§ 1. \nВ преходните и заключителните разпоредби се създава § 2а:\n„§ 2а. (1) Годишната държавна субсидия за 2010 г., определена по реда на чл. 27, ал. 1, се предоставя на политическите партии и коалиции в размер 85 на сто от общата сума по Закона за държавния бюджет на Република България за 2010 г.\n(2) Намалението на годишната субсидия е за сметка на оставащите до края на 2010 г.траншове.“\nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 1 юли 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n5683"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9856",
    "meta": [],
    "text": "УКАЗ № 187\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за енергетиката, приет от ХLI Народно събрание на 1 юли 2010 г.\nИздаден в \nСофия на 14 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за енергетиката \n(обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г. и бр. 35, 41, 42, 82 и 103 от 2009 г.)\n§ 1. \nВ чл. 11 се правят следните изменения и допълнения:\n1. Алинея 1 се изменя така:\n„(1) Комисията е колегиален орган и се състои от 7 членове, включително председател.“ \n2. В ал. 2 думата „заместник-председателите“ се заличава.\n3. В ал. 3 накрая се добавя „с право на не повече от два пълни последователни мандата“. \n4. Създават се ал. 4 и 5:\n„(4) Съставът на комисията – двама членове със стаж в енергетиката и един член със стаж в областта на водоснабдяването и канализацията, се обновява през две години и половина. Това правило не се прилага за председателя на комисията.\n(5) Членовете на комисията продължават да изпълняват своите правомощия и след изтичането на мандата им до встъпването в длъжност на новите членове.“\n§ 2. \nВ чл. 12 се правят следните изменения:\n1. В ал. 1 т. 1 се изменя така: \n„1. с трудов стаж и/или служебен стаж не по-малко от 10 години, от които най-малко три години:\nа) стаж в енергетиката – за четирима от членовете;\nб) стаж в областта на водоснабдяването и канализацията – за двама от членовете;\nв) стаж в енергетиката и/или в областта на водоснабдяването и канализацията – за председателя на комисията.“\n2. В ал. 5 т. 2 се отменя.\n§ 3.\n В чл. 13 се правят следните изменения:\n1. Алинея 1 се изменя така:\n„(1) Комисията е постоянно действащ орган, който заседава, ако присъстват не по-малко от 5 от нейните членове, от които:\n1. не по-малко от двама от членовете със стаж в енергетиката – при упражняване правомощия на комисията по този закон;\n2. не по-малко от един от членовете със стаж в областта на водоснабдяването и канализацията – при упражняване правомощия на комисията по Закона за регулиране на водоснабдителните и канализационните услуги.“\n2. Алинея 2 се изменя така:\n„(2) Комисията се произнася с мотивирани решения, които са индивидуални или общи административни актове и се приемат с мнозинство повече от половината от всички членове на комисията.“\n3. Алинея 4 се изменя така:\n„(4) В случаите, когато се оповестява защитена по закон информация, заседанията на комисията по ал. 3 се провеждат при закрити врата, като на тях могат да присъстват само членовете на комисията и страните по съответното производство.“\n§ 4. \nВ чл. 25, ал. 3 думите „в бюлетина на комисията“ се заменят с „на интернет страницата на комисията“.\n§ 5.\n В чл. 33, ал. 1 думите „т. 1“ се заличават.\n§ 6. \nВ чл. 35, ал. 2, т. 3 думите „чл. 15“ се заменят с „чл. 16“.\n§ 7. \nВ чл. 62 се правят следните изменения и допълнения:\n1. Алинея 1 се изменя така:\n„(1) Когато изграждането или разширението на площадкови и/или линейни енергийни обекти, както и на надземни и подземни хидротехнически съоръжения за производство на електрическа енергия или на части от тях и на свързаните с производството съоръжения и площадки за депониране на производствени отпадъци се извършва върху имот – държавна собственост, компетентните държавни органи учредяват в полза на лицето, което ще експлоатира енергийния обект, възмездно право на строеж върху земята по реда на Закона за държавната собственост без търг или конкурс.“\n2. Създава се нова ал. 2:\n„(2) Когато изграждането или разширението на обектите по ал. 1 се извършва върху имот – общинска собственост, компетентните общински органи учредяват в полза на лицето, което ще експлоатира енергийния обект, възмездно право на строеж върху земята по реда на Закона за общинската собственост без търг или конкурс.“\n3. Досегашната ал. 2 става ал. 3 и в нея думата „лицензиран“ се заличава, а думите „лицензирания оценител“ се заменят с „оценителя“.\n4. Досегашната ал. 3 става ал. 4.\n§ 8.\n В чл. 63, ал. 1 думите „ал. 3“ се заменят с „ал. 4“.\n§ 9.\n В чл. 76 се създава ал. 6:\n„(6) Комисията контролира извършването на дейност по чл. 39, ал. 1, както и изпълнението на задължението за осигуряване на достъп до собствена уредба и/или съоръжение в случаите, предвидени в този закон.“ \n§ 10. \nВ чл. 101, ал. 2 думите „Преносното предприятие“ се заменят с „Електроенергийният системен оператор“.\n§ 11.\n В чл. 133 ал. 2 се изменя така:\n„(2) Присъединяването на инсталациите на потребителите в сграда – етажна собственост, се извършва с писмено съгласие на собствениците, притежаващи най-малко две трети от собствеността в сградата – етажна собственост.“ \n§ 12. \nВ чл. 139б ал. 2 се изменя така:\n„(2) Изборът по ал. 1 се извършва с писмено съгласие на собствениците, притежаващи най-малко две трети от собствеността в сградата – етажна собственост.“ \n§ 13. \nВ чл. 140 се правят следните изменения и допълнения:\n1. Алинея 4 се изменя така:\n„(4) Отоплителните тела, регулиращата арматура към тях, отклоненията от сградната инсталация за отопление, както и отклоненията от инсталациите за горещо водоснабдяване са собственост на потребителите. Средствата за дялово разпределение по ал. 1, т. 2 и индивидуалните водомери по ал. 1, т. 3 са собственост на потребителите или на лицето по чл. 139б, ал. 1 – в случаите, предвидени в наредбата по чл. 125, ал. 3.“\n2. Създава се нова ал. 5:\n„(5) Лицето по чл. 139б, ал. 1 предлага на потребителите в сграда – етажна собственост, самостоятелно или чрез упълномощено лице, да сключат писмен договор, в който се уреждат: \n1. правата и задълженията на страните;\n2. собствеността на уредите, условията и начинът на плащане, предоставяне на информация съгласно Български държавни стандарти за средствата за дялово разпределение; \n3. методиката за разпределение на енергията;\n4. периодичността и редът на отчитане на показанията на средствата за дялово разпределение и за предоставяне на информацията за разпределената енергия;\n5. гаранционните срокове, гаранционната и извънгаранционната поддръжка;\n6. отговорност и неустойки при изпълнение на договора;\n7. редът за разглеждане на рекламации;\n8. условията и начинът на плащане на услугата дялово разпределение;\n9. условията за прекратяване на договора.“\n§ 14.\n В чл. 149а ал. 1 се изменя така:\n„(1) Потребителите на топлинна енергия в сграда – етажна собственост, могат да купуват топлинна енергия от доставчик, избран с писмено съгласие на собствениците, притежаващи най-малко две трети от собствеността в сградата – етажна собственост.“ \n§ 15.\n В чл. 153, ал. 2 думите „Когато две трети от собствениците и титулярите на вещно право на ползване в сграда – етажна собственост“ се заменят с „Когато собствениците, притежаващи най-малко две трети от собствеността в сградата – етажна собственост“.\n§ 16.\n В чл. 162, ал. 4 думите „с наредбата по чл. 159, ал. 3“ се заменят със „с наредба, приета от Министерския съвет по предложение на комисията.“\n§ 17.\n В чл. 201 се правят следните допълнения:\n1. В ал. 2 се създава т. 5:\n„5. възлагат одит на дейността на контролираните по този закон лица, разходите за който са за сметка на проверяваното лице.“ \n2. Създават се ал. 4 и 5:\n„(4) Лицата, които извършват одита по ал. 2, т. 5, имат правата по чл. 78, ал. 2, т. 1 – 3 и задълженията по чл. 79, а проверяваните лица – задълженията по чл. 78, ал. 3.\n(5) Лицата, които извършват одита по ал. 2, т. 5, редът и условията за възлагане и извършване на одита се определят с наредбата по чл. 60.“\n§ 18.\n Член 209 се отменя.\n§ 19.\n В чл. 211, ал. 1 думите „техническите норми или изисквания за експлоатация на енергийни обекти или“ се заличават, а думите „1 000 000 лв.“ се заменят с „200 000 лв.“.\n§ 20. \nСъздава се чл. 213а:\n„Чл. 213а. (1) На лице по чл. 139б, ал. 1, което не предложи сключване на договор по чл. 140, ал. 5, се налага имуществена санкция в размер от 1000 до 5000 лв.\n (2) На потребители – юридически лица или еднолични търговци, които не сключат договор по чл. 140, ал. 5, се налага имуществена санкция в размер от 100 до 300 лв.“\n§ 21. \nЧлен 215 се изменя така:\n„Чл. 215. (1) Който пречи или допусне да се пречи на длъжностните лица, на контролните органи, на лицата, които извършват експертизи, измервания и изпитвания по чл. 78, ал. 2, т. 2, и на лицата, които извършват одит по чл. 201, ал. 2, т. 5, да изпълняват задълженията си по този закон, ако това не съставлява престъпление, се наказва с глоба от 100 до 1000 лв.\n(2) Когато нарушението по ал. 1 е извършено от юридическо лице или едноличен търговец, се налага имуществена санкция от 1000 до 2000 лв.\n(3) Който не изпълни или допусне да не се изпълнят предписанията на длъжностните лица и на контролните органи, се наказва с глоба от 500 до 5000 лв. или с имуществена санкция от 2000 до 10 000 лв.\n(4) Който не изпълни влязло в сила решение на комисията, се наказва с глоба от 3000 до 10 000 лв. или с имуществена санкция от 20 000 до 60 000 лв.“\n§ 22. \nЧлен 216 се изменя така:\n„Чл. 216. Длъжностно лице, контролен орган, лице, което извършва експертизи, измервания и изпитвания по чл. 78, ал. 2, т. 2, и лице, което извършва одит по чл. 201, ал. 2, т. 5, което не изпълни задълженията си по този закон, се наказва с глоба от 1000 до 5000 лв.“\n§ 23. \nВ чл. 225 се правят следните изменения и допълнения:\n1. В ал. 2 числото „209“ се заличава, а след числото „210“ се добавя „213а“.\n2. В ал. 3 след думите „чл. 211“ се добавя „212а“. \nПреходни и заключителни разпоредби\n§ 24. \n(1) До 30 юни 2010 г. количеството електрическа енергия, необходимо за осигуряване експлоатационната надеждност на основните съоръжения в топлоелектрическите централи с комбинирано производство на топлинна и електрическа енергия, произведено над количеството електрическа енергия от комбинирано производство, се изкупува задължително от обществения доставчик и/или от крайните снабдители на цени по договаряне. \n(2) От 1 юли 2010 г. до 1 януари 2012 г. общественият доставчик и/или крайните снабдители са длъжни да изкупят количеството електрическа енергия, необходимо за осигуряване експлоатационната надеждност на основните съоръжения в топлоелектрическите централи с комбинирано производство на топлинна и електрическа енергия, произведено над количеството електрическа енергия от комбинирано производство, с изключение на количествата, за които производителят има сключени договори по реда на глава девета, раздел VII, по цена, определена на базата на индивидуалните разходи за нейното производство по реда на наредбите по чл. 36, ал. 3.\n§ 25.\n (1) До 1 януари 2012 г. общественият доставчик и/или крайните снабдители са длъжни да изкупят цялото количество електрическа енергия, регистрирано със сертификат за произход от комбинирано производство, произведено от съществуващите към момента на влизане в сила на този закон топлоелектрически централи за комбинирано производство на топлинна и електрическа енергия, без постигнати показатели за високоефективност, по цени съгласно съответните наредби по чл. 36, ал. 3 с изключение на количествата, които производителят ползва за собствени нужди или има сключени договори по реда на глава девета, раздел VII или с които участва на балансиращия пазар. За централите, постигнали показател за висока ефективност преди тази дата, се прилагат разпоредбите на чл. 162.\n(2) Отпадането на преференциалната цена за електрическа енергия, регистрирана със сертификат за произход от комбинирано производство, без постигнати показатели за високоефективност по ал. 1, влиза в сила от 1 юли 2010 г.\n§ 26. \nВ срок до три месеца от влизането в сила на този закон Министерският съвет освобождава председателя, заместник-председателите и членовете на комисията и избира председател и 6 членове, като мандатът на трима от членовете – двама със стаж в енергетиката и един със стаж в областта на водоснабдяването и канализацията, е две години и половина.\n§ 27.\n За сгради – етажна собственост, за които средствата за дялово разпределение са монтирани, сменени или с подменени батерии след 1 януари 2007 г., договорите по чл. 140, ал. 5 се сключват до 31 декември 2010 г. \n§ 28. \nВ Закона за устройство на територията (обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г. и бр. 6, 17, 19, 80, 92 и 93 от 2009 г. и бр. 15 и 41 от 2010 г.) се правят следните изменения и допълнения:\n1. В чл. 128, ал. 13 след думите „подробен устройствен план“ се добавя „както и когато отчуждаването по чл. 63б от Закона за енергетиката на имоти, извън границите на населени места и селищни образувания, за които няма разрешено застрояване, е за минни изработки при добив на енергийни ресурси по открит способ и предвижданото застрояване е за шеста категория строежи“. \n2. В чл. 186, ал. 2 думите „не по-малко от 2/3 от всички собственици“ се заменят със „собствениците, притежаващи най-малко две трети от собствеността в сградата“.\n3. В § 5 от допълнителните разпоредби се създава т. 72:\n„72. „Минни изработки“ е система от изкопи в земната повърхност в границите на концесионна площ при добив по открит способ от находище на подземни богатства – енергийни ресурси.“\n§ 29. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 1 юли 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n5680"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9884",
    "meta": [],
    "text": "УКАЗ № 183\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за независимия финансов одит, приет от ХLI Народно събрание на 1 юли 2010 г.\nИздаден в \nСофия на 7 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за независимия финансов одит \n(обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г., бр. 67 от 2008 г. и бр. 95 от 2009 г.)\n§ 1. \nВ чл. 9 се правят следните изменения и допълнения:\n1. Алинея 3 се отменя.\n2. В ал. 4 думите „по препоръка“ се заменят със „с решение“.\n3. Алинея 5 се отменя.\n4. В ал. 7 след думата „съобщават“ се добавя „в едномесечен срок“.\n§ 2.\n В чл. 13 ал. 3 се отменя.\n§ 3.\n В чл. 16 в текста преди т. 1 след думите „като орган на Националната агенция за приходите“ се поставя запетая и се добавя „като инспектор в Комисията за публичен надзор над регистрираните одитори“.\n§ 4.\n В чл. 20 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Изискването за стаж по ал. 1 не се прилага, когато придобитият стаж по чл. 18, ал. 2 е най-малко три години.“\n§ 5. \nЧлен 21а се изменя така:\n„Чл. 21а. (1) Институтът на дипломираните експерт-счетоводители вписва в регистъра по чл. 24 всеки одитор и одиторско предприятие от трета държава, които представят одиторски доклад за годишните или консолидираните финансови отчети на дружество, учредено извън Европейския съюз, чиито прехвърляеми ценни книжа са допуснати за търгуване на регулиран пазар в страната, освен когато дружеството издава единствено дългови ценни книжа по смисъла на чл. 100к, ал. 2, т. 4 от Закона за публичното предлагане на ценни книжа, допуснати до търговия на регулиран пазар, с единична номинална стойност не по-малка от левовата равностойност на 50 000 евро, или в случаите на дългови ценни книжа, деноминирани във валута, различна от евро, с номинална стойност към датата на издаването им не по-малка от левовата равностойност на 50 000 евро.\n(2) Одиторите или одиторските предприятия от трети държави по ал. 1 са обект на системата за публичен надзор, системата за гарантиране на качеството, както и на проверките, разследванията и санкциите, предвидени в този закон.\n(3) Алинея 2 не се прилага в случаите, когато система за гарантиране качеството на друга държава – членка на Европейския съюз, или на трета държава, оценена като равностойна, е извършила проверка на качеството на съответния одитор или одиторско предприятие по ал. 1 през предходните три години.\n(4) При спазване на реципрочност Институтът на дипломираните експерт-счетоводители вписва в регистъра одитор от трета държава, след като същият представи доказателства, че отговаря на изисквания, равностойни на предвидените в чл. 15 – 19, и след успешно полагане на изпитите по чл. 18.\n(5) При спазване на реципрочност Институтът на дипломираните експерт-счетоводители вписва в регистъра одиторско предприятие от трета държава, след като представи доказателства, че:\n1. три четвърти от членовете на органите на управление и регистрираните одитори, извършващи одит от името на предприятието, отговарят на изисквания, равностойни на предвидените в чл. 15 – 19;\n2. одиторското предприятие извършва независим финансов одит при спазване на изискванията за независимост и обективност и правила, равностойни на предвидените в чл. 9 и чл. 33, ал. 2; \n3. одиторското предприятие публикува на своята електронна страница годишен доклад за прозрачност, отговарящ на изискванията по чл. 40м, или изпълнява други равностойни изисквания за оповестяване, в случай че одитира предприятия, извършващи дейност от обществен интерес.\n(6) Институтът на дипломираните експерт-счетоводители чрез Комисията за публичен надзор над регистрираните одитори уведомява Европейската комисия за извършената оценка на реципрочността по смисъла на ал. 2 и 3, както и за основните договорености за сътрудничество със системите за публичен надзор, гарантиране на качеството и налагане на санкции на тези трети държави.\n(7) Одиторските доклади за финансови отчети и издадени от одитори или одиторски предприятия от трети държави, които не са регистрирани в страната по съответния ред, нямат правна сила.“\n§ 6. \nВ чл. 23 се правят следните изменения и допълнения:\n1. В т. 1 накрая се добавя „или чрез предприятие на регистриран одитор“.\n2. Точка 2 се отменя.\n§ 7.\n В чл. 24, ал. 2 думите „чл. 19а“ се заменят с „чл. 20“.\n§ 8.\n В чл. 26 думите „обнародва в „Държавен вестник“ списък на регистрираните одитори“ се заменят с „публикува на официалната си интернет страница списъка на регистрираните одитори“.\n§ 9.\n В чл. 28а след думата „участват“ се добавя „и да подписват одиторско мнение“.\n§ 10.\n В чл. 33, ал. 1 се създава т. 16:\n„16. да съхранява одиторската документация за срок 5 години.“\n§ 11. \nВ чл. 35б се правят следните изменения:\n1. В ал. 2 думата „шестима“ се заменя с „четирима“.\n2. В ал. 3, т. 2 думите „да са известни и“ се заличават.\n3. В ал. 5:\nа) точка 1 се изменя така:\n„1. едно лице се предлага от министъра на финансите;“\nб) в т. 4 думите „две лица се предлагат“ се заменят с „едно лице се предлага“.\n4. Алинея 7 се изменя така:\n„(7) Членът на комисията, предложен от управителния съвет на Института на дипломираните експерт-счетоводители, може да упражнява дейност, свързана с независимия финансов одит.“\n§ 12.\n В чл. 35в се правят следните изменения:\n1. В ал. 4 думите „щатни служители на“ се заменят с „в трудово или служебно правоотношение с“.\n2. Алинея 6 се изменя така:\n„(6) Членовете на комисията, с изключение на председателя, получават възнаграждение за участието си във всяко заседание в размер на една минимална работна заплата за страната. Полученото месечно възнаграждение не може да превишава 50 на сто от основното месечно възнаграждение на председателя.“\n§ 13.\n В чл. 35д се правят следните изменения:\n1. В ал. 1, т. 3 думата „системата“ се заменя със „системите“.\n2. В ал. 2 т. 7 се изменя така:\n„7. утвърждава или връща с мотивирано искане за преразглеждане правилата по чл. 21а;“.\n§ 14.\n В чл. 35e се правят следните изменения:\n1. В ал. 1 думата „четирима“ се заменя с „двама“.\n2. В ал. 2 думата „четири“ се заменя с „три“.\n3. В ал. 3 думата „пет“ се заменя с „четири“.\n§ 15. \nЧлен 38 се изменя така:\n„Чл. 38. Институтът на дипломираните експерт-счетоводители се представлява от неговия председател.“\n§ 16.\n В чл. 39 се правят следните изменения и допълнения:\n1. Алинея 2 се изменя така:\n„(2) Общото събрание приема устав, избира председател на Института на дипломираните експерт-счетоводители и членове на органите му.“\n2. В ал. 3 се създава изречение второ: „Председателят ръководи заседанията на управителния съвет.“\n§ 17. \nВ чл. 40а се правят следните изменения:\n1. Алинея 1 се изменя така:\n„(1) Всички регистрирани одитори и регистрирани одиторски предприятия, които са членове на Института на дипломираните експерт-счетоводители, както и регистрирани одитори и регистрирани предприятия от държавите – членки на Европейския съюз, или от трети държави, са обект на контрол на качеството на дейността им.“ \n2. Алинеи 3, 4 и 5 се изменят така:\n„(3) Системата за контрол на качеството функционира, като назначените от комисията инспектори и контрольорите от Института на дипломираните експерт-счетоводители извършват проверките за контрол на качеството под надзора на комисията.\n(4) Инспекторите на комисията са в трудови или извънтрудови правоотношения с комисията. Те се назначават по ред, определен с правилника на комисията.\n(5) Въз основа на резултатите от извършените проверки от инспекторите на комисията, както и от контрольорите на Института на дипломираните експерт-счетоводители Комисията има право да дава предписания, които са задължителни за изпълнение от регистрираните одитори, и да предприема мерки спрямо тях.“\n3. Алинея 9 се изменя така:\n„(9) Системата за контрол на качеството по ал. 3 се финансира от:\n1. бюджета на комисията – за участието на инспекторите в проверките за контрол на качеството;\n2. средства на Института на дипломираните експерт-счетоводители – за участието на контрольорите в проверките за контрол на качеството.“\n4. Алинеи 10, 11, 12 и 13 се отменят.\n§ 18.\n В чл. 40б, ал. 1 т. 4 се изменя така:\n„4. лицата, които извършват контрол на качеството, да имат подходящо професионално образование и съответстващ опит в областта на независимия финансов одит и финансовото отчитане и да са преминали обучение за контрол на качеството;“.\n§ 19.\n В чл. 40в, ал. 1 се създава т. 7:\n„7. проверка за спазване на дадените предписания по чл. 40а, ал. 5.“\n§ 20.\n В чл. 40д се правят следните изменения:\n1. В ал. 1 изречение второ се заличава.\n2. В ал. 2 цифрата „4“ се заменя с „6“.\n3. Алинея 3 се изменя така: \n„(3) Проверката за контрол на качеството по ал. 1 се осъществява от Комисията за публичен надзор над регистрираните одитори. Копие от доклада от проверката се изпраща на Института на дипломираните експерт-счетоводители. В проверката може да участват и регистрирани одитори.“\n4. Алинея 4 се отменя.\n§ 21.\n В чл. 40е се правят следните изменения:\n1. Алинея 4 се изменя така:\n„(4) Поне един от членовете на одитния комитет трябва да е независим от надзорния съвет и да има завършено висше образование със специалност счетоводство или финанси и да притежава най-малко 5 години професионален опит по счетоводство или одит.“\n2. Алинея 5 се отменя.\n§ 22.\n В чл. 40н ал. 2 се изменя така: \n„(2) Ключовият одитор на одиторско предприятие, както и одитор, който работи пряко чрез индивидуална практика, когато одитират предприятие, извършващо дейност от обществен интерес, трябва да се оттеглят, след като са извършвали одитни ангажименти в продължение на 5 поредни години от датата на назначаване в одитираното предприятие. Те не могат да участват в одита на същото предприятие преди изтичането на две години от оттеглянето си от ангажимента за одит.“\n§ 23.\n В чл. 40у, ал. 5 думата „одитори“ се заличава.\n§ 24. \nВ чл. 41 се правят следните изменения:\n1. В ал. 1 думите „членове на органите на Института на дипломираните експерт-счетоводители или членове на комисията“ се заменят с „контрольорите на Института на дипломираните експерт-счетоводители или инспекторите на комисията“.\n2. В ал. 6 думите „членове на органите на Института на дипломираните експерт-счетоводители или член на комисията“ се заменят с „лицата, установили нарушението“.\n§ 25.\n В допълнителните разпоредби се правят следните изменения и допълнения:\n1. В § 1:\nа) в т. 11 буква „з“ се отменя;\nб) създават се т. 22, 23, 24, 25, 26 и 27:\n„22. „Инспектор“ е лице, което не упражнява дейност, свързана с независимия финансов одит, и е в трудови или извънтрудови правоотношения с комисията, отговаря на определените изисквания на този закон за придобита квалификация и опит и е преминало обучение за контрол на качеството.\n23. „Експерт“ е физическо лице със специфични познания за финансовите пазари, финансовото отчитане, одитиране или други области, свързани с проверките и практиката на извършваните одити по този закон.\n24. „Контрольор“ е лице, член на Института на дипломираните експерт-счетоводители, преминало обучение за контрол на качеството и утвърдено за контрольор.\n25. „Опит в областта на независимия финансов одит“ е опитът в областта на счетоводството, финансовото отчитане и одита.\n26. „Проверка“ е съвкупност от систематични, планирани процедури за проверяване качеството на дейността на регистрираните одитори и специализирани одиторски предприятия и включва оценка на спазването на приложимите стандарти за одит и на изискванията за независимост, на количеството и качеството на изразходваните ресурси, на полученото одиторско възнаграждение и на системата за вътрешен контрол на качеството.\n27. „Разследване“ е изпълнението на съвкупност от процедури за откриване, коригиране и предотвратяване на неправилно извършване на независимия финансов одит, както и на нарушения на приложимите международни стандарти и законови разпоредби от регистрираните одитори и специализираните одиторски предприятия.“\n2. Създава се § 1б:\n„§ 1б. Комисията за публичен надзор над регистрираните одитори е компетентният орган, на който е възложен надзорът над регистрираните одитори и одиторски дружества, както и ефективното сътрудничество на общностно ниво, по отношение на надзорните действия на държавите – членки на Европейския съюз.“\nПреходни разпоредби\n§ 26.\n (1) С влизането в сила на този закон мандатът на члена на комисията – представител на Министерството на икономиката, енергетиката и туризма, и мандатите на членовете – представители на Института на дипломираните експерт-счетоводители, се прекратяват.\n(2) Председателят на комисията в 14-дневен срок от влизането в сила на този закон предлага на Народното събрание да избере за член на комисията представител на Института на дипломираните експерт-счетоводители.\n§ 27.\n Разпоредбата на чл. 40н, ал. 2 се прилага за одитни ангажименти за годишни финансови отчети, съставени след 31 декември 2008 г.\nЗаконът е приет от 41-ото Народно събрание на 1 юли 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n5682"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9943",
    "meta": [],
    "text": "УКАЗ № 181\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за вътрешния одит в публичния сектор, приет от ХLI Народно събрание на 1 юли 2010 г.\nИздаден в \nСофия на 7 юли 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за вът­решния одит в публичния сектор \n(обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г. и бр. 42, 44, 78, 80, 82 и 99 от 2009 г.)\n§ 1. \nВ чл. 7, ал. 2 изречение второ се заличава.\n§ 2.\n В чл. 8, ал. 2 думата „договарят“ се заменя с „определят съвместно“.\n§ 3.\n В чл. 11 се правят следните изменения и допълнения:\n1. Алинея 1 се изменя така:\n„(1) Вътрешният одит в публичния сектор се осъществява от звено за вътрешен одит, състоящо се от ръководител и вътрешни одитори, които са на пряко подчинение на ръководителя на съответната организация и са нейни служители.“\n2. Създава се нова ал. 2:\n„(2) Дейността по вътрешен одит може да се възлага на физически лица, които не са служители на съответната организация. Лицата трябва да отговарят на изискванията на чл. 21, ал. 1.“\n3. Досегашната ал. 2 става ал. 3.\n§ 4. \nВ чл. 12 се правят следните изменения и допълнения:\n1. В ал. 1, т. 3 числото „5“ се заменя с „10“.\n2. В ал. 2 след думата „риска“ се добавя „направена от първостепенния разпоредител с бюджетни кредити“ и накрая се добавя „и в общини“.\n3. Създава се ал. 3:\n„(3) Извън случаите по ал. 1 и 2 дейността по вътрешен одит може да се осъществява по реда на чл. 11, ал. 2.“\n§ 5. \nВ чл. 13 се правят следните изменения и допълнения:\n1. В ал. 1 думите „и вътрешният одитор по чл. 11, ал. 1, т. 2“ се заличават и думата „осъществяват“ се заменя с „осъществява“.\n2. Създава се нова ал. 2:\n„(2) Звеното за вътрешен одит осъществява вътрешен одит и в търговските дружества по чл. 61 от Търговския закон, в държавните предприятия по чл. 62, ал. 3 от Търговския закон и в лечебните заведения – търговски дружества със смесено държавно и общинско участие в капитала, когато в посочените организации не е изградено самостоятелно звено за вътрешен одит.“\n3. Досегашната ал. 2 става ал. 3.\n4. Досегашната ал. 3 става ал. 4 и се изменя така: \n„(4) Във връзка с изпълнение на одитен ангажимент за даване на увереност звеното за вътрешен одит на първостепенния разпоредител с бюджетни кредити може да извършва проверки във второстепенни разпоредители с бюджетни кредити, в които е изградено самостоятелно звено за вътрешен одит, както и на техните разпоредители с бюджетни кредити от по-ниска степен. Проверките се извършват след писмено уведомяване и координиране с ръководството на структурите и лицата, в които ще се извършват.“ \n5. Досегашната ал. 4 става ал. 5.\n§ 6. \nВ чл. 14 ал. 2 се изменя така:\n„(2) Вътрешният одит в общините се осъществява най-малко от двама вътрешни одитори, включително ръководителя на вътрешния одит.“ \n§ 7. \nВ чл. 18 се правят следните изменения и допълнения:\n1. В ал. 1 след думата „включва“ се добавя „служители и“, а думите „подходяща квалификация и опит“ се заменят с „образователна степен „магистър“, които имат най-малко 4 години стаж“.\n2. Създава се нова ал. 2:\n„(2) В общините може да се сформира одитен комитет с решение на общинския съвет.“\n3. Досегашната ал. 2 става ал. 3 и в нея думите „за своята работа“ се заменят с „в срок един месец след създаването му“.\n4. Създава се ал. 4:\n„(4) Правилата за работа на одитния комитет в общините се утвърждават от общинския съвет.“\n5. Досегашната ал. 3 става ал. 5 и в нея думите „докладите от одитните ангажименти“ се заличават.\n§ 8. \nВ чл. 19, ал. 2 т. 4 се изменя така:\n„4. да притежават сертификат „вътрешен одитор в публичния сектор“, издаден от министъра на финансите след успешно положен изпит по чл. 53, или да притежават валиден международно признат сертификат за вътрешен одитор.“\n§ 9. \nВ чл. 21 се правят следните изменения и допълнения:\n1. Създава се нова ал. 4:\n„(4) Ръководителят на звеното за вътрешен одит се приравнява на длъжността „директор на дирекция“ в съответното ниво администрация.“\n2. Досегашната ал. 4 става ал. 5, а думите „по чл. 12, ал. 1, т. 1, 3 и 4“ се заменят с „по чл. 12, ал. 1, т. 1, 3 и 4 и ал. 2“.\n3. Досегашната ал. 5 става ал. 6 и в нея думите „ал. 4“ се заменят с „ал. 5“.\n4. Досегашната ал. 6 става ал. 7.\n§ 10.\n В чл. 24, т. 4 думата „техники“ се заменя с „процедури“.\n§ 11. \nВ чл. 27 се правят следните изменения и допълнения:\n1. Досегашният текст става ал. 1 и в нея в т. 1 след думите „и от“ се добавя „председателя на“.\n2. Създава се ал. 2:\n„(2) Ръководителят на вътрешния одит в общината представя стратегическия и годишен план за дейността по вътрешен одит за съгласуване и на общинския съвет.“\n§ 12. \nВ чл. 28 се правят следните изменения и допълнения:\n1. Досегашният текст става ал. 1 и в нея:\nа) в т. 1 думите „и оценка на адекватността и ефективността на системите за финансово управление и контрол“ се заличават; \nб) точка 2 се изменя така:\n„2. докладва резултатите от одитните ангажименти, всички случаи на констатирани индикатори за измама, дадените препоръки и предприетите действия за подобряване дейността на организацията;“.\n2. Създава се ал. 2:\n„(2) Ръководителят на вътрешния одит в общината представя на общинския съвет докладите по ал. 1, т. 1, 3 и 4.“\n§ 13. \nВ чл. 29 се правят следните допълнения:\n1. В ал. 3 накрая се добавя „или валиден международно признат сертификат за вътрешен одитор“.\n2. Създава се ал. 4:\n„(4) Външните оценки по ал. 3 се извършват при условия и по ред, определени от министъра на финансите.“ \n§ 14.\n В чл. 30, ал. 2 думата „след“ се заменя с „в 14-дневен срок от“.\n§ 15.\n В чл. 31, ал. 3 думите „работни документи“ се заличават.\n§ 16.\n В чл. 34, ал. 4 думите „ръководителя на одитния комитет“ се заменят с „председателя на одитния комитет“.\n§ 17.\n В чл. 36 след думата „ангажимент“ се добавя „за даване на увереност“ и думите „одитния подход и техники, вид и обем на проверките“ се заличават.\n§ 18. \nВ чл. 38 се правят следните изменения:\n1. В ал. 1 думата „докладват“ се заменя с „представят“.\n2. Алинея 2 се изменя така:\n„(2) За изпълнението на всеки одитен ангажимент за даване на увереност се изготвя одитен доклад, който включва резюме, цели и обхват на ангажимента, констатации, изводи и препоръки.“\n§ 19.\n В чл. 39 ал. 1 се изменя така:\n„(1) Ръководителят на организацията утвърждава план за действие във връзка с дадените в одитните доклади препоръки, който предоставя на ръководителя на вътрешния одит.“ \n§ 20. \nВ чл. 40 се правят следните изменения и допълнения:\n1. В ал. 1, т. 4 съюзът „и“ се заменя със запетая и накрая се добавя „и предприетите действия от ръководителя на организацията и ръководителя на вътрешния одит“.\n2. Алинея 4 се изменя така:\n„(4) Ръководителят на звеното за вътрешен одит в организациите по чл. 12, ал. 1, т. 1, 3 и 4 и ал. 2 изготвя и представя на ръководителя на организацията в срок до 20 февруари на следващата година обобщен годишен доклад за дейността по вътрешен одит.“\n3. Създава се нова ал. 5:\n„(5) Ръководителят на организацията изпраща доклада по ал. 4 на министъра на финансите в срок до 28 февруари на следващата година.“\n4. Досегашната ал. 5 става ал. 6.\n§ 21. \nВ чл. 41 т. 1 се изменя така:\n„1. одити на системите и одити на операциите по всички оперативни програми, съфинансирани от Структурните фондове и Кохезионния фонд на Европейския съюз и по програми ИСПА/Кохезионен фонд и САПАРД;“.\n§ 22. \nВ чл. 45 се правят следните изменения:\n1. В ал. 1 думите „т. 1 – 3“ се заменят с „т. 1 – 4“ и думите „и да притежават две години стаж в областта на вътрешния или външния одит“ се заличават.\n2. В ал. 2 думите „т. 1 и 2“ се заменят с „т. 1, 2 и 4“.\n§ 23. \nВ чл. 46а ал. 5 се отменя.\n§ 24. \nВ чл. 51 думата „редовни“ се заличава.\n§ 25.\n В чл. 52 след думите „чл. 12, ал. 1, т. 1, 3 и 4“ се добавя „и ал. 2“.\n§ 26. \nВ чл. 53 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) За явяване на изпит, за издаване на сертификат или дубликат на сертификата се заплащат такси в размери, определени с тарифа, одобрена от Министерския съвет.“\n§ 27.\n Създава се чл. 53а:\n„Чл. 53а. Министърът на финансите издава наредба за условията, реда и начина за извършване на външни оценки за осигуряване качеството на одитната дейност.“\n§ 28.\n След чл. 54 се създава глава седма „Административнонаказателни разпоредби“ с чл. 55 и 56:\n„Глава седма\nАДМИНИСТРАТИВНОНАКАЗАТЕЛНИ РАЗПОРЕДБИ\nЧл. 55. (1) За неизпълнение на задължението по чл. 40, ал. 1 и 4 ръководителите на вътрешния одит се наказват с глоба от 200 до 600 лв. \n(2) Ръководителите на второстепенните разпоредители с бюджетни кредити, получили годишни доклади за дейността по вътрешен одит и неизпълнили задължението за изпращането им на първостепенния разпоредител в срока по чл. 40, ал. 3, се наказват с глоба от 200 до 1000 лв.\n(3) Ръководители на организации, получили обобщени годишни доклади за дейността по вътрешен одит и неизпълнили задължението за изпращането им на министъра на финансите в срока по чл. 40, ал. 5, се наказват с глоба от 200 до 1000 лв. \nЧл. 56. (1) Актовете за установяване на нарушенията по чл. 55 се съставят от длъжностни лица от звеното по чл. 47, ал. 2, определени от министъра на финансите.\n(2) Наказателните постановления за нарушенията по чл. 55 се издават от министъра на финансите.\n(3) Установяването на нарушенията, издаването, обжалването и изпълнението на наказателните постановления се извършват при условията и по реда на Закона за административните нарушения и наказания.“\n§ 29.\n В § 1 от допълнителната разпоредба се създава т. 6:\n„6. „Валиден международно признат сертификат за вътрешен одитор“ са сертификатите Certified Internal Auditor (CIA) и Certified Government Auditing Professional (CGAP), чиято валидност се удостоверява от издателя на сертификатите – Insitute of internal auditors, международната професионална организация на вътрешните одитори.“\nПреходни и заключителни разпоредби\n§ 30.\n Изискването към одиторите, извършващи специфични одитни дейности по фондове и програми на Европейския съюз, за притежание на сертификат „Вътрешен одитор в публичния сектор“ влиза в сила от 1 януари 2011 г.\n§ 31.\n (1) В 6-месечен срок от влизането в сила на този закон министърът на финансите издава наредбата по чл. 53а.\n(2) В 6-месечен срок от влизането в сила на този закон Министерският съвет одобрява тарифата по чл. 53, ал. 2.\n§ 32.\n В Закона за митниците (обн., ДВ, бр. 15 от 1998 г.; изм., бр. 89 и 153 от 1998 г., бр. 30 и 83 от 1999 г., бр. 63 от 2000 г., бр. 110 от 2001 г., бр. 76 от 2002 г., бр. 37 и 95 от 2003 г., бр. 38 от 2004 г., бр. 45, 86, 91 и 105 от 2005 г., бр. 30 и 105 от 2006 г., бр. 59 и 109 от 2007 г., бр. 28, 43 и 106 от 2008 г. и бр. 12, 32, 42, 44 и 95 от 2009 г.) в чл. 9 ал. 4 се отменя.\n§ 33.\n В Закона за Националната агенция за приходите (обн., ДВ, бр. 112 от 2002 г.; изм., бр. 114 от 2003 г., бр. 105 от 2005 г., бр. 105 от 2006 г., бр. 109 от 2007 г., бр. 12, 32, 42 и 95 от 2009 г. и бр. 15 от 2010 г.) в чл. 4 се създава ал. 3:\n„(3) Общото ръководство и контрол върху дейността на агенцията се осъществява от министъра на финансите или от определен от него заместник-министър.“\nЗаконът е приет от 41-ото Народно събрание на 1 юли 2010 г. и е подпечатан с официалния печат на Народното събрание.\nПредседател на Народното събрание:  \nЦецка Цачева\n5684"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10018",
    "meta": [],
    "text": "УКАЗ № 284\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за Държавна агенция „Национална сигурност“ , приет от ХLI Народно събрание на 30 септември 2010 г.\nИздаден в \nСофия на 7 октомври 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за Държавна агенция „Национална сигурност“ \n(обн., ДВ, бр. 109 от 2007 г.; изм. и доп., бр. 69 и 94 от 2008 г., бр. 22, 35, 42, 82 и 93 от 2009 г. и бр. 16 от 2010 г.)\n§ 1. \nСъздава се чл. 72а:\n„Чл. 72а. (1) За времето на дългосрочно командироване при условията и по реда на Закона за дипломатическата служба държавните служители в агенцията получават половината от възнагражденията си по чл. 71, ал. 1 и по чл. 72, ал. 1, т. 1. \n(2) На служителите по ал. 1 не се изплащат сумите и доволствията по чл. 74.“\nЗаключителна разпоредба\n§ 2.\n Законът влиза в сила от 1 октомври 2010 г.\nЗаконът е приет от 41-ото Народно събрание на 30 септември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n7973"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9790",
    "meta": [],
    "text": "УКАЗ № 283\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за безопасно използване на ядрената енергия, приет от ХLI Народно събрание на 29 септември 2010 г.\nИздаден в \nСофия на 7 октомври 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за безопасно използване на ядрената енергия \n(обн., ДВ, бр. 63 от 2002 г.; изм. и доп., бр. 120 от 2002 г., бр. 70 от 2004 г., бр. 76, 88 и 105 от 2005 г., бр. 30 от 2006 г., бр. 11 и 109 от 2007 г., бр. 36 и 67 от 2008 г. и бр. 42 и 74 от 2009 г.)\n§ 1.\n В чл. 1 думите „ядрена безопасност и радиационна защита“ се заменят с „ядрената безопасност, радиационната защита и физическата защита“.\n§ 2. \nВ чл. 3 ал. 2 се изменя така: \n„(2) При използването на ядрената енергия и йонизиращите лъчения и при управлението на радиоактивните отпадъци и отработеното гориво ядрената безопасност и радиационната защита имат приоритет пред всички други аспекти на тази дейност, като се спазват следните основни принципни положения:\n1. отговорността за осигуряване на ядрената безопасност и радиационната защита се носи в пълен обем от лицата, отговорни за съоръженията и дейностите по този закон, и не може да бъде прехвърляна на други лица;\n2. лицата, отговорни за съоръженията и дейностите по този закон, изграждат и поддържат ефективна система за управление на безопасността;\n3. очакваните икономически, социални и други ползи трябва да превишават възможните неблагоприятни последици от дейността;\n4. мерките за осигуряване на ядрената безопасност и радиационната защита трябва да бъдат оптимизирани, така че да гарантират постигане на възможно най-високото разумно достижимо ниво на защита;\n5. облъчването с йонизиращи лъчения на персонала и населението се ограничава и се поддържа на възможно най-ниското разумно достижимо ниво;\n6. прилага се концепцията на дълбоко ешелонираната защита, като се предприемат всички разумни практически приложими мерки за предотвратяване на аварии и за ограничаване на последиците от тях;\n7. изгражда се и се поддържа ефективна система за аварийна готовност и реагиране в случай на ядрена или радиационна авария;\n8. защитните мерки за намаляване на съществуващото и/или неконтролируемото облъчване трябва да бъдат обосновани и оптимизирани;\n9. на компетентния орган, който осъществява държавното регулиране на безопасното използване на ядрената енергия и йонизиращите лъчения, се предоставят човешки и финансови ресурси, които са достатъчни за изпълнение на неговите правомощия в пълен обем.“ \n§ 3.\n В чл. 5 се правят следните изменения и допълнения:\n1. В т. 2 накрая се добавя „и изисква информацията, необходима за установяване изпълнението на условията на издадените лицензии и разрешения и спазването на изискванията за ядрена безопасност, радиационна защита и физическа защита“.\n2. В т. 3 накрая се поставя запетая и се добавя „включително на съоръженията с повишена опасност, които имат значение за ядрената безопасност при въвеждане в експлоатация, експлоатация и извеждане от експлоатация на ядрена централа“.\n3. В т. 9 се създава изречение второ: „Информацията се оповестява публично в съответствие с националното законодателство и международните задължения.“\n4. Точка 14 се изменя така:\n„14. изпълнява функциите на централен орган, пункт за връзка и координатор по изпълнение на задълженията по Конвенцията за физическа защита на ядрения материал;“.\n5. Създава се нова т. 15:\n„15. в рамките на правомощията си по този закон предоставя на компетентните институции предвидената с Договора за създаване на Европейската общност за атомна енергия (Евратом) информация;“. \n6. Създават се т. 16 и 17:\n„16. изпълнява функциите на компетентен орган и пункт за връзка по системата на Европейския съюз за ранен обмен на информация в случай на радиационна опасност;\n17. разработва и предлага за приемане от Министерския съвет наредби по прилагането на този закон и предлага изменения и допълнения в тях, когато това е необходимо за усъвършенстване на нормативните изисквания, при отчитане на експлоатационния опит, изводите, направени от анализите на безопасността и развитието на науката и технологиите;“.\n7. Досегашната т. 15 става т. 18.\n§ 4. \nВ чл. 8 ал. 4 се изменя така:\n„(4) Служителите от администрацията са длъжни да не разгласяват информация - служебна, производствена или търговска тайна, която им е станала известна при или по повод изпълнение на служебните им задължения.“ \n§ 5. \nВ чл. 13 думата „продоволствието“ се заменя с „храните“, а след думата „транспорта“ се поставя запетая и се добавя „информационните технологии и съобщенията“.\n§ 6. \nВ чл. 14 се създава ал. 3:\n„(3) Лицензиантите и титулярите на разрешения носят пълната отговорност за осигуряване безопасността на съоръженията и дейностите, посочени в лицензията или в разрешението.“\n§ 7.\n В чл. 15 се правят следните изменения и допълнения: \n1. В ал. 3:\nа) в т. 3 думите „или на части за тях“ се заличават;\nб) точка 4 се изменя така:\n„4. работа с източници на йонизиращи лъчения с цел техническо обслужване, монтаж, демонтаж, измервания, строителни и ремонтни дейности и услуги;“\nв) създава се т. 8: \n„8. извеждане от експлоатация на ядрено съоръжение.“\n2. В ал. 4:\nа) в т. 5:\nаа) буква „а“ се изменя така:\n„а) конструкции, системи и компоненти, важ­ни за безопасността на ядреното съоръжение;“\nбб) в буква „б“ думите „условия и предели за безопасна“ се заменят с „предели и условия за“; \nб) точка 6 се отменя;\nв) в т. 13 думите „или на части за тях“ се заличават. \n3. В ал. 5 накрая се поставя запетая и се добавя „на инструктори на пълномащабни симулатори и на квалифицирани експерти по радиационна защита“.\n4. Създават се ал. 6 и 7:\n„(6) Разрешение за превоз на радиоактивни вещества по ал. 4, т. 12 се издава за извършване на конкретен превоз, когато съответната дейност не е включена в лицензия, издадена по ал. 3, т. 5.\n(7) Материалите и радиоактивните вещества, свързани с осъществяването на дейности съгласно издадена лицензия или разрешение по този закон, се освобождават от регулиране за всеки конкретен случай със заповед на председателя на агенцията по искане на лицензианта или на титуляря на разрешение.“\n§ 8.\n В чл. 16 се правят следните изменения и допълнения:\n1. Точка 1 се изменя така:\n„1. да спазват изискванията, нормите и правилата за ядрена безопасност, радиационна защита и физическа защита при осъществяване на съответната дейност и да изграждат и поддържат ефективна система за управление на дейностите, която дава приоритет на безопасността и осигурява висока култура на безопасност;“.\n2. В т. 3 се създава изречение второ: „Оценката включва и верификация на установените мерки за предотвратяване на аварии и ограничаване на последиците от тях, включително верификация на защитните физически бариери и административни процедури, чието нарушаване би довело до значителни увреждания на работниците и населението, причинени от въздействието на йонизиращите лъчения;“.\n3. В т. 4 думите „наемат на“ се заменят с „допускат до“, а след думата „образование“ се добавя „квалификация и“.\n4. В т. 5 думите „наемат на“ се заменят с „допускат до“, думата „приета“ се заменя с „издадена“, а думите „Министерския съвет по предложение на“ се заличават.\n5. В т. 16 думите „радиационнозащитната зона“ се заменят със „зоната за превантивни защитни мерки“.\n§ 9.\n В чл. 17 т. 2 се изменя така:\n„2. добавянето на радиоактивни вещества при производството на храни, играчки, бижута и козметични продукти, както и вносът и износът на такива стоки и продукти;“.\n§ 10.\n В чл. 18 се правят следните изменения и допълнения:\n1. В ал. 1, т. 1 след думите „ал. 3, т. 1“ се добавя „и 8“.\n2. В ал. 2:\nа) в т. 1 думите „точки 1 - 4, 6 и 14“ се заменят с „т. 1 - 4 и 14“;\nб) в т. 4 думите „след приемане на решение от Министерския съвет в случаите по чл. 25, ал. 1“ се заличават.\n§ 11.\n В чл. 19, ал. 1, т. 4 думите „ядрената безопасност и радиационната защита“ се заменят с „ядрената безопасност, радиационната защита и физическата защита“.\n§ 12.\n В чл. 21 се създават ал. 4 и 5:\n„(4) Лицензията или разрешението могат да бъдат изменени служебно от председателя на агенцията:\n1. ако в 14-дневен срок от уведомяването по ал. 3 лицензиантът или титулярят на разрешение не е поискал съответното изменение;\n2. в случаите по ал. 1, т. 3 - въз основа на мотивирано искане на компетентните държавни органи.\n(5) Титулярят на лицензия или разрешение, по отношение на когото е открито производство по служебно изменение, може в 14-дневен срок от писменото уведомяване за това да направи възражения или да даде обяснения. Лицензията или разрешението могат да бъдат изменени с мотивирана заповед след изтичането на този срок.“\n§ 13.\n Създава се чл. 21а:\n„Чл. 21а. (1) При преобразуване на юридическо лице - титуляр на лицензия или разрешение, чрез вливане, сливане, разделяне, отделяне, отделяне на еднолично търговско дружество, промяна на правната форма, при прехвърляне на търговско предприятие или при непарична вноска в капитала на друго дружество на имущество - обект на лицензии или разрешения по този закон, издадената лицензия или разрешение могат да бъдат изменени въз основа на предварително искане, подадено от лицето, приело решение за преобразуването или от страните по сделката по прехвърлянето на търговското предприятие или за извършване на непаричната вноска.\n(2) При прехвърляне на търговско предприятие или при непарична вноска на имущество, когато са включени вещни права върху ядрено съоръжение, изменението на разрешението или лицензията може да бъде направено след получаване на разрешение за сделка с ядреното съоръжение при спазване изискванията на този закон.\n(3) Изменението се допуска, ако лицето, което ще извършва дейността, отговаря на предвидените в закона условия за издаване на лицензията или разрешението. \n(4) Изменението на лицензията или разрешението влиза в сила от датата на вписването в търговския регистър на преобразуването, съответно на прехвърлянето, на търговското предприятие или увеличението на капитала чрез непарична вноска.\n(5) Правата и задълженията, произтичащи от актове, издадени по този закон на титуляри на предходни разрешения или лицензии, обвързват новия титуляр на разрешение или лицензия по ал. 1.“ \n§ 14. \nВ чл. 22 се правят следните изменения и допълнения:\n1. В ал. 1:\nа) в т. 2 след думите „по искане на лицензианта“ текстът докрая се заличава;\nб) точка 4 се изменя така:\n„4. при обявяване в несъстоятелност или прекратяване с ликвидация на юридическото лице;“ \nв) създава се нова т. 5:\n„5. при преобразуване на юридическото лице - титуляр, когато към момента на извършване на вписването в търговския регистър не е налице изменение на лицензията в съответствие с чл. 21а, ал. 1;“\nг) досегашната т. 5 става т. 6;\nд) създава се т. 7:\n„7. при издаване на нова лицензия за същата дейност на същия или на нов титуляр.“\n2. В ал. 2 се създава т. 5:\n„5. при преобразуване на юридическото лице - титуляр, когато към момента на извършване на вписването в търговския регистър не е налице изменение на разрешението в съответствие с чл. 21а, ал. 1.“\n3. В ал. 3 думата „лицензиантът“ се заменя с „досегашният титуляр“.\n§ 15.\n В чл. 23, ал. 1 се правят следните изменения и допълнения:\n1. В т. 1:\nа) в буква „а“ думите „свързани с ядрената безопасност и радиационната защита, или“ се заличават;\nб) в буква „б“ в началото се добавя „забраните по чл. 17, както и“.\n2. Точка 3 се отменя.\n3. В т. 4 накрая се добавя „и обществения ред, въз основа на мотивирано искане на компетентните държавни органи“.\n§ 16. \nЧлен 24 се изменя така:\n„Чл. 24. Административните актове, издадени по силата на този закон, включително мълчаливият отказ за издаване на съответния акт, подлежат на обжалване пред Върховния административен съд, освен ако с този закон е предвидено друго. Обжалването на актовете не спира тяхното изпълнение.“\n§ 17.\n В чл. 25 ал. 1 се отменя. \n§ 18.\n В чл. 26 се правят следните допълнения:\n1. В ал. 3 след думите „радиационна защита“ се добавя „и изискванията, редът и нивата за освобождаване от регулиране по този закон“.\n2. В ал. 4 накрая се поставя запетая и се добавя „информационните технологии и съобщенията“.\n3. Създават се ал. 5 и 6:\n„(5) Дейностите с материали с повишено съдържание на естествени радионуклиди, които не могат да бъдат пренебрегнати от гледна точка на радиационната защита, мерките и изискванията за радиационна защита при осъществяване на тези дейности се определят с наредба, приета от Министерския съвет по предложение на председателя на агенцията и министъра на здравеопазването.\n(6) Видовете съоръжения с повишена опасност, които имат значение за ядрената безопасност, контролът върху които се осъществява от председателя на агенцията, както и правилата, нормите и техническите изисквания за устройство и безопасна експлоатация и редът за осъществяване на контрола се определят с наредби, приети от Министерския съвет по предложение на председателя на агенцията.“\n§ 19.\n В чл. 29, ал. 2 думите „или на части от тях“ се заличават.\n§ 20. \nВ чл. 31 се правят следните изменения и допълнения:\n1. Създава се нова ал. 3:\n„(3) Първоначалната лицензионна такса за издаване на лицензия за специализирано обучение е в размер 20 на сто от определената такса по чл. 30, ал. 2, т. 1, а годишната такса е в размер 10 на сто от определената такса по чл. 30, ал. 2, т. 2.“ \n2. Досегашната ал. 3 става ал. 4 и се изменя така:\n„(4) Юридическите лица на бюджетна издръжка планират ежегодно в бюджета си или в бюджета на първостепенните си разпоредители размера на средствата за заплащане на такси по този закон.“\n§ 21.\n В чл. 32 думите „съгласно Закона за енергетиката и енергийната ефективност“ се заличават.\n§ 22. \nВ чл. 33 се правят следните изменения и допълнения:\n1. В ал. 2 т. 1 и 2 се отменят.\n2. В ал. 3 думите „ядрена безопасност и радиационна защита, определени в наредбата по чл. 26, ал. 2“ се заменят с „ядрена безопасност, радиационна защита и физическа защита“.\n3. Създава се ал. 5:\n„(5) Разрешение по ал. 1 и заповед по ал. 4 могат да бъдат издадени за обособен отделен етап от дейността, ако заедно с документите за издаването на разрешението или заповедта заявителят е обосновал необходимостта от отделното изпълнение на съответния етап.“ \n§ 23. \nВ чл. 35 се правят следните изменения:\n1. Алинея 1 се изменя така:\n„(1) Председателят на агенцията издава лицензии за:\n1. експлоатация на ядрено съоръжение;\n2. извеждане от експлоатация на ядрено съоръжение.“\n2. В ал. 2:\nа) в текста преди т. 1 думите „Лицензия за експлоатация на ядрено съоръжение се издава“ се заменят с „Лицензиите се издават“;\nб) точка 1 се отменя;\nв) в т. 3 и 4 думите „експлоатацията на ядреното съоръжение“ се заменят с „лицензията“;\nг) в т. 9 думите „по експлоатацията със“ се заменят със „с“.\n3. В ал. 3 думите „Лицензия за експлоатация на ядрено съоръжение се издава“ се заменят с „Лицензиите се издават“.\n§ 24. \nВ чл. 36 се правят следните изменения:\n1. Алинея 1 се изменя така: \n„(1) Лицензиите включват правото на лицето да използва ядреното съоръжение и да извършва всички дейности за постигане на целта, определена в лицензията, при осигуряване на ядрената безопасност и радиационната защита.“\n2. В ал. 2 след думата „лицензия“ се поставя запетая и думите „за експлоатация“ се заменят с „както и отделно разрешение за проектиране, строителство и въвеждане в експлоатация“.\n§ 25.\n В чл. 37 се правят следните изменения:\n1. Алинея 1 се отменя.\n2. В ал. 2 думите „При отнемане на лицензията“ се заменят с „В случаите по чл. 22, ал. 3“.\n§ 26.\n В чл. 38 се правят следните изменения:\n1. В ал. 1:\nа) в т. 1:\nаа) буква „а“ се изменя така:\n„а) конструкции, системи и компоненти, важ­ни за безопасността на ядреното съоръжение;“\nбб) в буква „б“ думите „условия и предели за безопасна“ се заменят с „предели и условия за“;\nвв) в буква „в“ думите „за експлоатация“ се заличават;\nб) точки 2, 3 и 4 се отменят.\n2. Алинея 4 се отменя. \n§ 27. \nЧлен 39 се изменя така:\n„Чл. 39. (1) Лицензия за експлоатация на ядрено съоръжение се издава само на лице, което е собственик или титуляр на вещни права върху ядреното съоръжение.\n(2) Лицензия за извеждане от експлоатация на ядрено съоръжение се издава на лице, което е собственик или титуляр на вещни права върху ядреното съоръжение, или на лице, което има право да извършва дейности по извеждане от експлоатация, съгласно този закон.\n(3) Лицензия по ал. 2 се издава при наличие на положително решение по оценка на въздействието върху околната среда.“\n§ 28. \nВ чл. 40, ал. 1 думите „по чл. 38, ал. 1, т. 3“ се заменят с „на ядрен материал“ и думите „на лицензианта“ се заменят с „на титуляр на разрешение за въвеждане в експлоатация или на лицензиант по този раздел“.\n§ 29.\n В чл. 41 думите „Разрешението по чл. 38, ал. 1, т. 4“ се заменят с „Разрешение“ и думата „лицензианта“ се заменя с „титуляр на разрешение за въвеждане в експлоатация или на лицензиант по този раздел“.\n§ 30. \nВ чл. 44 се правят следните изменения и допълнения:\n1. Досегашният текст става ал. 1.\n2. Създават се ал. 2, 3 и 4:\n„(2) За едно и също ядрено съоръжение последващо разрешение по чл. 33, ал. 1 или лицензия по чл. 35, ал. 1 се издава на лицето - титуляр на предходно разрешение или лицензия, на неговия правоприемник в случай на извършено преобразуване, както и на приобретател на вещни права върху имуществото, с което ще се извършва дейността. \n(3) Алинея 2 се прилага и когато производството по издаване на разрешение или лицензия е започнато от титуляря на предходното разрешение или лицензия. В този случай е необходимо неговото писмено съгласие.\n(4) При смяна на титуляря на разрешение или лицензия по ал. 2 и 3 правата и задълженията, произтичащи от актове, издадени по този закон на титуляри на предходни разрешения и лицензии, обвързват новия титуляр.“ \n§ 31. \nЧлен 46 се изменя така: \n„Чл. 46. (1) Използването на енергиен блок на ядрена централа съобразно основното му предназначение започва след влизането в сила на издадена в съответствие с този закон лицензия за експлоатация и при наличието на влязла в сила лицензия за производство на електрическа и/или топлинна енергия, издадена в съответствие със Закона за енергетиката.\n(2) С прекратяването на лицензията за производство на електрическа и/или топлинна енергия се прекратява правото да се използва съоръжението съобразно основното му предназначение, произтичащо от издадена лицензия за експлоатация на енергиен блок на ядрена централа.“\n§ 32.\n Член 47 се изменя така:\n„Чл. 47. (1) По инициатива на титуляря на лицензия за експлоатация Министерският съвет може с решение да обяви ядрена централа или отделни части от нея за съоръжение за управление на радиоактивни отпадъци, ако ядреното гориво е окончателно изведено от съоръжението. Решението на Министерския съвет се приема след извършване на оценка на въздействието върху околната среда в предвидените в Закона за опазване на околната среда случаи.\n(2) Лицензиантът представя на председателя на агенцията план за извеждане от експлоатация на ядрена централа или на отделен енергиен блок или друго ядрено съоръжение не по-късно от две години след спиране на съоръжението за извеждане от експлоатация, освен ако по предложение на лицензианта председателят на агенцията е определил друг срок.“\n§ 33. \nВ чл. 49 се правят следните изменения и допълнения:\n1. В ал. 1:\nа) в текста преди т. 1 думите „енергетиката и енергийните ресурси“ се заменят с „икономиката, енергетиката и туризма“;\nб) в т. 1 думите „от Министерския съвет“ се заменят със „с наредбата по чл. 55, ал. 1“.\n2. Алинея 2 се изменя така:\n„(2) Юридическите лица на бюджетна издръжка планират, предоставят и отчитат вноските по ал. 1, т. 1 като трансфер между бюджетни сметки.“\n3. В ал. 3 думите „съгласно Закона за енергетиката и енергийната ефективност“ се заличават.\n4. Създава се ал. 5:\n„(5) Размерът на вноските по ал. 1, т. 1 се определя така, че в края на експлоатационния период да бъдат събрани необходимите средства за покриване на разходите по извеждане от експлоатация.“\n§ 34.\n В чл. 50 се правят следните изменения и допълнения:\n1. В ал. 1:\nа) точка 1 се изменя така:\n„1. годишна програма на титуляря на лицензия за извеждане от експлоатация;“\nб) в т. 3 накрая се поставя запетая и се добавя „включително административни и финансови разходи“;\nв) в т. 4 накрая се поставя запетая и се добавя „включително на ядрени централи, обявени като съоръжения за управление на радиоактивни отпадъци по реда на този закон“. \n2. В ал. 2 думите „енергетиката и енергийните ресурси“ се заменят с „икономиката, енергетиката и туризма“.\n3. Създава се ал. 5:\n„(5) Когато реализацията на проекта за извеждане от експлоатация се окаже по-скъпа от одобрените от управителния съвет на фонда оценки на разходите, необходимите допълнителни разходи са за сметка на лицето, което последно е експлоатирало ядреното съоръжение, съгласно издадена лицензия за експлоатация.“\n§ 35. \nВ чл. 51 се правят следните изменения:\n1. В ал. 1 думите „който се състои от 9 членове, включително председател“ се заличават.\n2. В ал. 2 думите „енергетиката и енергийните ресурси“ се заменят с „икономиката, енергетиката и туризма“.\n§ 36.\n В чл. 52, ал. 1 след думата „икономиката“ се добавя „енергетиката и туризма“, а думата „представител“ се заменя с „по един представител“. \n§ 37. \nВ чл. 54 се правят следните изменения и допълнения:\n1. В ал. 1:\nа) точка 4 се изменя така:\n„4. контролира администрирането на приходите по фонда и целесъобразното им разходване;“\nб) точка 5 се отменя. \n2. Създава се нова ал. 2:\n„(2) С цел подпомагане дейността на фонда управителният съвет може да създаде междуведомствена експертна работна група. Организацията на работа и съставът на групата се определят с наредбата по чл. 55, ал. 1.“\n3. Досегашната ал. 2 става ал. 3 и в нея думите „енергетиката и енергийните ресурси“ се заменят с „икономиката, енергетиката и туризма“.\n4. Създава се ал. 4:\n„(4) При промяна на лицензианта и периодично, поне веднъж на 5 години, управителният съвет прави преглед на оценките на разходите за извеждане от експлоатация, като при необходимост се изменя размерът на дължимите вноски.“\n§ 38.\n В чл. 55 се правят следните изменения и допълнения:\n1. Досегашният текст става ал. 1 и в нея думите „енергетиката и енергийните ресурси“ се заменят с „икономиката, енергетиката и туризма“.\n2. Създава се ал. 2:\n„(2) Управителният съвет на фонда по предложение на министъра на икономиката, енергетиката и туризма приема методология за определяне на разходите по финансиране на извеждането от експлоатация и съответно за определяне на дължимите вноски. Методологията трябва да отчита технологичните аспекти и изискванията за ядрена безопасност и радиационна защита.“\n§ 39. \nВ чл. 56 се правят следните изменения:\n1. В ал. 1 думите „ал. 2 и 3“ се заменят с „ал. 2 - 4“.\n2. Алинеи 2 - 4 се изменят така:\n„(2) Лицензии и разрешения за дейности с източници на йонизиращи лъчения не се изискват, когато вероятността за увреждане на здравето е пренебрежимо малка, съгласно критериите, определени с наредбата по чл. 26, ал. 3.\n(3) Лицензии и разрешения за дейности с източници на йонизиращи лъчения не се изискват и когато е доказано, че вероятността за увреждане на здравето е незначителна, съгласно критериите, определени с наредбата по чл. 26, ал. 3. Посочените дейности подлежат на контрол по този закон по отношение на спазването на изискванията за осигуряване на радиационната защита.\n(4) Лицензии или разрешения не се изискват, когато се извършват дейности с материали с повишено съдържание на естествени радионуклиди, които не могат да бъдат пренебрегнати от гледна точка на радиационната защита. Тези дейности подлежат на контрол по отношение на спазването на изискванията за осигуряване на радиационната защита.“\n§ 40. \nВ чл. 57 т. 6 се изменя така:\n„6. внос и износ на източници на йонизиращи лъчения, включително изделия, съдържащи източници на йонизиращи лъчения, в случаите, когато те не представляват изделия с двойна употреба по смисъла на Закона за експортния контрол на оръжия и изделия и технологии с двойна употреба.“\n§ 41. \nВ чл. 58 се правят следните изменения:\n1. В ал. 1:\nа) в т. 2 думите „или за части за тях“ се заличават;\nб) точка 3 се изменя така:\n„3. работа с източници на йонизиращи лъчения с цел техническо обслужване, монтаж, демонтаж, измервания, строителни и ремонтни дейности и услуги;“.\n2. В ал. 3 думите „от три до 5 години“ се заменят с „до 10 години“.\n§ 42.\n В чл. 59 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Разрешение за внос на закрит източник, категории 1, 2 и 3, с период на полуразпадане, по-голям от 5 години, се издава, ако са спазени изискванията на ал. 1 и е осигурено връщането на производителя след прекратяване на неговото използване.“\n§ 43.\n В чл. 60, ал. 1, т. 1 след думата „без­опасността“ съюзът „и“ се заменя със запетая, а след думите „радиационната защита“ се добавя „и физическата защита“.\n§ 44. \nВ чл. 64, ал. 2 се правят следните изменения:\n1. В т. 1:\nа) в буква „а“ думите „по време на експлоатация на ядреното съоръжение“ се заменят с „в ядрени съоръжения“; \nб) буква „б“ се изменя така:\n„б) инструктори на пълномащабни симулатори и квалифицирани експерти по радиационна защита;“. \n2. В т. 2 думите „с източници на йонизиращи лъчения“ се заменят с „в ядрени съоръжения и с източници на йонизиращи лъчения по ал. 1 извън тези по т. 1“.\n§ 45. \nВ чл. 65 се правят следните изменения и допълнения:\n1. В ал. 1 т. 2 се изменя така: \n„2. притежава достатъчно квалифициран персонал със съответното ниво на образование и професионална подготовка за всички дейности, свързани с обучението на персонала.“\n2. Алинея 3 се изменя така:\n„(3) Лицензиите за специализирано обучение се издават, изменят, прекратяват, отнемат и контролират при условия и по ред, определени с наредба, приета от Министерския съвет по предложение на председателя на агенцията. С наредбата се определят и изискванията, условията и редът за издаване, изменяне и отнемане на удостоверения за правоспособност.“\n3. Създава се ал. 4:\n„(4) Лицето, получило лицензия за специализирано обучение, изпраща в агенцията заверени копия на издадените от него удостоверения за правоспособност в 7-дневен срок от издаването им.“\n§ 46. \nВ чл. 66 ал. 2 и 3 се изменят така:\n„(2) Квалификационната изпитна комисия на агенцията се назначава от председателя на агенцията. В комисията участват представители на агенцията, на Министерството на здравеопазването, както и други лица, определени от председателя на агенцията, които отговарят на условията по ал. 4.\n(3) Управителните органи на лицето, получило лицензия за специализирано обучение, назначават квалификационна изпитна комисия. По искане на председателя на агенцията в комисията се включва представител на агенцията.“\n§ 47.\n В чл. 68, ал. 1 т. 3 се отменя.\n§ 48.\n В чл. 70 се правят следните изменения и допълнения:\n1. Създава се нова ал. 2:\n„(2) Когато лицето, което е издало удостоверението за правоспособност, не предприеме действията за отнемане на удостоверението по чл. 69, ал. 2 в 14-дневен срок, председателят на агенцията има право да извърши пряко тези действия.“\n2. Досегашната ал. 2 става ал. 3.\n3. Досегашната ал. 3 става ал. 4.\n4. Досегашната ал. 4 се отменя. \n§ 49. \nВ чл. 72 се правят следните изменения и допълнения: \n1. В ал. 1:\nа) в текста преди т. 1 думите „ядрени материали“ и „или отработено гориво“ се заличават;\nб) точка 1 се изменя така:\n„1. да извършват инвентаризация и да водят отчет за радиоактивните вещества и другите източници на йонизиращи лъчения и радиоактивните отпадъци;“\nв) точка 3 се изменя така:\n„3. да назначават правоспособни лица, които да отговарят за вътрешния контрол върху радиоактивните вещества, другите източници на йонизиращи лъчения и радиоактивните отпадъци; данни за лицата се предоставят на агенцията;“\nг) точка 4 се отменя;\nд) в т. 5 думите „ядрения материал или на“ се заличават;\nе) точка 6 се изменя така:\n„6. да осигуряват достъп на контролните органи по този закон и да им оказват необходимото съдействие.“\n2. Алинея 2 се изменя така:\n„(2) Условията и редът за воденето на отчет на радиоактивните вещества, другите източници на йонизиращи лъчения и радиоактивните отпадъци, за начина на съхраняване на документацията, за предоставяне на информация и уведомяване се определят с наредба по чл. 26, ал. 2.“\n3. Създава се ал. 3:\n„(3) Отчет и контрол на ядрен материал се извършва по реда на глава девета.“\n§ 50. \nВ чл. 73 ал. 2 се изменя така:\n„(2) Лице, което намери или констатира загуба, кражба или по друг начин загуби фактическия контрол върху ядрени материали, радиоактивни вещества и други източници на йонизиращи лъчения, е длъжно незабавно да уведоми председателя на агенцията, компетентния държавен орган по гражданска защита или компетентните органи на Министерството на вътрешните работи и на Държавна агенция „Национална сигурност“.“ \n§ 51.\n В чл. 74 се правят следните изменения и допълнения:\n1. В ал. 1 и 2 думите „енергетиката и енергийните ресурси“ се заменят с „икономиката, енергетиката и туризма“.\n2. В ал. 3 думите „съхраняване и/или“ се заличават.\n3. Създават се ал. 4 и 5:\n„(4) С акта по ал. 3 хранилището се обявява за обект с национално значение по смисъла на § 5, т. 62 от допълнителните разпоредби на Закона за устройство на територията.\n(5) Отчуждаването на имоти и части от имоти - частна собственост, предназначени за изграждане на хранилището по ал. 3, се извършва с решение на Министерския съвет по предложение на министъра на икономиката, енергетиката и туризма, министъра на регионалното развитие и благоустройството и министъра на финансите при условията и по реда на Закона за държавната собственост. Решението се обнародва в „Държавен вестник“.“\n§ 52. \nВ чл. 76, ал. 1 след думата „осъществява“ се добавя „само“.\n§ 53.\n В чл. 79 се правят следните допълнения: \n1. В ал. 1 се създава т. 4: \n„4. извеждане от експлоатация на ядрени съоръжения:\nа) когато Държавно предприятие „Радиоактивни отпадъци“ е собственик или титуляр на вещни права върху съоръжението;\nб) въз основа на договор с лицето, което е собственик или титуляр на вещни права върху съоръжението.“ \n2. Създават се ал. 3 и 4: \n„(3) Предприятието осъществява дейностите по ал. 1, т. 4 при спазване на изискванията за ядрена безопасност и радиационна защита въз основа на издадена от председателя на агенцията лицензия за извеждане от експлоатация.\n(4) При опасност от възникване на инцидент или авария с радиоактивен източник Държавно предприятие „Радиоактивни отпадъци“ организира превозването и приемането като радиоактивни отпадъци на тези източници при условията и в сроковете, определени със заповед на председателя на агенцията.“\n§ 54.\n В чл. 86 се правят следните изменения:\n1. В ал. 1, т. 1, 2, 6 и 7 думите „енергетиката и енергийните ресурси“ се заменят с „икономиката, енергетиката и туризма“.\n2. В ал. 2 думите „енергетиката и енергийните ресурси“ се заменят с „икономиката, енергетиката и туризма“.\n3. Алинея 3 се отменя. \n§ 55. \nВ чл. 87 се правят следните изменения:\n1. В ал. 1:\nа) в текста преди т. 1 думите „енергетиката и енергийните ресурси“ се заменят с „икономиката, енергетиката и туризма“;\nб) в т. 4 думите „негова молба“ се заменят с „негово заявление“.\n2. В ал. 2 думите „енергетиката и енергийните ресурси“ се заменят с „икономиката, енергетиката и туризма“.\n§ 56.\n В чл. 89 се правят следните изменения:\n1. В ал. 1:\nа) в т. 1 думите „приетите от Министерския съвет“ се заменят с „одобрените“; \nб) в т. 5 думите „енергетиката и енергийните ресурси“ се заменят с „икономиката, енергетиката и туризма“.\n2. В ал. 3 думите „определен със заповед на изпълнителния директор“ се заличават.\n§ 57.\n В чл. 93 се правят следните изменения и допълнения:\n1. В ал. 1:\nа) в т. 4 накрая се поставя запетая и се добавя „включително административни и финансови разходи“; \nб) създава се т. 5:\n„5. общините и населените места, в района на които се експлоатира или е одобрено или разрешено по реда на Закона за устройство на територията и на този закон изграждане на съоръжение за управление на радиоактивни отпадъци, които могат да получават финансиране на проекти и дейности за устройство и развитие на територията при условия и по ред, определени в наредбата по чл. 94, ал. 1.“ \n2. В ал. 2 думите „енергетиката и енергийните ресурси“ се заменят с „икономиката, енергетиката и туризма“.\n§ 58. \nВ чл. 94 се правят следните изменения:\n1. В ал. 1 думите „енергетиката и енергийните ресурси“ се заменят с „икономиката, енергетиката и туризма“.\n2. Алинея 4 се изменя така:\n„(4) Юридическите лица на бюджетна издръжка планират, предоставят и отчитат вноските по чл. 92, ал. 1, т. 1 като трансфер между бюджетни сметки.“\n§ 59.\n В чл. 95 се правят следните изменения:\n1. В ал. 1 думите „който се състои от 9 членове, включително председател“ се заличават.\n2. В ал. 2 думите „енергетиката и енергийните ресурси“ се заменят с „икономиката, енергетиката и туризма“.\n3. В ал. 3 думите „енергетиката и енергийните ресурси“ се заменят с „икономиката, енергетиката и туризма“, а думите „Министерството на икономиката“ се заличават.\n§ 60. \nВ чл. 97 се правят следните изменения и допълнения:\n1. В ал. 1:\nа) точка 1 се изменя така:\n„1. приема правилник за организацията и дейността на управителния съвет на фонда;“\nб) точка 3 се изменя така:\n„3. контролира администрирането на приходите по фонда и целесъобразното им разходване.“\n2. Създава се нова ал. 2:\n„(2) С цел подпомагане дейността на фонда управителният съвет може да създаде междуведомствена експертна работна група. Организацията на работа и съставът на групата се определят с наредбата по чл. 94, ал. 1.“\n3. Досегашната ал. 2 става ал. 3 и в нея думите „енергетиката и енергийните ресурси“ се заменят с „икономиката, енергетиката и туризма“.\n§ 61. \nВ чл. 98, ал. 1 след думите „ядрената безопасност“ се поставя запетая и се добавя „физическата защита“.\n§ 62.\n В чл. 100 се правят следните изменения и допълнения:\n1. В ал. 1 след думите „този закон“ се добавя „и подзаконовите нормативни актове по прилагането му“, а думите „със своите“ се заменят със „с техните“. \n2. В ал. 2:\nа) в т. 1 след думите „по всяко време“ се поставя запетая и се добавя „включително“, след думите „радиационната защита“ се поставя запетая и се добавя „физическата защита“ и накрая се поставя запетая и се добавя „както и за изпълнение на условията на издадените лицензии и разрешения“;\nб) в т. 2 думата „оперативна“ се заличава, след думите „длъжностни лица“ се добавя „на обекта“ и след думите „ядрената безопасност“ се поставя запетая и се добавя „физическата защита“;\nв) в т. 4 накрая се добавя „и за прилагането на принудителни административни мерки“;\nг) в т. 5 след думите „ядрената безопасност“ се поставя запетая и се добавя „физическата защита“;\nд) създава се т. 6:\n„6. да извършват насрещни проверки и да изискват от трети лица сведения и документи, необходими за извършване на проверките.“\n§ 63. \nВ чл. 101 се правят следните изменения и допълнения:\n1. Алинея 2 се изменя така:\n„(2) Протоколът се довежда до знанието на проверяваното лице.“\n2. Създава се нова ал. 4: \n„(4) Направените от инспекторите предписания по тази глава не могат да съвпадат по вид с принудителните административни мерки, които прилага председателят на агенцията, и да съдържат задължения за извършване на конкретни технологични операции.“\n3. Досегашната ал. 4 става ал. 5.\n§ 64. \nВ чл. 104, ал. 2 думите „радиационнозащитна зона“ се заменят със „зона за превантивни защитни мерки“.\n§ 65. \nВ чл. 105 се правят следните изменения и допълнения:\n1. В ал. 1 в текста преди т. 1 думите „Радиационнозащитни зони“ се заменят със „Зони за превантивни защитни мерки“.\n2. В ал. 4 след думата „транспорта“ се поставя запетая и се добавя „информационните технологии и съобщенията“.\n§ 66.\n Член 106 се отменя.\n§ 67. \nВ чл. 107 се правят следните изменения:\n1. Алинея 1 се изменя така:\n„(1) Зоната за превантивни защитни мерки се създава за ограничаване облъчването на населението при аварии.“\n2. В ал. 2 думите „радиационнозащитната зона“ се заменят със „зоната за превантивни защитни мерки“.\n3. Алинея 3 се изменя така:\n„(3) За определени обекти в зависимост от факторите на ядрената безопасност и радиационната защита зоната за превантивни защитни мерки и наблюдаваната зона могат да обхващат само границите на площадката, сградата или помещението на обекта. В тези случаи зоните с особен статут се създават от председателя на агенцията със съответната лицензия.“ \n§ 68. \nВ чл. 108 думите „радиационнозащитната зона“ се заменят със „зоната за превантивни защитни мерки“.\n§ 69. \nВ чл. 109 се правят следните изменения:\n1. В ал. 1 думите „радиационнозащитната зона“ се заменят със „зоната за превантивни защитни мерки“.\n2. В ал. 2 думите „радиационнозащитната зона“ се заменят със „зоната за превантивни защитни мерки“, а думата „продоволствието“ се заменя с „храните“.\n3. В ал. 3 и 4 думите „радиационнозащитна зона“ се заменят със „зона за превантивни защитни мерки“.\n§ 70. \nВ чл. 110 думите „радиационнозащитните зони“ се заменят със „зоните за превантивни защитни мерки“.\n§ 71.\n В чл. 112 се правят следните изменения и допълнения:\n1. Алинея 2 се изменя така:\n„(2) Системата за физическа защита на ядрените съоръжения, както и системата за физическа защита на ядрените материали при извършване на превоз се проектират и тяхната ефективност се оценява в съответствие с проектната заплаха.“\n2. Създават се ал. 3 - 5:\n„(3) Държавна агенция „Национална сигурност“ в съответствие с чл. 33 от Закона за Държавна агенция „Национална сигурност“ предоставя на лицензианта и на председателя на агенцията оценка на заплахата за всяко конкретно ядрено съоръжение или за случаите на превоз на ядрен материал.\n(4) Проектната заплаха се разработва от лицензианта въз основа на оценката по ал. 3 и се одобрява със заповед на председателя на агенцията след съгласуване с Държавна агенция „Национална сигурност“. Условията и редът за разработване и одобряване на проектната заплаха се определят с наредбата по чл. 113, ал. 4.\n(5) Държавна агенция „Национална сигурност“ ежегодно или при поискване актуализира оценката по ал. 3 и уведомява председателя на агенцията и лицензиантите за настъпилите изменения. Лицензиантите са длъжни да актуализират проектната заплаха и да извършат съответните изменения в системата за физическа защита в съответствие с актуализираната оценка.“\n§ 72. \nВ чл. 115 се правят следните изменения:\n1. В ал. 1 думата „изпълнение“ се заменя с „осигуряване“.\n2. Алинея 2 се изменя така:\n„(2) Зоните по ал. 1 се определят в съответствие с проектната заплаха по ред, определен с наредбата по чл. 113, ал. 4.“\n§ 73. \nВ чл. 116 се правят следните изменения и допълнения:\n1. В ал. 2 изречение второ се заличава.\n2. Създава се ал. 3:\n„(3) Право на достъп без придружител в защитената зона на ядрено съоръжение имат само лица, притежаващи разрешение за работа или за извършване на конкретно възложена задача в стратегически обект, получено по реда, определен със Закона за Държавна агенция „Национална сигурност“.“\n§ 74. \nВ глава седма се създава чл. 116а:\n„Чл. 116а. Информацията за физическата защита на ядрените съоръжения, ядрения материал и радиоактивните вещества е служебна тайна по смисъла на Закона за защита на класифицираната информация, ако не е класифицирана като държавна тайна по смисъла на същия закон.“\n§ 75. \nВ чл. 124 се правят следните изменения:\n1. Текстът преди т. 1 се изменя така: „Председателят на агенцията като организатор и координатор за изпълнение на задълженията на Република България, произтичащи от Договора за неразпространение на ядреното оръжие, Споразумението между Република Австрия, Кралство Белгия, Кралство Дания, Република Финландия, Федерална република Германия, Гръцката република, Ирландия, Италианската република, Великото херцогство Люксембург, Кралство Нидерландия, Португалската република, Кралство Испания, Кралство Швеция, Европейската общност за атомна енергия (ЕВРАТОМ) и Международната агенция за атомна енергия (МААЕ) за прилагане на чл. III (1) и (4) от Договора за неразпространение на ядреното оръжие, наричано по-нататък „споразумението“, и допълнителния протокол към него:“. \n2. Точка 2 се изменя така: \n„2. в случаите, когато това е предвидено с Договора за създаване на Европейската общност за атомна енергия (Евратом), със споразумението и допълнителния протокол към него, събира и предоставя на Международната агенция по атомна енергия и на Европейската комисия необходимата информация, включително чрез извършване на проверки по реда на глава пета;“.\n3. В т. 3 след думите „атомна енергия“ се добавя „и инспекторите на Европейската комисия“.\n4. Точка 5 се отменя.\n§ 76. \nВ чл. 125 се правят следните изменения и допълнения:\n1. В ал. 1:\nа) в т. 1 след думите „председателя на агенцията“ се добавя „и на Европейската комисия“;\nб) в т. 4 след думите „атомна енергия“ се поставя запетая и се добавя „на инспекторите на Европейската комисия“.\n2. В ал. 2 думите „оборудвани материали“ се заменят с „оборудване и материали“. \n§ 77.\n В чл. 129, ал. 1 думите „вида, условията и сроковете“ се заменят с „вида и условията“.\n§ 78.\n В чл. 139 се правят следните изменения и допълнения:\n1. Създава се нова ал. 3:\n„(3) На лице, което наруши условията на издадена му лицензия за специализирано обучение, се налага глоба от 1000 до 5000 лв. или имуществена санкция от 3000 до 10 000 лв.“\n2. Досегашната ал. 3 става ал. 4 и в нея навсякъде думите „ал. 1 и 2“ се заменят с „ал. 1, 2 и 3“.\n§ 79.\n В чл. 141 се правят следните допълнения:\n1. В ал. 1 след думите „ядрена безопасност“ се добавя „физическа защита“.\n2. В ал. 2 след думите „радиационна защита“ се добавя „и физическа защита“.\n§ 80. \nВ чл. 142 се правят следните допълнения:\n1. В ал. 1 след думите „ядрената безопасност“ се добавя „физическата защита“.\n2. В ал. 2 след думите „радиационната защита“ се добавя „и физическата защита“.\n§ 81.\n В чл. 143, ал. 1 след думите „право­способност“ се добавя „или в нарушение на удостоверението за правоспособност“.\n§ 82.\n В чл. 147, ал. 1 след думите „този закон“ се добавя „или по подзаконовите нормативни актове по прилагането му“.\n§ 83.\n В чл. 149, ал. 2 думите „се налагат за“ се заменят със „се налагат и в случай на“. \n§ 84.\n В чл. 151, ал. 1 думите „въз основа на констативен протокол“ се заменят с „по предложение“. \n§ 85.\n В допълнителната разпоредба се правят следните изменения и допълнения:\n1. Наименованието „Допълнителна разпоредба“ се изменя така: „Допълнителни разпоредби“. \n2. В § 1:\nа) точки 2, 4 и 5 се отменят;\nб) в т. 6 накрая се добавя „и Съвместния протокол за прилагане на Виенската и Парижката конвенция (обн., ДВ, бр. 76 от 1994 г.; попр., бр. 91 от 1994 г.), ратифицирани със закон (ДВ, бр. 64 от 1994 г.)“;\nв) точка 8 се изменя така:\n„8. „Дейности с материали с повишено съдържание на естествени радионуклиди, които не могат да бъдат пренебрегнати от гледна точка на радиационната защита“ са трудови дейности, свързани с работа и/или съхраняване на материали или водещи до производството на остатъчни материали, които обикновено не се смятат за радиоактивни, но които съдържат естествени радионуклиди, причиняващи значително увеличение на облъчването на професионално заети лица и евентуално на лица от населението.“; \nг) в т. 9 се създава изречение трето: „В съответствие със свързания с дейностите със закрити източници риск, те се класифицират в пет категории:\n    \n        \n            \n            \nКатегория\n            \n            \n            \n1\n            \n            \n            \n2\n            \n            \n            \n3\n            \n            \n            \n4\n            \n            \n            \n5\n            \n        \n        \n            \n            \nA/D\n            \n            \n            \n1000 ≤ A/D\n            \n            \n            \n10 ≤ A/D < 1000\n            \n            \n            \n1 ≤ A/D < 10\n            \n            \n            \n0.01 ≤ A/D < 1\n            \n            \n            \nA/D < 0.01\n            \n        \n    \n \nкъдето А е активността на източника, а стойностите на D и методът на пресмятане са посочени в наредбата по чл. 123.“;\nд) точка 12 се изменя така:\n„12. „Зона с контролиран достъп“ е зона, определена за целите на физическата защита, която обхваща територия около защитената зона на ядрено съоръжение, достъпът до която се контролира и може да бъде ограничен за лица и превозни средства.“;\nе) точка 19 се изменя така:\n„19. „Квалифициран експерт по радиационна защита“ е физическо лице с необходимите знания, подготовка и технически умения, които му дават възможност да извършва оценки на дозите и да дава консултации и съвети по осигуряване на радиационната защита на персонала и населението, както и на безопасността на ядрените съоръжения и източниците на йонизиращи лъчения. Правоспособността на квалифициран експерт по радиационна защита се признава по ред, определен в съответните нормативни актове.“;\nж) създава се т. 19а:\n„19а. „Конструкции, системи и компоненти, важни за безопасността“ са тези:\nа) чиято неправилна работа или отказ могат да доведат до недопустимо облъчване на персонала или на лице от населението;\nб) които предотвратяват развитието на очакваните експлоатационни събития в аварии;\nв) технически средства, които са предназначени за намаляване на последствията от неправилна работа или отказ на конструкции, системи и компоненти.“;\nз) точки 20 и 21 се отменят;\nи) точка 25 се изменя така:\n„25. „Облъчване“ е процесът на излагане на въздействието на йонизиращите лъчения.“;\nк) създава се т. 26а:\n„26а. „Освобождаване от регулиране“ е регулирана дейност по този закон, извършвана от лицензиант или титуляр на разрешение с цел освобождаване на бъдещи дейности (погребване, рециклиране, повторно използване и други) с радиоактивни вещества или материали от изискванията на този закон и на подзаконовите нормативни актове по прилагането му.“;\nл) създават се т. 29а и 29б:\n„29а. „Превоз“ е промяна на местонахождението на даден товар, съдържащ ядрен материал, отработено гориво, радиоактивни отпадъци и други радиоактивни вещества, от мястото на произход на товара до мястото на неговото предназначение. Дейността „превоз“ включва всички дейности по подготовката на товара за изпращане, дейностите, свързани с товаренето, превозването, разтоварването и получаването му, включително транзитен престой и временно съхраняване на товара, ако са наложителни.\n29б. „Проектна заплаха“ са атрибутите и характеристиките на потенциалните вътрешни и/или външни нарушители, които биха могли да извършат опит за противозаконно отнемане на ядрен материал или саботаж, срещу които се проектира и оценява системата за физическа защита.“;\nм) създава се т. 34а:\n„34а. „Саботаж“ е всеки умишлен акт, насочен срещу ядрено съоръжение или ядрен материал при използване, съхранение или превоз, който би могъл пряко или непряко да застраши здравето и безопасността на персонала и населението или да увреди околната среда чрез облъчване с йонизиращи лъчения или освобождаване на радиоактивни вещества.“;\nн) точка 37 се изменя така:\n„37. „Специализирано обучение“ е следдипломно теоретично и практическо обучение и подготовка, включително дублиране и инструктаж, на физически лица с цел извършване на специфични дейности или задачи в ядрени съоръжения или с източници на йонизиращи лъчения.“;\nо) създава се т. 40а:\n„40a. „Съоръжения с повишена опасност, които имат значение за ядрената безопасност“ са котли, съдове, работещи под налягане, тръбопроводи за пара и гореща вода и повдигателни съоръжения, които са част от конструкциите, системите и компонентите, важни за безопасността, и при повредата на които могат да се отделят радиоактивни продукти.“;\nп) точка 43 се отменя;\nр) в т. 45 накрая се поставя запетая и се добавя „с изключение на превозването извън площадката. То може да включва също и разрешени изхвърляния.“;\nс) в т. 49 думите „ядрена инсталация“ се заменят с „инсталация“; \nт) точки 51, 52 и 53 се изменят така:\n„51. „Ядрена безопасност“ е състоянието и способността на ядрено съоръжение и на неговите системи и персонал за постигане на подходящи експлоатационни условия, предотвратяване на инциденти и аварии и ограничаване на последиците от тях, така че персоналът и населението да бъдат максимално защитени от йонизиращите лъчения на ядреното съоръжение.\n52. „Ядрена инсталация“, „ядрена авария“, „ядрен материал“, „лице“ и „експлоатиращ“ в глава десета са понятията, определени в чл. I от Виенската конвенция.\n53. „Ядрена централа“ е електроцентрала, в която енергията се генерира от един или повече ядрени реактори и която може да включва прилежащите съоръжения за управление на радиоактивни отпадъци и отработено ядрено гориво, разположени на една площадка, за които са предвидени обща физическа защита и аварийно планиране.“;\nу) в т. 54 думата „специален“ се заличава.\n3. Създават се § 1а - 1ж:\n„§ 1а. При международен превоз в рамките на Европейския съюз на радиоактивни вещества, които не са ядрен материал или радиоактивни отпадъци, се прилага Регламент (Евратом) № 1493/93 на Съвета от 8 юни 1993 г. относно доставките на радиоактивни вещества между държавите членки.\n§ 1б. (1) При международен превоз в рамките на Европейския съюз, както и при внос, износ или транзитен превоз през Европейския съюз на отработено ядрено гориво или радиоактивни отпадъци в зависимост от конкретния случай освен лицензия по чл. 15, ал. 3, т. 5 или разрешение по чл. 15, ал. 4, т. 7, 12 или 16 председателят на агенцията издава:\n1. документ за потвърждаване на международния превоз - при наличие на съгласие на останалите държави, свързани със съответния международен превоз, или\n2. документ, съдържащ писмено съгласие за извършване на превоза през територията на Република България.\n(2) Документите, свързани с международния превоз, се изготвят в стандартен формат, одобрен със заповед на председателя на агенцията.\n(3) Документите по ал. 1 могат да бъдат издадени за:\n1. всеки конкретен превоз;\n2. повече от един превоз за период до три години, ако са изпълнени условията за еднотипност, определени със заповедта по ал. 2.\n(4) В случаите, когато се изисква писмено съгласие по ал. 1, т. 2, непроизнасянето на председателя на агенцията в определените срокове се смята за мълчаливо съгласие за извършване на превоза на територията на Република България.\n(5) В случаите по ал. 3, т. 2 и ал. 4 изискването за наличие на издадени в зависимост от конкретния случай лицензия по чл. 15, ал. 3, т. 5 или разрешение по чл. 15, ал. 4, т. 7, 12 или 16 не се отменя.\n(6) Условията, които се определят с лицензиите и разрешенията, свързани с международен превоз по този параграф, не могат да бъдат по-рестриктивни от условията, които се определят при осъществяване превоз на отработено ядрено гориво или радиоактивни отпадъци в рамките на територията на Република България.\n(7) Отказите за издаване на документите по ал. 1 се мотивират. \n§ 1в. В случаите на внос в Република България или на износ от Република България съответно от или в държава - членка на Европейския съюз, не се изисква издаване на разрешение по чл. 15, ал. 4, т. 13 и 15. \n§ 1г. Списъкът на конкретните факти, сведения и предмети, съставляващи служебна тайна в областта на регулирането на безопасното използване на ядрената енергия и радиационната защита, се определя със заповед на председателя на агенцията. \n§ 1д. (1) Информацията, която е станала известна на председателя на агенцията, на заместник-председателите и на служителите от агенцията във връзка с изпълнението на техните функционални задължения, е защитена тайна и се предоставя по реда на този закон.\n(2) Информацията по ал. 1 се предоставя само по писмено искане на компетентните държавни органи на Република България.\n(3) Извън случаите по ал. 2 информацията по ал. 1 се предоставя:\n1. с писмено съгласие на съответния заявител, лицензиант или титуляр на разрешение по този закон, предоставил информацията;\n2. на заявители, лицензианти или титуляри на разрешение по този закон, когато това е необходимо за правилното протичане на лицензионния процес и за осъществяването на контролната дейност по този закон;\n3. в случаите, когато председателят на агенцията възлага на трети лица извършването на експертизи, проучвания и изследвания, свързани с ядрената безопасност и радиационната защита;\n4. в изпълнение на задължения на Република България, произтичащи от международни споразумения;\n5. въз основа на влязло в сила съдебно решение.\n(4) Ограниченията по ал. 1 - 3 не се прилагат при предоставянето на:\n1. информация за инциденти и аварии в ядрени съоръжения или обекти с източници на йонизиращи лъчения в обем, определен с наредбите по чл. 19, ал. 1, т. 8 и чл. 123;\n2. данни за състоянието на радиационния фон на територията на Република България;\n3. данни за радиоактивно замърсяване на околната среда, което може да застраши живота и здравето на населението;\n4. данни за полученото облъчване с йонизиращи лъчения на персонала и населението.\n§ 1е. (1) С този закон се въвеждат изискванията на Директива 2009/71/Евратом на Съвета от 25 юни 2009 г. за установяване на общностна рамка за ядрена безопасност на ядрените инсталации (ОВ, L 172/18 от 2 юли 2009 г.).\n(2) На всеки три години председателят на агенцията изготвя доклад относно изпълнението на изискванията на директивата по ал. 1. Докладът се представя на Европейската комисия по установения ред за взаимодействие с институциите на Европейския съюз. Конкретните срокове се определят в съответствие със сроковете за провеждане на съвещания за разглеждане на докладите, представени съгласно чл. 5 от Конвенцията за ядрена безопасност.\n(3) Първият доклад по ал. 2 се представя на Европейската комисия до 22 юли 2014 г.\n§ 1ж. Председателят на агенцията най-малко веднъж на 10 години организира периодична самооценка на националната законодателна, регулаторна и организационна рамка за ядрена безопасност на ядрените инсталации и на работата на компетентния регулаторен орган и предлага провеждането на международна партньорска проверка с цел постоянно подобряване на ядрената безопасност.“ \n§ 86. \nВ останалите текстове на закона думите „енергетиката и енергийните ресурси“ се заменят с „икономиката, енергетиката и туризма“.\nПреходни и заключителни разпоредби\n§ 87. \nЗапочнатите до влизането в сила на този закон производства за издаване на лицензии и разрешения се довършват по досегашния ред.\n§ 88. \nВ Закона за техническите изисквания към продуктите (обн., ДВ, бр. 86 от 1999 г.; изм. и доп., бр. 63 и 93 от 2002 г., бр. 18 и 107 от 2003 г., бр. 45, 77, 88, 95 и 105 от 2005 г., бр. 30, 62 и 76 от 2006 г., бр. 41 и 86 от 2007 г. и бр. 74 от 2009 г.) се правят следните изменения и допълнения:\n1. В чл. 33, ал. 3 след думите „ядрени централи“ се добавя „които са специално разработени за използване в ядрената техника и са част от конструкциите, системите и компонентите, важ­ни за ядрената безопасност, и при повредата на които могат да се отделят радиоактивни продукти“ и се поставя запетая.\n2. Параграф 5 от допълнителните разпоредби се отменя.\n§ 89. \n(1) До влизането в сила на съответните наредби по чл. 26, ал. 6 контролът на съоръженията с повишена опасност, които имат значение за ядрената безопасност, разположени на площадката на въведени в експлоатация ядрени централи, се осъществява по досегашния ред.\n(2) За съоръженията с повишена опасност извън тези по ал. 1 контролът се осъществява по реда на Закона за техническите изисквания към продуктите.\n(3) В срок до 6 месеца от влизането в сила на този закон контролът на съоръженията с повишена опасност по ал. 2 се осъществява по досегашния ред.\n§ 90. \nДо влизането в сила на изменение и допълнение на тарифата по чл. 28, ал. 1 за извеждане от експлоатация на ядрено съоръжение се събират съответните такси, предвидени за експлоатация на съоръжение за управление на радиоактивни отпадъци.\n§ 91. \nВ срок до 6 месеца от влизането в сила на този закон Министерският съвет разглежда необходимостта от обявяване на заварено, въведено в експлоатация национално хранилище за съхраняване и/или погребване на радиоактивни отпадъци за обект с национално значение по смисъла на Закона за устройство на територията.\n§ 92. \nМинистерският съвет в тримесечен срок от влизането в сила на този закон приема необходимите изменения и допълнения в наредбата по чл. 94, ал. 1.\n§ 93. \nРазпоредбите на § 20, т. 2, § 33, т. 2 и § 58 влизат в сила от 1 януари 2011 г.\nЗаконът е приет от 41-ото Народно събрание на 29 септември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n7972"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10017",
    "meta": [],
    "text": "УКАЗ № 282\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за прилагане на Общите организации на пазарите на земеделски продукти на Европейския съюз, приет от ХLI Народно събрание на 29 сеп­тември 2010 г.\nИздаден в \nСофия на 7 октомври 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за прилагане на Общите организации на пазарите на земеделски продукти на Европейския съюз \n(обн., ДВ, бр. 96 от 2006 г.; изм. и доп., бр. 16 от 2008 г., бр. 10 и 82 от 2009 г. и бр. 26 от 2010 г.)\n§ 1.\n В чл. 16 се правят следните изменения:\n1. В ал. 1 думите „Регламент (ЕИО) № 2092/91 на Съвета“ се заменят с „Регламент (ЕО) № 834/2007 на Съвета от 28 юни 2007 г. относно биологичното производство и етикетирането на биологични продукти и за отмяна на Регламент (ЕИО) № 2092/91 (ОВ, L 189/1 от 20 юни 2007 г.), наричан по нататък „Регламент (ЕО) № 834/2007“.\n2. В ал. 2, т. 1 думите „Регламент (ЕИО) № 2092/91“ се заменят с „Регламент (ЕО) № 834/2007“.\n3. В ал. 3 в текста преди т. 1 думата „регистри“ се заменя с „бази данни“.\n§ 2.\n В чл. 17, ал. 1 и ал. 2, т. 5 думите „водене на регистрите“ се заменят със „създаването и поддържането на базите данни“.\n§ 3. \nВ чл. 19, ал. 2 се правят следните изменения и допълнения:\n1. В т. 1 думите „актуално удостоверение за вписване в търговския регистър или“ се заменят с „копие от регистрация по ЕИК/БУЛСТАТ или копие на документ за вписване“.\n2. В т. 2 в началото се добавя „нотариално заверено копие на“.\n§ 4.\n В чл. 21 се правят следните изменения и допълнения:\n1. Алинея 3 се изменя така:\n„(3) Министърът на земеделието и храните издава разрешение или прави мотивиран отказ в срок от:\n1. два месеца от постъпване на заявлението за извършване на контролна дейност по спазване правилата на биологичното производство;\n2. три месеца след одобряване на заявление- спецификацията за вписване в Европейския регистър на земеделските продукти и храни със защитени географски означения или Европейския регистър на храни с традиционно специфичен характер, чието съответствие ще контролира заявителят.“\n2. Създава се нова ал. 4:\n„(4) В случаите по ал. 2 сроковете по ал. 3 спират да текат до отстраняване на непълнотите или несъответствията.“\n3. Досегашните ал. 4 и 5 стават съответно ал. 5 и 6.\n§ 5.\n В чл. 23, т. 1 думите „Регламент (ЕИО) № 2092/91“ се заменят с „Регламент (ЕО) № 834/2007“.\n§ 6.\n В чл. 24 ал. 2 се изменя така:\n„(2) Само производител на земеделски продукт или храна, съответстващи на спецификацията и вписани в регистър по ал. 1 и в база данни по чл. 16, ал. 3, т. 2 или 3, който има сключен договор за контрол по чл. 18, ал. 3, има право да използва географското означение или означаването „храна с традиционно специфичен характер“.“\n§ 7. \nВ чл. 25 се правят следните изменения:\n1. Алинея 2 се изменя така:\n„(2) Забранява се използването на знак и означение на земеделски продукт или храна с традиционно специфичен характер, а в случаите на чл. 13, параграф 2 от Регламент (ЕО) № 509/2006 - и наименованието на земеделски продукт или храна, които:\n1. не са вписани в Европейския регистър на земеделските продукти и храни с традиционно специфичен характер;\n2. са вписани в регистъра по т. 1, но конкретният земеделски продукт или храна не съответства на вписаната спецификация;\n3. са вписани в регистъра по т. 1, но конкретният земеделски продукт или храна не е обект на контрол по чл. 18.“\n2. В ал. 4 думите „ал. 2“ се заменят с „ал. 1, 2“. \n§ 8. \nВ глава четвърта, раздел II се създават чл. 25а и 25б:\n„Чл. 25а. (1) Официалният контрол върху земеделски продукти или храни, които съответстват на чл. 2 от Закона за храните, включително върху употребата на защитени географски означения и храни с традиционно специфичен характер по смисъла на чл. 10 от Регламент (ЕО) № 510/2006 и чл. 14 от Регламент (ЕО) № 509/2006, се осъществява от органите на официалния контрол по Закона за храните в съответствие с изискванията на Регламент (ЕО) № 882/2004 на Европейския парламент и на Съвета от 29 април 2004 г. относно официалния контрол, провеждан с цел осигуряване на проверка на съответствието със законодателството в областта на фуражите и храните и правилата за опазване здравето на животните и хуманното отношение към животните.\n(2) Контролът по ал. 1 се извършва от:\n1. органите на държавния здравен контрол върху всички храни с изключение на храните от животински произход;\n2. органите на държавния ветеринарно-санитарен контрол по отношение на храните от животински произход.\n(3) При осъществяване на официалния контрол по ал. 1 органите на официалния контрол имат правомощията по Закона за храните, включително за прилагане на административни мерки.\n(4) Органите на официалния контрол по ал. 2 представят ежегодно до 31 март на министъра на земеделието и храните подробен годишен отчет за извършените проверки по ал. 1, констатираните нарушения и наложените санкции за предходната година, съответните последващи проверки и списък на лицата, върху които са упражнили контрол.\nЧл. 25б. Министърът на земеделието и храните и министърът на здравеопазването определят с наредба начина и реда за осъществяване на официалния контрол върху употребата на защитени географски означения и храни с традиционно специфичен характер.“\n§ 9. \nВ чл. 40 се правят следните изменения и допълнения:\n1. В ал. 1 думите „чл. 2 от Регламент (ЕО) № 2200/96 на Съвета и в регламентите по прилагането му“ се заменят с „чл. 113 и 113а от Регламент (ЕО) № 1234/2007 на Съвета от 22 октомври 2007 г. за установяване на обща организация на селскостопанските пазари и относно специфични разпоредби за някои земеделски продукти (ОВ, L 299/1 от 16 ноември 2007 г.), наричан по нататък „Регламент (ЕО) № 1234/2007“ и Дял втори на Регламент (ЕО) № 1580/2007 на Комисията от 21 декември 2007 г. за определяне на правила за прилагане на регламенти (ЕО) № 2200/96, (ЕО) № 2201/96 и (ЕО) № 1182/2007 на Съвета в сектора на плодовете и зеленчуците (ОВ, L 350/1 от 31 декември 2007 г.), наричан по нататък „Регламент (ЕО) № 1580/2007“.\n2. Създава се ал. 6:\n„(6) За издаване на сертификата по ал. 4 Министерството на земеделието и храните събира такса в размер, определен с тарифа на Министерския съвет.“\n§ 10. \nВ чл. 41 се правят следните изменения:\n1. В ал. 1 думата „регистър“ се заменя с „база данни“.\n2. В ал. 2 в текста преди т. 1 думата „регистъра“ се заменя с „базата данни“.\n§ 11.\n В чл. 42 ал. 4 се отменя.\n§ 12.\n В чл. 43 се правят следните изменения и допълнения:\n1. В ал. 1 думите „чл. 11 и 12 от Регламент (ЕО) № 2200/96“ се заменят с „чл. 125а, 125б, 125в, 125г и 125д от Регламент (ЕО) № 1234/2007“.\n2. В ал. 2 думите „чл. 44 от Регламент (ЕО) № 2200/96“ се заменят с „чл. 125б от Регламент (ЕО) № 1234/2007“.\n3. В ал. 3:\nа) в т. 1 думата „временно“ се заличава;\nб) в т. 2 думите „изпълнение на изискванията за признаване от временно признати“ се заменят с „признаване от“; \nв) създава се т. 5:\n„5. условията и реда за подпомагане на групи производители.“\n4. Създават се ал. 4 и 5:\n„(4) Признатите организации на производители на плодове и зеленчуци представят ежегодно в срок до 30 август на текущата година в Министерството на земеделието и храните информация съгласно приложение XIII към чл. 99 от Регламент (ЕО) № 1580/2007.\n(5) Признатите организации на производители, които не са представили и не изпълняват оперативна програма, са длъжни ежегодно да подават в Разплащателната агенция информация за стойността на търгуваната през годината продукция в срок до 31 март на следващата календарна година.“\n§ 13. \nВ чл. 44 се правят следните изменения:\n1. Алинея 1 се изменя така:\n„(1) Разплащателната агенция одобрява оперативните програми на признатите организации на производители на пресни плодове и зеленчуци съгласно Националната стратегия за устойчиви оперативни програми и Националната рамка за екологични дейности на основание чл. 103ж от Регламент (EО) № 1234/2007 и извършва плащания съгласно същия регламент и регламентите по прилагането му.“\n2. В ал. 2:\nа) в т. 1 думата „операционни“ се заменя с „оперативни“;\nб) в т. 2 думата „операционните“ се заменя с „оперативните“.\n§ 14.\n Член 45 се изменя така:\n„Чл. 45. (1) Организациите на производители могат да предвидят в оперативните си програми изтегляне от пазара на продуктите, включени в приложение Х от Регламент (ЕО) № 1580/2007.\n(2) Организациите на производители уведомяват предварително писмено в тридневен срок Разплащателната агенция за всяка операция по изтегляне на продуктите по ал. 1 от пазара. Уведомлението съдържа вида, количеството и класа на качество на изтегляните продукти по ал. 1, тяхното предназначение и мястото, на което се осъществява изтеглянето от пазара.\n(3) След изтеглянето от пазара продуктите по ал. 1 трябва да бъдат реализирани чрез безплатно разпределяне за благотворителни организации, училища, детски градини или лечебни заведения.“\n§ 15.\n Членове 46 и 47 се отменят.\n§ 16. \nВ чл. 49 се правят следните изменения и допълнения:\n1. В ал. 1 след думата „лица“ се добавя „които са“, а думите „или по законодателството на държавата - членка на Европейския съюз, или на държава - страна по Споразумението за Европейското икономическо пространство“ се заличават.\n2. В ал. 3:\nа) точка 1 се изменя така:\n„1. копие от регистрация по ЕИК/БУЛСТАТ;“\nб) в т. 4 думите „или личен номер на гражданин на страна - членка на Европейския съюз, или на държава - страна по Споразумението за Европейското икономическо пространство“ се заличават.\n§ 17. \nВ чл. 64 ал. 1 се изменя така:\n„(1) Който осъществява контрол, без да е получил разрешение за извършване на контролна дейност по чл. 18, ал. 1 или разрешението е с изтекъл срок, се наказва с имуществена санкция в размер от 5000 до 10 000 лв.“\n§ 18.\n В чл. 65 се правят следните изменения:\n1. В ал. 1 думите „ал. 3“ се заменят с „ал. 1 - 3“.\n2. В ал. 2 след думите „10 000 лв.“ се поставя запетая и се добавя „а при повторно извършване на същото нарушение се налага имуществена санкция в размер от 10 000 до 20 000 лв.“\n§ 19. \nВ чл. 74, ал. 1 числото „71“ се заличава.\n§ 20. \nВ § 1 от допълнителната разпоредба се правят следните изменения:\n1. В т. 1 думите „Регламент (ЕИО) № 2092/91 на Съвета“ се заменят с „Регламент (ЕО) № 834/2007“.\n2. В т. 14 думата „Операционни“ се заменя с „Оперативни“.\nЗаключителни разпоредби\n§ 21.\n Министърът на земеделието и храните и министърът на здравеопазването издават наредбата по чл. 25б в срок до 6 месеца от влизането в сила на този закон.\n§ 22.\n В Закона за храните (обн., ДВ, бр. 90 от 1999 г.; изм. и доп., бр. 102 от 2003 г., бр. 70 от 2004 г., бр. 87, 99 и 105 от 2005 г., бр. 30, 31, 34, 51, 55 и 96 от 2006 г., бр. 31 и 51 от 2007 г., бр. 36 и 69 от 2008 г., бр. 23, 41, 74, 82 и 93 от 2009 г. и бр. 23, 25 и 59 от 2010 г.) се правят следните допълнения:\n1. В чл. 26, ал. 1, т. 8 накрая се добавя „включително съответствието им с Регламент (ЕО) № 510/2006 на Съвета от 20 март 2006 г. относно закрилата на географски указания и наименования за произход на земеделски продукти и храни, наричан по-нататък „Регламент (ЕО) № 510/2006“, и Регламент (ЕО) № 509/2006 на Съвета от 20 март 2006 г. относно селскостопански и хранителни продукти с традиционно специфичен характер, наричан по-нататък „Регламент (ЕО) № 509/2006“.\n2. В чл. 27, ал. 4, т. 1, буква „е“ накрая се добавя „включително съответствието им с Регламент (ЕО) № 510/2006 и Регламент (ЕО) № 509/2006“.\n§ 23. \nВ Закона за марките и географските означения (обн., ДВ, бр. 81 от 1999 г.; попр., бр. 82 от 1999 г.; изм. и доп., бр. 28, 43, 94 и 105 от 2005 г., бр. 30, 73 и 96 от 2006 г., бр. 59 от 2007 г., бр. 36 от 2008 г., бр. 12 и 32 от 2009 г. и бр. 19 от 2010 г.) чл. 57а се изменя така:\n„Служебна регистрация\nЧл. 57а. (1) Регистрацията на географско означение или храна се извършва служебно от Патентното ведомство, когато географското означение на земеделския продукт или храна бъде вписано в Европейския регистър на земеделските продукти и храни със защитени географски означения.\n(2) Регистрацията по ал. 1 се извършва по отношение на лицата, които са включени в групата по чл. 5, параграф 1 от Регламент (ЕО) № 510/2006 на Съвета от 20 март 2006 г. относно закрилата на географски указания и наименования за произход на земеделски продукти и храни. В случаите, когато вече е предоставена национална закрила, се вписват само новите ползватели.\n(3) Министерството на земеделието и храните уведомява Патентното ведомство за вписването на географското означение на земеделския продукт или храна в Европейския регистър на земеделските продукти и храни със защитени географски означения. Регистрацията се извършва в едномесечен срок от уведомяването.\n(4) Уведомлението по ал. 3 съдържа имената и адресите на лицата по ал. 2, географското означение на земеделския продукт или храна, описанието на границите на географското място и описание на установените качества или особености на земеделския продукт или храна и връзката им с географската среда или с географския произход.“\nЗаконът е приет от 41-ото Народно събрание на 29 септември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n7971"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10067",
    "meta": [],
    "text": "УКАЗ № 277\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между държавите - членки на Европейския съюз, Кралство Норвегия, Конфедерация Швейцария, Управляващия орган и Сертифициращия орган за изпълнението на Оперативна програма за междурегионално сътрудничество „ИНТЕРРЕГ IVC“, приет от ХLI Народно събрание на 29 септември 2010 г.\nИздаден в \nСофия на 4 октомври 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението между държавите - членки на Европейския съюз, Кралство Норвегия, Конфедерация Швейцария, Управляващия орган и Сертифициращия орган за изпълнението на Оперативна програма за междурегионално сътрудничество „ИНТЕРРЕГ IVC“\nЧлен единствен. \nРатифицира Споразумението между държавите - членки на Европейския съюз, Кралство Норвегия, Конфедерация Швейцария, Управляващия орган и Сертифициращия орган за изпълнението на Оперативна програма за междурегионално сътрудничество „ИНТЕРРЕГ IVC“, подписано за Република България на 9 юни 2008 г.\nЗаключителна разпоредба\nПараграф единствен.\n Споразумението влиза в сила от 11 септември 2007 г.\nЗаконът е приет от 41-ото Народно събрание на 29 септември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n7877"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10069",
    "meta": [],
    "text": "УКАЗ № 278\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Протокола за изменение на Протокола относно преходните разпоредби, приложен към Договора за Европейския съюз, към Договора за функционирането на Европейския съюз и към Договора за създаване на Европейската общност за атомна енергия, приет от ХLI Народно събрание на 29 септември 2010 г.\nИздаден в \nСофия на 4 октомври 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Протокола за изменение на Протокола относно преходните разпоредби, приложен към Договора за Европейския съюз, към Договора за функционирането на Европейския съюз и към Договора за създаване на Европейската общност за атомна енергия\nЧлен единствен.\n Ратифицира Протокола за изменение на Протокола относно преходните разпоредби, приложен към Договора за Европейския съюз, към Договора за функционирането на Европейския съюз и към Договора за създаване на Европейската общност за атомна енергия, подписан на 23 юни 2010 г. в Брюксел.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 29 септември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n7876"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9840",
    "meta": [],
    "text": "УКАЗ № 273\nНа основание чл.98, т.4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за народната просвета, приет от ХLI Народно събрание на 23 септември 2010 г.\nИздаден в \nСофия на 30 септември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за народната просвета \n(обн., ДВ, бр. 86 от 1991 г.; изм., бр. 90 от 1996 г., бр. 36, 124 и 153 от 1998 г., бр. 67 и 68 от 1999 г., бр. 90 и 95 от 2002 г., бр. 29, 71, 86 и 114 от 2003 г., бр. 40 от 2004 г., бр. 28, 94, 103 и 105 от 2005 г., бр. 41 и 105 от 2006 г., бр. 113 от 2007 г., бр. 50 от 2008 г. и бр. 35, 36 и 74 от 2009 г. и бр. 50 от 2010 г.)\n§ 1. \nВ чл. 19 се правят следните допълнения:\n1. В ал. 2 след думата „Родителите“ се добавя „или настойниците“.\n2. В ал. 3 след думата „родителите“ се добавя „или настойниците“.\n§ 2. \nЧлен 20 се изменя така: \n„Чл. 20. (1) Предучилищната подготовка на децата две години преди постъпването им в първи клас е задължителна, но не по-рано от годината, в която детето навършва 5-годишна възраст.\n(2) Предучилищната подготовка на децата по ал. 1 се осъществява в подготвителни групи в детските градини или подготвителни групи в училищата, като родителите и настойниците не заплащат такса за обучението.\n(3) Предучилищната подготовка на децата по ал. 1 се осъществява при спазване на следните изисквания:\n1. осигурена среда, съобразена с възрастовите особености на децата, която създава гаранции за опазване на физическото и психическото им здраве и благополучие;\n2. осигуреност с учители и помощник-възпитатели, отговарящи на изискванията за заемане на длъжността, определени в този закон и подзаконовите актове по прилагането му;\n3. целодневна или полудневна организация на предучилищната подготовка, която включва и условия за отдих на децата; \n4. осигурено столово хранене, организирано в съответствие с изискванията, определени в наредби на министъра на здравеопазването - при целодневна организация на предучилищната подготовка;\n5. осигурен безплатен транспорт, в случаите по чл. 26, ал. 3.\n(4) Предучилищната подготовка по ал. 1 се извършва при условия и по ред, определени в този закон, правилника за прилагането му и в държавното образователно изискване по чл. 16, т. 1.\n(5) За деца, които не владеят добре български език, освен подготовката по ал. 1 се осигурява и обучение по български език по специализирана методика за усвояване на български език.“\n§ 3. \nВ чл. 20а ал. 2 се изменя така:\n„(2) В случаите по чл. 20, ал. 1 родителите или настойниците могат да избират дали предучилищната подготовка да се извършва в подготвителна група в детска градина или в училище.“\n§ 4. \nВ чл. 26 се правят следните изменения и допълнения:\n1. Създава се нова ал. 3:\n„(3) На децата и учениците, които подлежат на задължителна подготовка или задължително обучение в населено място, в което няма детска градина или училище, осъществяващи предучилищна подготовка в съответната подготвителна група или обучение в съответния клас, се осигурява безплатен транспорт до детска градина или училище в най-близкото населено място на територията на общината или на съседна община.“ \n2. Досегашната ал. 3 става ал. 4 и в нея думите „съответно училище по ал. 1, т. 1, 2, 3, 4, 6, 7 и 8“ се заменят с „училище“, а думите „интернатно обучение“ се заменят с „общежитие“.\n3. Досегашната ал. 4 става ал. 5 и се изменя така :\n„(5) На пътуващите ученици от I до VIII клас, които се обучават в средищните училища по ал. 4, се осигурява целодневна организация на учебния ден и столово хранене, финансовите средства за които се определят в съответствие с финансовите правила по § 6в, ал. 5. Столовото хранене се организира в съответствие с изискванията, определени в наредби на министъра на здравеопазването.“\n4. Досегашната ал. 5 става ал. 6 и в нея думите „ал. 3“ се заменят с „ал. 3 и 4“ и думите „ал. 4“ се заменят с „ ал. 5“.\n§ 5.\n В чл. 36, ал. 1 се правят следните изменения и допълнения:\n1. Точка 1 се изменя така: \n„1. задължителната предучилищна подготовка на децата и задължителното училищно обучение на учениците до 16-годишна възраст;“.\n2. В т. 5 след думите „за столово хранене“ се добавя „организирано в съответствие с изискванията, определени в наредби на министъра на здравеопазването, за“, думите „ чл. 26, ал. 3“ се заменят с „чл. 26, ал. 3 и 4“ и думите „чл. 26, ал. 4“ се заменят с „чл. 26, ал. 5“.\n§ 6. \nВ чл. 45 ал. 2 се изменя така:\n„(2) Имотите или части от тях и вещите, освободени в резултат на закриване или пре­образуване на държавни и общински училища, детски градини и обслужващи звена, се използват за образователни, здравни, социални или хуманитарни дейности по реда на Закона за държавната собственост, на Закона за общинската собственост и подзаконовите актове по прилагането им.“ \n§ 7. \nВ чл. 47 след думите „децата си“ се добавя „в детските градини и“, а след думите „подлежат на“ се добавя „задължителна предучилищна подготовка или“.\n§ 8.\n В § 6в от допълнителните разпоредби се правят следните изменения и допълнения:\n1. Алинея 1 се изменя така:\n„(1) „Средищно училище“ по смисъла на този закон е училище по чл. 26, ал. 1, т. 1 - 4 или 6, което се намира в най-близкото населено място на територията на общината или на съседна община, където се обучават учениците от населените места, в които няма училище.“\n2. В ал. 5:\nа) в текста преди т. 1 думите „ чл. 26, ал. 3 и 4“ се заменят с „чл. 26, ал. 4 и 5“;\nб) в т. 3 след думите „столово хранене“ се добавя „организирано в съответствие с изискванията, определени в наредби на министъра на здравеопазването“.\nПреходни и заключителни разпоредби\n§ 9.\n В срок до началото на учебната 2012 - 2013 г. общините създават необходимите условия за осъществяване на задължителната предучилищна подготовка по чл. 20, ал. 1 в съответствие с изискванията на този закон и подзаконовите актове по прилагането му.\n§ 10. \n(1) В срока по § 9 предучилищната подготовка по чл. 20, ал. 1 е задължителна за децата, които са навършили 6-годишна възраст в съответната календарна година и подлежат на задължителна предучилищна подготовка една година преди постъпването им в първи клас. \n(2) В срока по § 9 разпоредбата на чл. 20, ал. 1 се прилага за децата, които са навършили 5-годишна възраст в съответната календарна година и подлежат на задължителна предучилищна подготовка само в населените места и общините, които са осигурили условията за извършването на предучилищната подготовка в съответствие с изискванията по чл. 20, ал. 3 и 4, след решение на съответния общински съвет, при съгласуване с мнението на родителите или настойниците им и с възможност за максимално включване в предучилищната подготовка на децата, навършили 5-годишна възраст.\n§ 11. \nЗаконът влиза в сила от деня на обнародването му в „Държавен вестник“ с изключение на:\n1. параграфи 1, 4, 5 и 8, които влизат в сила от учебната 2010 - 2011 г.;\n2. параграф 7, който влиза в сила от учебната 2012 - 2013 г.\nЗаконът е приет от 41-ото Народно събрание на 23 септември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n7746"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9845",
    "meta": [],
    "text": "УКАЗ № 274\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за Селскостопанската академия, приет от ХLI Народно събрание на 23 септември 2010 г.\nИздаден в \nСофия на 30 септември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за Селскостопанската академия \n(обн., ДВ, бр. 113 от 1999 г.; изм., бр. 15 от 2003 г., бр. 43 и 54 от 2008 г. и бр. 10, 74 и 99 от 2009 г.)\nПараграф единствен.\n В чл. 3, ал. 5 в тек­ста преди т. 1 думите „след съгласуване със съответните ръководители на институциите по ал. 2“ се заличават.\nЗаконът е приет от 41-ото Народно събрание на 23 септември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n7747"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9985",
    "meta": [],
    "text": "УКАЗ № 272\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Спогодбата между правителството на Република България и правителството на Кралство Бахрейн за избягване на двойното данъчно облагане на доходите и имуществото, приет от ХLI Народно събрание на 17 септември 2010 г.\nИздаден в \nСофия на 23 септември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Спогодбата между правителството на Република България и правителството на Кралство Бахрейн за избягване на двойното данъчно облагане на доходите и имуществото\nЧлен единствен.\n Ратифицира Спогодбата между правителството на Република България и правителството на Кралство Бахрейн за избягване на двойното данъчно облагане на доходите и имуществото, подписана на 26 юни 2009 г. в София.\nЗаконът е приет от 41-ото Народно събрание на 17 септември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n7606"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10054",
    "meta": [],
    "text": "УКАЗ № 271\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за държавния служител, приет от ХLI Народно събрание на 17 септември 2010 г.\nИздаден в \nСофия на 23 септември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за държавния служител \n(обн., ДВ, бр. 67 от 1999 г.; изм. и доп., бр. 1 от 2000 г., бр. 25, 99 и 110 от 2001 г., бр. 45 от 2002 г., бр. 95 от 2003 г., бр. 70 от 2004 г., бр. 19 от 2005 г., бр. 24, 30 и 102 от 2006 г., бр. 59 и 64 от 2007 г., бр. 43, 94 и 108 от 2008 г., бр. 35, 42, 74 и 103 от 2009 г., бр. 15, 46 и 58 от 2010 г.)\n§ 1. \nВ чл. 2, ал. 4 думите „министъра на държавната администрация и административната реформа“ се заменят с „Министерския съвет“.\n§ 2. \nВ чл. 8, ал. 2 думите „министъра на държавната администрация и административната реформа“ се заменят с „Министерския съвет“.\n§ 3. \nВ чл. 10е се правят следните изменения:\n1. Алинея 1 се изменя така:\n„(1) Институтът по публична администрация организира провеждането на централизиран конкурс за младши експерти и централизиран конкурс по чл. 9а, ал. 2 след оценка и анализ на потребностите от човешки ресурси в администрациите при условията и по реда на наредбата по чл. 10ж.“\n2. Алинея 2 се изменя така:\n„(2) Успешно издържалите централизираните конкурси по ал. 1 могат да бъдат назначавани на свободните длъжности в съответната администрация без провеждане на отделен конкурс.“\n3. Алинеи 3 и 4 се отменят.\n§ 4. \nВ чл. 35, ал. 5 думите „министърът на държавната администрация и административната реформа“ се заменят с „директорът на Института по публична администрация“.\n§ 5. \nВ чл. 35а се правят следните изменения и допълнения:\n1. Алинея 1 се изменя така:\n„(1) Обучението за повишаване на професионалната квалификация и преквалификация на служителите в държавната администрация се осъществява от Института по публична администрация, който е юридическо лице - второстепенен разпоредител с бюджетни кредити към Министерския съвет.“\n2. Създава се нова ал. 3:\n„(3) Изпълнителният директор на Института по публична администрация се назначава със заповед на министър-председателя.“\n3. Досегашната ал. 3 става ал. 4 и се изменя така:\n„(4) Управителният съвет е с мандат две години и се състои от 5 членове - главния секретар на Министерския съвет или определен от него директор на дирекция в администрацията на Министерския съвет, заместник-министър на финансите, заместник-министър на труда и социалната политика и заместник-министър на образованието, младежта и науката, определени от съответните министри. Изпълнителният директор на Института по публична администрация е член на управителния съвет по право.“ \n4. Досегашните ал. 4 и 5 стават съответно ал. 5 и 6.\n§ 6. \nВ чл. 127 се правят следните изменения и допълнения:\n1. В ал. 1 думите „министъра на държавната администрация и административната реформа“ се заменят с „Министерския съвет“.\n2. Алинея 2 се изменя така:\n„(2) Специализираната контролна дейност по спазването на законодателството, свързано с изпълнението на държавната служба, и на правата и задълженията на страните по служебното правоотношение се извършва от Изпълнителна агенция „Главна инспекция по труда“.“\n3. Създава се нова ал. 3:\n„(3) Контролът по ал. 1 и 2 се извършва от инспектори.“\n§ 7. \nВ чл. 128, ал. 1 думите „министъра на държавната администрация и административната реформа“ се заменят с „изпълнителния директор на Изпълнителна агенция „Главна инспекция по труда“, а думите „на органите по назначаването“ и запетаята след тях се заличават.\n§ 8. \nВ чл. 134 ал. 2 се изменя така:\n„(2) Наказателните постановления се издават от изпълнителния директор на Изпълнителна агенция „Главна инспекция по труда“ или от оправомощени от него длъжностни лица.“\n§ 9. \nВ § 6, ал. 2 от преходните и заключителните разпоредби думите „Министърът на държавната администрация и административната реформа и министърът на външните работи издават“ се заменят с „Министърът на външните работи издава“.\nЗаключителни разпоредби\n§ 10.\n (1) Министерският съвет привежда в съответствие с този закон наредбите по чл. 2, ал. 4 и чл. 8, ал. 2 в срок до три месеца от влизането му в сила.\n(2) Издадените до влизането в сила на този закон подзаконови нормативни актове от министъра на държавната администрация и административната реформа запазват действието си до привеждане в съответствие с този закон на наредбите по ал. 1.\n§ 11.\n В Кодекса на труда (обн., ДВ, бр. 26 и 27 от 1986 г.; изм. и доп., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. - бр. 69 от 1995 г.; изм. и доп., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. - бр. 52 от 1998 г.; изм. и доп., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г. и бр. 15, 46 и 58 от 2010 г.) се правят следните изменения и допълнения:\n1. В чл. 399:\nа) досегашният текст става ал. 1;\nб) създава се ал. 2:\n„(2) Изпълнителна агенция „Главна инспекция по труда“ осъществява и специализирана контролна дейност по спазването на законодателството, свързано с изпълнението на държавната служба, и на правата и задълженията на страните по служебното правоотношение.“\n2. В чл. 402:\nа) в ал. 1:\nаа) в т. 2 след думата „работодателя“ се добавя „съответно от органа по назначаването“;\nбб) в т. 3 след думата „дейност“ се добавя „съответно на дейността по изпълнение на държавната служба“;\nб) в ал. 2 след думата „Работодателите“ се добавя „органите по назначаването“;\nв) в ал. 3 накрая се добавя „и на законодателството, свързано с държавната служба“;\nг) в ал. 4 след думата „работодателите“ се добавя „органите по назначаването“, а накрая се добавя „както и с държавните служители“.\n3. В чл. 403:\nа) в ал. 1 в т. 2 накрая се добавя „или на законодателството, свързано с държавната служба“;\nб) в ал. 3 след думата „законодателство“ се добавя „и на законодателството, свързано с държавната служба“.\n4. В чл. 404:\nа) в ал. 1:\nаа) в текста преди т. 1 след думата „законодателство“ се добавя „на законодателството, свързано с държавната служба“;\nбб) в т. 1 след думата „работодателите“ се добавя „органите по назначаването“, а след думата „законодателство“ се добавя „на законодателството, свързано с държавната служба“;\nвв) в т. 4 след думата „работодатели“ се добавя „органи по назначаването“;\nгг) в т. 8 след думата „работодателите“ се добавя „органите по назначаването“, а след думата „работодателят“ се добавя „съответно органът по назначаването“;\nб) в ал. 2 след думата „законодателство“ се добавя „на законодателството, свързано с държавната служба“.\n§ 12.\n В чл. 18, ал. 3 от Закона за геодезията и картографията (обн., ДВ, бр. 29 от 2006 г.; изм. и доп., бр. 57 и 109 от 2007 г., бр. 36 от 2008 г. и бр. 19 и 74 от 2009 г.,) думите „Министерството на земеделието и продоволствието“ се заменят с „Министерството на земеделието и храните“, а думите „Министерството на държавната администрация и административната реформа“ се заличават. \n§ 13.\n В Закона за достъп до обществена информация (обн., ДВ, бр. 55 от 2000 г.; изм. и доп., бр. 1 и 45 от 2002 г., бр. 103 от 2005 г., бр. 24, 30 и 59 от 2006 г., бр. 49 и 57 от 2007 г. и бр. 104 от 2008 г.) чл. 16 се изменя така:\n„Отчетност\nЧл. 16. (1) Обобщената информация за органите и техните администрации, съдържаща данните по чл. 15, както и друга информация във връзка с прилагането на този закон се включва в доклада за състоянието на администрацията, който се приема от Министерския съвет.\n(2) Обобщената информация по ал. 1 се публикува ежегодно на интернет страницата на Министерския съвет. Тази информация трябва да бъде на разположение за справка на гражданите във всяка администрация.“\n§ 14.\n В чл. 118 от Закона за избиране на народни представители (обн., ДВ, бр. 37 от 2001 г.; Решение № 8 на Конституционния съд от 2001 г. - бр. 44 от 2001 г.; изм. и доп., бр. 45 от 2002 г., бр. 28, 32 и 38 от 2005 г., бр. 24, 30, 63 и 95 от 2006 г., бр. 57 от 2007 г., бр. 31 от 2009 г.; Решение № 1 на Конституционния съд от 2009 г. - бр. 36 от 2009 г.; изм. и доп., бр. 82 от 2009 г.) думите „министъра на държавната администрация и административната реформа“ се заменят с „министър-председателя или овластено от него лице“.\n§ 15.\n В чл. 18д, ал. 1 от Закона за избиране на президент и вицепрезидент на Република България (обн., ДВ, бр. 82 от 1991 г.; изм. и доп., бр. 98 от 1991 г., бр. 44 от 1996 г., бр. 59 от 1998 г., бр. 24, 80 и 90 от 2001 г., бр. 45 от 2002 г., бр. 28 от 2005 г., бр. 24, 63 и 95 от 2006 г. и бр. 85 от 2007 г.) думите „министъра на държавната администрация и административната реформа“ се заменят с „министър-председателя или овластено от него лице“.\n§ 16.\n В чл. 125 от Закона за избиране на членове на Европейския парламент от Република България (обн., ДВ, бр. 20 от 2007 г.; изм. и доп., бр. 19 от 2008 г. и бр. 25, 31, 47 и 82 от 2009 г.) думите „министъра на държавната администрация и административната реформа“ се заменят с „министър-председателя или овластено от него лице“.\n§ 17.\n В чл. 110, ал. 2 от Закона за местните избори (обн., ДВ, бр. 66 от 1995 г.; попр., бр. 68 от 1995 г.; Решение № 15 на Конституционния съд от 1995 г. - бр. 85 от 1995 г.; изм. и доп., бр. 33 от 1996 г.; Решение № 4 на Конституционния съд от 1997 г. - бр. 22 от 1997 г.; изм. и доп., бр. 11 и 59 от 1998 г., бр. 69 и 85 от 1999 г., бр. 29 от 2000 г., бр. 24 от 2001 г., бр. 45 от 2002 г., бр. 69 и 93 от 2003 г., бр. 28 от 2005 г., бр. 17, 24, 30, 69 и 95 от 2006 г., бр. 49, 63 и 78 от 2007 г. и бр. 82 от 2009 г.) думите „министъра на държавната администрация и административната реформа“ се заменят с „министър-председателя или овластено от него лице“.\n§ 18.\n В Закона за ограничаване на административното регулиране и административния контрол върху стопанската дейност (обн., ДВ, бр. 55 от 2003 г.; попр., бр. 59 от 2003 г.; изм. и доп., бр. 107 от 2003 г., бр. 39 и 52 от 2004 г., бр. 31 и 87 от 2005 г., бр. 24, 38 и 59 от 2006 г., бр. 11 и 41 от 2007 г., бр. 16 от 2008 г., бр. 23, 36, 44 и 87 от 2009 г. и бр. 25 и 59 от 2010 г.) в чл. 32 ал. 2 се изменя така:\n„(2) Когато нарушенията по чл. 30 са извършени от кметове на общини, актовете за установяване на административните нарушения се съставят от длъжностни лица, оправомощени от съответния областен управител, който издава наказателните постановления.“\n§ 19.\n В чл. 40, ал. 2 от Закона за отговорността за предотвратяване и отстраняване на екологични щети (обн., ДВ, бр. 43 от 2008 г.; изм., бр. 12, 32 и 35 от 2009 г.) думите „Министерството на държавната администрация и административната реформа“ се заменят с „Министерския съвет“.\n§ 20.\n В Закона за транслитерацията (ДВ, бр. 19 от 2009 г.) се правят следните изменения :\n1. В чл. 10 думите „Министърът на държавната администрация и административната реформа“ се заменят с „Министърът на образованието, младежта и науката“.\n2. В чл. 16, ал. 3 думите „министъра на държавната администрация и административната реформа“ се заменят с „министъра на образованието, младежта и науката“.\n§ 21.\n В Закона за обезщетяване на собственици на одържавени имоти (обн., ДВ, бр. 107 от 1997 г.; Решение № 4 на Конституционния съд на РБ от 1998 г. - бр. 30 от 1998 г.; изм., бр. 45, 88, 135 от 1998 г., бр. 12 от 1999 г., бр. 9 от 2000 г.; попр., бр. 10 от 2000 г.; изм., бр. 99 от 2000 г., бр. 25 от 2001 г., бр. 28, 45, 47 от 2002 г., бр. 112 от 2003 г., бр. 101 от 2004 г., бр. 24 от 2006 г. и бр. 59 от 2007 г.) в § 5 от преходните и заключителните разпоредби думите „на министъра на държавната администрация и административната реформа“ се заличават.\nЗаконът е приет от 41-ото Народно събрание на 17 септември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n7671"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10029",
    "meta": [],
    "text": "УКАЗ № 259\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Временното споразумение за икономическо партньорство между Кот д’Ивоар, от една страна, и Европейската общност и нейните държави членки, от друга страна, приет от ХLI Народно събрание на 9 септември 2010 г.\nИздаден в \nСофия на 17 септември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\n \nМаргарита Попова\nЗАКОН\nза ратифициране на Временното споразумение за икономическо партньорство между Кот д’Ивоар, от една страна, и Европейската общност и нейните държави членки, от друга страна\nЧлен единствен.\n Ратифицира Временното споразумение за икономическо партньорство между Кот д’Ивоар, от една страна, и Европейската общност и нейните държави членки, от друга страна.\nЗаконът е приет от 41-ото Народно събрание на 9 септември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n7396"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9974",
    "meta": [],
    "text": "УКАЗ № 307\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за лова и опазване на дивеча, приет от ХLI Народно събрание на 28 октомври 2010 г.\nИздаден в \nСофия на 5 ноември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за лова и опазване на дивеча \n(обн., ДВ, бр. 78 от 2000 г.; изм., бр. 26 от 2001 г., бр. 77 и 79 от 2002 г., бр. 88 от 2005 г., бр. 82 и 108 от 2006 г., бр. 64 от 2007 г., бр. 43, 67, 69 и 91 от 2008 г., бр. 6, 80 и 92 от 2009 г. и бр. 73 от 2010 г.)\n§ 1.\n В чл. 54 се създават ал. 6, 7, 8, 9, 10 и 11:\n„(6) Ловуването на кафява мечка се извършва с разрешително, издадено от министъра на земеделието и храните.\n(7) Ежегодно до 31 януари министърът на околната среда и водите и министърът на земеделието и храните определят броя на екземплярите за отстрел на кафявата мечка с цел регулиране на популацията \nй\n. Определеният брой екземпляри за отстрел на кафява мечка не може да бъде по-голям от 8 на сто и по-малък от 3 на сто от общата \nй\n численост. Не е задължителен отстрелът на целия брой определени за отстрел екземпляри на кафява мечка.\n(8) Разрешителните по ал. 6 се издават по ловностопански райони и важат до 31 декември на текущата година.\n(9) Извън определения по ал. 7 брой екземпляри за отстрел на кафява мечка министърът на земеделието и храните незабавно издава разрешително по ал. 6 в случаите на нападения на мечки върху хора.\n(10) В тридневен срок след издаването на разрешителното по ал. 6 министърът на земеделието и храните или оправомощено от него лице уведомява съответната регионална инспекция по околна среда и води.\n(11) Съответната регионална инспекция по околна среда и води има право до 4 часа след провеждане на отстрела да провери законността на същия и да вземе необходимите проби за изследване.“\nПреходни и заключителни разпоредби\n§ 2. \nСчитано от 1 септември 2010 г. контролът по изпълнението на Плана за действие за кафявата мечка в България се възлага на министъра на околната среда и водите и министъра на земеделието и храните.\n§ 3.\n В Закона за биологичното разнообразие (обн., ДВ, бр. 77 от 2002 г.; изм., бр. 88 и 105 от 2005 г., бр. 29, 30, 34 и 80 от 2006 г., бр. 52, 53, 64 и 94 от 2007 г., бр. 43 от 2008 г., бр. 19, 80 и 103 от 2009 г. и бр. 62 от 2010 г.) в чл. 49, ал. 1 се правят следните изменения и допълнения:\n1. В т. 1 след думите „приложение № 3“ се добавя „без мечка“.\n2. Създава се нова т. 2:\n„2. министъра на земеделието и храните – за мечката;“.\n3. Досегашните т. 2 и 3 стават съответно т. 3 и 4.\nЗаконът е приет от 41-ото Народно събрание на 28 октомври 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n8750"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9945",
    "meta": [],
    "text": "УКАЗ № 308\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за приватизация и следприватизационен контрол, приет от ХLI Народно събрание на 28 октомври 2010 г.\nИздаден в \nСофия на 5 ноември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за приватизация и следприватизационен контрол \n(обн., ДВ, бр. 28 от 2002 г.; изм., бр. 78 от 2002 г., бр. 20 и 31 от 2003 г., Решение № 5 на Конституционния съд от 2003 г. – бр. 39 от 2003 г.; изм., бр. 46 и 84 от 2003 г., бр. 55 и 115 от 2004 г., бр. 28, 39, 88, 94, 103 и 105 от 2005 г., бр. 36, 53, 72 и 105 от 2006 г., бр. 59 от 2007 г., бр. 36, 65, 94, 98 и 110 от 2008 г., бр. 24, 42, 82 и 99 от 2009 г. и бр. 18 и 50 от 2010 г.)\n§ 1.\n В чл. 1 се правят следните допълнения:\n1. В ал. 2, т. 5 накрая се добавя „с данъчна оценка над 10 000 лв.“.\n2. В ал. 4, т. 3 се създава буква „е“:\n„е) предоставени за управление на или придобити от държавни предприятия по чл. 62, ал. 3 от Търговския закон;“.\n§ 2.\n В чл. 3 се правят следните изменения и допълнения:\n1. В ал. 3, т. 3, буква „д“ накрая се добавя „с данъчна оценка над 10 000 лв.“.\n2. Алинея 6 се изменя така:\n„(6) Решение за приватизация на имоти – частна държавна собственост, с данъчна оценка над 10 000 лв. се приема от Агенцията за приватизация и следприватизационен контрол след предложение на ръководителя на ведомството, което управлява имота, или от областния управител в случаите по чл. 18, ал. 1 от Закона за държавната собственост.“\n§ 3.\n В чл. 4 се правят следните допълнения:\n1. В ал. 3 след думата „собственост“ се добавя „с данъчна оценка от 10 000 до 500 000 лв.“.\n2. Създава се ал. 5:\n„(5) Приватизацията на имоти – частна държавна собственост, с данъчна оценка над 500 000 лв. се извършва от Агенцията за приватизация и следприватизационен контрол след решение на Министерския съвет. С решението на Министерския съвет се определят методът и условията за приватизация на имота.“\n§ 4.\n В чл. 8 се правят следните допълнения:\n1. В ал. 6 след думата „собственост“ се поставя запетая и се добавя „с данъчна оценка над 10 000 лв.“.\n2. Създава се ал. 10:\n„(10) При приватизацията на имоти – частна държавна собственост, купувачът заплаща на Агенцията за приватизация и следприватизационен контрол режийни разноски в размер две на сто върху цената, които агенцията превежда по бюджета на областния управител по местонахождението на имота или по бюджета на министерството или ведомството, управлявало имота.“\n§ 5.\n В чл. 22б, ал. 4 се създават т. 9 и 10:\n„9. може да предявява искове за реално изпълнение на неизпълнени парични или имащи парично изражение задължения, поети с приватизационните договори, за които в приватизационните договори не са предвидени неустойки или обезщетения в случай на неизпълнението им;\n10. може да предявява искове, свързани с или произтичащи от сключени приватизационни договори или от договори за доверителни сметки, банкови гаранции или други документи по сделките, както и може да бъде ответник по такива искове пред съд или арбитраж.“\n§ 6.\n В глава шеста се създава чл. 32в:\n„Чл. 32в. Не могат да се намаляват поради прекомерност неустойките, дължими по приватизационни договори, включително и по сключените по реда на отменения Закон за преобразуване и приватизация на държавни и общински предприятия.“\n§ 7.\n В преходните и заключителните разпоредби на Закона за изменение и допълнение на Закона за приватизация и следприватизационен контрол (ДВ, бр. 18 от 2010 г.) се правят следните изменения и допълнения:\n1. В § 22:\nа) алинея 3 се изменя така:\n„(3) Информацията по ал. 1 и по ал. 2 – за имоти – частна държавна собственост, с данъчна оценка над 10 000 лв., се актуализира ежегодно до 31 март.“;\nб) в ал. 4 думите „и 2“ се заменят с „и по ал. 2 – за имоти – частна държавна собственост, с данъчна оценка над 10 000 лв.“.\n2. В § 24:\nа) досегашният текст става ал. 1 и в нея след думите „държавна собственост“ се добавя „с данъчна оценка над 10 000 лв.“;\nб) създава се ал. 2:\n„(2) За започната се смята продажбата по ал. 1, когато е:\n1. прието решение на управителния орган на държавно предприятие по чл. 62, ал. 3 от Търговския закон;\n2. издадена заповед на областния управител за откриване на тръжна процедура;\n3. прието решение на Министерския съвет.“\nЗаконът е приет от 41-ото Народно събрание на 28 октомври 2010 г. и е подпечатан с официалния печат на Народното събрание.\n Председател на Народното събрание: \nЦецка Цачева\n8751"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10066",
    "meta": [],
    "text": "УКАЗ № 305\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за фуражите, приет от ХLI Народно събрание на 27 октомври 2010 г.\nИздаден в \nСофия на 5 ноември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за фуражите \n(обн., ДВ, бр. 55 от 2006 г.; изм., бр. 36, 54 и 100 от 2008 г. и бр. 41 от 2010 г.)\n§ 1.\n В чл. 1 се правят следните изменения и допълнения:\n1. В ал. 1, т. 8:\nа) създава се нова буква „в“:\n„в) Регламент (ЕО) № 669/2009 на Комисията от 24 юли 2009 г. за прилагане на Регламент (ЕО) № 882/2004 на Европейския парламент и на Съвета по отношение на засиления официален контрол върху вноса на някои фуражи и храни от неживотински произход и за изменение на Решение 2006/504/ЕО (ОВ, L 194/11 от 25 юли 2009 г.) (Регламент (ЕО) № 669/2009);“\nб) досегашните букви „в“ и „г“ стават съответно букви „г“ и „д“;\nв) създава се нова буква „е“:\n„е) Регламент (ЕО) № 767/2009 на Европейския парламент и на Съвета от 13 юли 2009 г. относно пускането на пазара и употребата на фуражи, за изменение на Регламент (ЕО) № 1831/2003 на Европейския парламент и на Съвета, за отмяна на Директива 79/373/ЕИО на Съвета, Директива 80/511/ЕИО на Комисията, директиви 82/471/ЕИО, 83/228/ЕИО, 93/74/ЕИО, 93/113/ЕО и 96/25/ЕО на Съвета, както и на Решение 2004/217/ЕО на Комисията (ОВ, L 229/1 от 1 септември 2009 г.) (Регламент (ЕО) № 767/2009);“\nг) създава се буква „ж“:\n„ж) Регламент (ЕО) № 152/2009 на Комисията от 27 януари 2009 г. за определяне на методите за вземане на проби и анализ за целите на официалния контрол на фуражите (ОВ, L 54/1 от 26 февруари 2009 г.) (Регламент (ЕО) № 152/2009);“\nд) досегашните букви „д“ и „е“ стават съответно букви „з“ и „и“.\n2. Създава се ал. 4:\n„(4) Специфичните изисквания за директни доставки на малки количества първично производство на фуражи на местно ниво от производител към местни ферми, които ще се използват в тези ферми, се определят с наредба на министъра на земеделието и храните.“\n§ 2.\n В чл. 4а се правят следните изменения и допълнения:\n1. Алинея 2 се отменя.\n2. Създава се ал. 3:\n„(3) Забранява се пускането на пазара или употребата при храненето на животните на фуражи, определени в чл. 6 от Регламент (ЕО) № 767/2009.“\n§ 3.\n В чл. 5 думата „продуктивни“ се заличава, а след думите „Регламент (ЕО) № 178/2002“ се добавя „и чл. 4 от Регламент (ЕО) № 767/2009“.\n§ 4. \nВ чл. 6 се правят следните изменения:\n1. Алинея 3 се изменя така:\n„(3) Фуражните суровини и комбинираните фуражи се пускат на пазара в съответствие с изискванията на Регламент (ЕО) № 767/2009.“\n2. Алинеи 4 и 5 се отменят.\n3. В ал. 6 думите „наредбите по чл. 11, ал. 3, определящи“ се заменят с „наредбата по чл. 11, ал. 3, определяща“.\n4. Алинея 8 се отменя.\n§ 5.\n В чл. 7, ал. 1 след думите „Регламент (ЕО) № 178/2002“ се добавя „и глава ІV на Регламент (ЕО) № 767/2009“.\n§ 6.\n В чл. 8 се правят следните изменения и допълнения:\n1. В ал. 1:\nа) точки 1 и 2 се изменят така:\n„1. са разрешени за употреба по реда на Регламент (ЕО) № 1831/2003;\n2. се употребяват в съответствие с изискванията на Регламент (ЕО) № 1831/2003 и съгласно условията, определени в индивидуалните разрешения за употреба на фуражната добавка;“\nб) създава се т. 6:\n„6. са включени в Регистъра на Европейската общност на разрешените фуражни добавки съгласно чл. 17 от Регламент (ЕО) № 1831/2003.“\n2. В ал. 2 думите „т. 1“ се заменят с „т. 6“.\n3. В ал. 5 думите „Регламент 1831/2003/ЕС на Европейския парламент и Съвета“ се заменят с „Регламент (ЕО) № 1831/2003“.\n4. Създава се ал. 6:\n„(6) При влагане на фуражни добавки във фуражни суровини, които са предназначени за последващо производство на пълноценни фуражи или за производство на допълващи фуражи, се спазват изискванията на чл. 8 от Регламент (ЕО) № 767/2009.“\n§ 7.\n В чл. 11 се правят следните изменения:\n1. Алинея 1 се отменя.\n2. Алинея 3 се изменя така:\n„(3) Максимално допустимите концентрации на нежелани субстанции и продукти във фуражите и условията и редът за употреба на фуражите със специално предназначение се определят с наредби на министъра на земеделието и храните.“\n§ 8.\n В чл. 13 се правят следните изменения:\n1. Алинея 1 се изменя така:\n„(1) Разрешение, отказ, изменение, подновяване, продължаване, спиране или отмяна на използването на фуражната добавка се извършва по реда, определен в Регламент (ЕО) № 1831/2003.“\n2. Алинея 2 се отменя.\n§ 9.\n В чл. 14а, ал. 1 думата „продуктивни“ се заличава.\n§ 10.\n В чл. 15а думата „продуктивни“ се заличава, а думите „чиято продукция е предназначена“ се заменят с „отглеждани“.\n§ 11.\n В чл. 23а, ал. 1 думите „на ГМО за използване във или като фураж“ се заменят с „ГМО за фураж“.\n§ 12.\n В чл. 24 думата „продуктивни“ се заличава.\n§ 13.\n В чл. 25 ал. 2 и 3 се изменят така:\n„(2) За изпълнение на изискванията на ал. 1 организациите по чл. 56, ал. 1 разработват ръководства за прилагане на добри практики и процедури, основани на принципите на система за анализ на опасностите и критични контролни точки (НАССР). Министерството на земеделието и храните, Националната ветеринарномедицинска служба, Националната служба за растителна защита и Националната служба по зърното и фуражите представят становища по изготвените ръководства. При изготвянето на становищата се вземат предвид:\n1. съответствие с нормативните изисквания;\n2. приложимост за отрасъла, за който са разработени;\n3. съгласуваност с ръководствата на Европейската комисия за въвеждане на процедури, основани на принципите на системата за анализ на опасностите и критичните контролни точки (НАССР);\n4. съответствие на ръководствата с изискванията на Кодекс Алиментариус (Codex Alimentarius).\n(3) Министърът на земеделието и храните въз основа на становищата по ал. 2 одобрява разработените ръководства.“\n§ 14. \nВ чл. 26, ал. 5 думата „продуктивни“ се заличава.\n§ 15.\n В чл. 33 думата „продуктивни“ се заличава.\n§ 16. \nВ чл. 34, ал. 3 се създава т. 12:\n„12. съответствието на фуражите със специално предназначение.“\n§ 17. \nВ чл. 45, ал. 1, т. 1 думата „продуктивни“ се заличава.\n§ 18.\n В чл. 48 се правят следните изменения:\n1. В ал. 1 в текста преди т. 1 думата „продуктивни“ се заличава.\n2. В ал. 2, т. 2 думата „три“ се заменя с „пет“.\n§ 19.\n В чл. 50, ал. 1 след думите „по реда на“ се добавя „чл. 5 от“.\n§ 20.\n В чл. 50а се правят следните изменения и допълнения:\n1. Алинея 1 се изменя така:\n„(1) За осъществяване на официалния контрол се вземат и анализират проби при спазване изискванията на чл. 11 от Регламент (ЕО) № 882/2004.“\n2. Създава се нова ал. 2:\n„(2) Вземането и анализирането на проби за целите на официалния контрол се извършва съгласно методите, посочени в Регламент (ЕО) № 152/2009.“\n3. Досегашната ал. 2 става ал. 3.\n§ 21.\n В чл. 51а, ал. 1 след думите „разпоредбите на“ се добавя „чл. 27 – 29 от“.\n§ 22. \nВ чл. 53а се правят следните изменения и допълнения:\n1. Създава се нова ал. 4:\n„(4) Когато се изисква сертификатът по ал. 1 да съдържа данни за качествения състав и/или пълноценността на фуражите, официалният ветеринарен лекар по здравеопазване на животните взема проба и я изпраща за изследване в акредитирана лаборатория.“\n2. Алинеи 5 и 6 се отменят.\n3. Създава се ал. 7:\n„(7) Ръководителят на лабораторията по ал. 4 изпраща оригинал на протокол от изпитване и/или анализ до директора на регионалната ветеринарномедицинска служба, на чиято територия е седалището на официалния ветеринарен лекар.“\n4. Досегашната ал. 4 става ал. 8 и в нея след думата „Сертификатът“ се добавя „по ал. 1“.\n§ 23.\n В глава шеста се създават чл. 53б – 53е:\n„Чл. 53б. (1) Когато в сертификата по чл. 53а, ал. 1 се изисква вписване на данни, различни от тези по чл. 53а, ал. 4, които следва да се удостоверят с протокол от изпитване и/или анализ, официалният ветеринарен лекар взема проба от фуражите и я изпраща в акредитирана лаборатория на Националната ветеринарномедицинска служба.\n(2) Ръководителят на лабораторията по ал. 1 изпраща оригинал на протокола от изпитване и/или анализ до директора на регионалната ветеринарномедицинска служба, на чиято територия е седалището на официалния ветеринарен лекар.\nЧл. 53в. До получаване на протоколите от изпитване и/или анализ по чл. 53а, ал. 7 и чл. 53б, ал. 2 срокът за издаване на сертификат за износ на фуражи в трети държави спира да тече.\nЧл. 53г. (1) При издаване на сертификат за износ на фуражи в трети държави той се придружава от заверено копие на издадените протоколи от изпитване и/или анализ по чл. 53а, ал. 7 и чл. 53б, ал. 2.\n(2) Официалният ветеринарен лекар вписва данните от протоколите по чл. 53а, ал. 7 и по чл. 53б, ал. 2 в сертификата за износ на фуражи за трети държави.\nЧл. 53д. Разходите за издаване на протоколите от изпитване и/или анализ по чл. 53а, ал. 7 и чл. 53б, ал. 2 се заплащат от собственика на фуражите.\nЧл. 53е. За издаване на сертификат за износ на фуражи за трети държави се събира такса в размер, определен в тарифата по чл. 14, ал. 2 от Закона за ветеринарномедицинската дейност.“\n§ 24.\n В глава девета се създава чл. 57а:\n„Чл. 57а. (1) Физическо лице, което наруши разпоредбата на чл. 4а, ал. 3, се наказва с глоба от 1000 до 3000 лв., а при повторно нарушение глобата е от 3000 до 5000 лв.\n(2) Когато нарушението по ал. 1 е извършено от юридическо лице или от едноличен търговец, се налага имуществена санкция в размер от 3000 до 5000 лв., а при повторно нарушение санкцията е от 5000 до 10 000 лв.“\n§ 25.\n В чл. 58 думата „продуктивни“ се заличава, а след думите „Регламент (ЕО) № 178/2002“ се добавя „и чл. 4 от Регламент (ЕО) № 767/2009“.\n§ 26. \nВ чл. 60, ал. 1 след думите „Регламент (ЕО) № 178/2002“ се добавя „и Глава ІV от Регламент (ЕО) № 767/2009“.\n§ 27.\n Създава се чл. 62б:\n„Чл. 62б. (1) Физическо лице, което наруши разпоредбата на чл. 8, ал. 6, се наказва с глоба от 5000 до 10 000 лв., а при повторно нарушение глобата е от 10 000 до 15 000 лв.\n(2) Когато нарушението по ал. 1 е извършено от юридическо лице или от едноличен търговец, се налага имуществена санкция в размер от 8000 до 15 000 лв., а при повторно нарушение санкцията е от 15 000 до 20 000 лв.“\n§ 28.\n В чл. 66б, ал. 1 думите „продуктивни животни, чиято продукция е предназначена за производство на храни,“ се заменят с „животни“.\n§ 29.\n В § 1а от допълнителните разпоредби т. 40 се изменя така:\n„40. „Животни“ са животни, отглеждани за производство на храни, и/или животни, които не се отглеждат за производство на храни.“\nПреходни и заключителни разпоредби\n§ 30. \nПодзаконовите нормативни актове, издадени на основание на отменените с § 7 разпоредби, запазват действието си, доколкото не противоречат на този закон и до изричното им отменяне.\n§ 31.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 27 октомври 2010 г. и е подпечатан с официалния печат на Народното събрание.\n Председател на Народното събрание: \nЦецка Цачева\n8700"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10046",
    "meta": [],
    "text": "УКАЗ № 303\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за денонсиране на Споразумението за създаване на Международната организация за развитие на рибарството в Източна и Централна Европа (Еврофиш), приет от ХLI Народно събрание на 27 октомври 2010 г.\nИ\nздаден в \nСофия на 2 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза денонсиране на Споразумението за създаване на Международната организация за развитие на рибарството в Източна и Централна Европа (Еврофиш)\nЧлен единствен.\n Денонсира Споразумението за създаване на Международната организация за развитие на рибарството в Източна и Централна Европа (Еврофиш), съставено на 23 май 2000 г. в Копенхаген, ратифицирано със закон от Народното събрание на 11 март 2003 г.\nЗаконът е приет от 41-ото Народно събрание на 27 октомври 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n8649"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10011",
    "meta": [],
    "text": "УКАЗ № 302\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за чистотата на атмосферния въздух, приет от ХLI Народно събрание на 22 октомври 2010 г.\nИздаден в \nСофия на 2 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за чистотата на атмосферния въздух \n(обн., ДВ, бр. 45 от 1996 г.; попр., бр. 49 от 1996 г.; изм., бр. 85 от 1997 г., бр. 27 от 2000 г., бр. 102 от 2001 г., бр. 91 от 2002 г., бр. 112 от 2003 г., бр. 95 от 2005 г., бр. 99 и 102 от 2006 г., бр. 86 от 2007 г., бр. 36 и 52 от 2008 г., бр. 6, 82 и 93 от 2009 г. и бр. 41 от 2010 г.)\n§ 1. \nВ чл. 11 се правят следните изменения и допълнения:\n1. Алинея 5 се изменя така:\n„(5) Забранява се производството на дървени въглища по открит способ.“\n2. Създава се ал. 6:\n„(6) Изпускането на емисии в атмосферния въздух при производство на дървени въглища по друг способ трябва да става организирано, при спазване на нормите за допустими емисии на вредни вещества съгласно Наредба № 1 за норми за допустими емисии на вредни вещества (замърсители), изпускани в атмосферата от обекти и дейности с неподвижни източници на емисии (ДВ, бр. 64 от 2005 г.).“\n§ 2. \nВ чл. 17 се правят следните изменения и допълнения:\n1. В ал. 1 думите „Регламент (ЕО) № 2037/2000 на Европейския парламент и на Съвета от 29 юни 2000 г. относно вещества, които нарушават озоновия слой“ се заменят с „Регламент (ЕО) № 1005/2009 на Европейския парламент и на Съвета от 16 септември 2009 г. относно вещества, които нарушават озоновия слой (ОВ, L 286/1 от 31 октомври 2009 г.)“, а думите „Регламент (ЕО) № 2037/2000“ се заменят с „Регламент (ЕО) № 1005/2009“.\n2. В ал. 6:\nа) в т. 2 думите „Регламент (ЕО) № 2037/2000“ се заменят с „Регламент (ЕО) № 1005/2009“;\nб) в т. 3 думата „използващи“ се заменя със „зависещи“;\nв) в т. 4 думите „Регламент (ЕО) № 2037/2000“ се заменят с „Регламент (ЕО) № 1005/2009“;\nг) точки 5 и 6 се изменят така:\n„5. да налагат глоби или имуществени санкции на лицата, които внасят, изнасят, пускат на пазара и/или използват вещества, които нарушават озоновия слой, или продукти и съоръжения, които съдържат, зависят или са изработени от тези вещества, в противоречие с изискванията на Регламент (ЕО) № 1005/2009;\n6. да налагат глоби или имуществени санкции на лицата, които внасят, изнасят, пускат на пазара и/или използват флуорирани парникови газове или продукти и съоръжения, които съдържат, зависят или са изработени от тези вещества, в противоречие с изискванията на Регламент (ЕО) № 842/2006;“\nд) в т. 7 думите „проверките за херметичност“ се заменят с „проверките за течове“, думите „документ за квалификация, издаден при условията на наредбата по ал. 1 или“ се заличават, а думите „Регламент (ЕО) № 2037/2000“ се заменят с „Регламент (ЕО) № 1005/2009“.\n3. В ал. 10:\nа) точка 1 се изменя така:\n„1. извличане на вещества, които нарушават озоновия слой, от хладилни или климатични инсталации или топлинни помпи с цел рециклиране и повторно използване на тези вещества, са длъжни да притежават документ за правоспособност, издаден при условията на наредбата по ал. 2;“\nб) в т. 2 думите „проверки за херметичност“ се заменят с „проверки за течове“ и думите „документ за квалификация, издаден при условията на наредбата по ал. 1“ се заменят с „документ за правоспособност, издаден при условията на наредбата по ал. 2“;\nв) точка 3 се изменя така:\n„3. извличане на вещества, които нарушават озоновия слой, с цел регенериране или унищожаване, предават веществата на лица, притежаващи разрешение по чл. 37 от Закона за управление на отпадъците или комплексно разрешително в съответствие с чл. 117 от Закона за опазване на околната среда.“\n4. Алинея 11 се отменя.\n5. В ал. 12:\nа) в т. 1, 2 и 3 след думите „и/или флуорирани парникови газове“, „и/или на флуорираните парникови газове“ и „и/или флуорираните парникови газове“ се добавя съответно „както и на продукти и/или оборудване, които съдържат, зависят или са изработени от тези вещества“;\nб) в т. 4 думите „чл. 7 - 11 и/или 12 от Регламент (ЕО) № 2037/2000“ се заменят с „чл. 15, чл. 17, чл. 20, § 1 и/или чл. 24, § 1 от Регламент (ЕО) № 1005/2009“ и думата „използват“ се заменя със „зависят“.\n6. В ал. 14, в текста преди т. 1 думите „Регламент (ЕО) № 2037/2000“ се заменят с „Регламент (ЕО) № 1005/2009“.\n7. Алинея 15 се отменя.\n8. В ал. 16 думите „Регламент (ЕО) № 2037/2000“ се заменят с „Регламент (ЕО) № 1005/2009“.\n9. В ал. 17 думите „Регламент (ЕО) № 2037/2000“ се заменят с „Регламент (ЕО) № 1005/2009“.\n§ 3. \nВ чл. 17а се правят следните изменения и допълнения:\n1. Алинеи 1 и 2 се изменят така:\n„(1) Документ за правоспособност на лица, които извършват дейности, свързани с проверки за течове, извличане на вещества, които нарушават озоновия слой, с цел рециклиране и повторното им използване за сервиз и поддръжка на хладилни или климатични инсталации и топлинни помпи се издава от Българската браншова камара - машиностроене, при условията на наредбата по чл. 17, ал. 2.\n(2) Органът по ал. 1 създава и поддържа информационна база данни за лицата по ал. 1, получили документи за правоспособност.“\n2. Създава се ал. 3:\n„(3) Информационната база данни по ал. 2 е достъпна на интернет страницата на органа по ал. 1.“\n§ 4. \nВ чл. 17в се правят следните изменения:\n1. В ал. 1 думите „проверки за херметичност“ се заменят с „проверки за течове“.\n2. В ал. 3 думите „проверки за херметичност“ се заменят с „проверки за течове“.\n§ 5. \nВ чл. 34и се правят следните изменения и допълнения:\n1. Алинеи 1 и 2 се изменят така:\n„(1) Лице, което произвежда, внася, изнася, пуска на пазара или използва вещества, които нарушават озоновия слой, и/или флуорирани парникови газове, както и продукти и съоръжения, които съдържат, зависят или са изработени от тези вещества, в нарушение на чл. 4 - 6, чл. 15, чл. 17, чл. 20, § 1 и/или чл. 24, § 1 от Регламент (ЕО) № 1005/2009 и/или на чл. 8 и/или чл. 9, § 1 от Регламент (ЕО) № 842/2006, се наказва с глоба от 3000 до 6000 лв., съответно с имуществена санкция в размер от 8000 до 15 000 лв.\n(2) Лице, което наруши правилата за етикетиране, определени в чл. 2, 3 и 4 от Регламент (ЕО) № 1494/2007 на Комисията от 17 декември 2007 г. за установяване в съответствие с Регламент (ЕО) № 842/2006 на Европейския парламент и на Съвета на формата на етикетите и на допълнителните изисквания за етикетиране на продукти и оборудване, съдържащи някои флуорирани парникови газове (ОВ, L 332/25 от 18 декември 2007 г.) и на чл. 32 от наредбата по чл. 17, ал. 2, се наказва с глоба от 3000 до 6000 лв., съответно с имуществена санкция в размер от 8000 до 15 000 лв.“\n2. Създават се нови ал. 3 и 4:\n„(3) Лице, което пуска на пазара регенерирани ненапълно халогенирани хлорфлуор­въглеводороди в контейнери, които не са етикетирани в съответствие с изискванията на чл. 11, § 3 от Регламент (ЕО) № 1005/2009, се наказва с глоба от 3000 до 6000 лв., съответно с имуществена санкция в размер от 8000 до 15 000 лв.\n(4) Лице, което експлоатира хладилни, климатични или термопомпени инсталации, съдържащи регенерирани и/или рециклирани ненапълно халогенирани хлорфлуорвъглеводороди, които не са етикетирани в съответствие с изискванията на чл. 11, § 6 от Регламент (ЕО) № 1005/2009, се наказва с глоба 1000 лв., съответно с имуществена санкция в размер 3000 лв.“\n3. Досегашната ал. 3 става ал. 5 и в нея думите „събира и съхранява“ се заменят с „извлича“, а думите „Регламент (ЕО) № 2037/2000“ се заменят с „Регламент (ЕО) № 1005/2009“. \n4. Досегашните ал. 4 и 5 стават съответно ал. 6 и 7.\n5. Досегашната ал. 6 става ал. 8 и в нея думите „проверки за херметичност“ се заменят с „проверки за течове“ и думите „документ за квалификация“ се заменят с „документ за правоспособност“.\n6. Досегашната ал. 7 става ал. 9 и се изменя така:\n„(9) Лице, което извършва сервиз и поддръжка на хладилни, климатични или термопомпени инсталации или системи за противопожарна защита и пожарогасители, съдържащи вещества, които нарушават озоновия слой, без документ за правоспособност, се наказва с глоба 1000 лв., съответно с имуществена санкция в размер 2000 лв.“\n7. Досегашната ал. 8 става ал. 10 и в нея думите „Регламент (ЕО) № 2037/2000“ се заменят с „Регламент (ЕО) № 1005/2009“. \n8. Досегашната ал. 9 става ал. 11.\n9. Досегашната ал. 10 става ал. 12 и в нея думите „Регламент (ЕО) № 2037/2000“ се заменят с „Регламент (ЕО) № 1005/2009“, думите „проверки за херметичност“ се заменят с „проверки за течове“, а думите „чл. 17 от Регламент (ЕО) № 2037/2000“ се заменят с „чл. 23 от Регламент (ЕО) № 1005/2009“.\n10. Досегашната ал. 11 става ал. 13 и се изменя така:\n„(13) Лице, което експлоатира съоръжение, попадащо в обхвата на чл. 23, § 2 от Регламент (ЕО) № 1005/2009, и допуска проверките за течове и/или извличането на вещества, които нарушават озоновия слой, да се извършват от лица, които не притежават документ за правоспособност, се наказва с глоба 2000 лв., съответно с имуществена санкция в размер 4000 лв.“\n11. Досегашната ал. 12 става ал. 14 и в нея думите „проверките за херметичност“ се заменят с „проверките за течове“.\n12. Досегашната ал. 13 става ал. 15 и в нея думата „използват“ се заменя със „зависят“.\n13. Създават се ал. 16 и 17:\n„(16) Лице, което доставя регенерирани ненапълно халогенирани хлорфлуорвъглеводороди и/или флуорирани парникови газове на физически и/или юридически лица без документ за правоспособност, се наказва с глоба от 3000 до 6000 лв., съответно с имуществена санкция в размер от 8000 до 15 000 лв.\n(17) Лице, което използва регенерирани и/или рециклирани ненапълно халогенирани хлорфлуорвъглеводороди за поддръжка или сервизно обслужване на съоръженията, попадащи в обхвата на Регламент (ЕО) № 1005/2009, и не води документация за източника на регенерираните и/или рециклирани ненапълно халогенирани хлорфлуорвъглеводороди, се наказва с глоба от 3000 до 6000 лв., съответно с имуществена санкция в размер от 8000 до 15 000 лв.“\n§ 6. \nВ § 1, т. 6 от допълнителните разпоредби думите „съответните мерки за информиране и предупреждаване на населението в съответните райони“ се заменят с „незабавни мерки“.\n§ 7. \nПараграф 32 от преходните и заключителните разпоредби на Закона за изменение и допълнение на Закона за чистотата на атмосферния въздух (ДВ, бр. 99 от 2006 г.) се отменя. \n§ 8. \nВ останалите текстове на закона думите „проверки за херметичност“ се заменят с „проверки за течове“.\nПреходни и заключителни разпоредби\n§ 9. \nИздадените документи за квалификация запазват действието си до изтичането на срока, за който са издадени.\n§ 10.\n Законът влиза в сила един месец след обнародването му в „Държавен вестник“, с изключение на § 1, т. 1, който влиза в сила от 1 януари 2012 г.\nЗаконът е приет от 41-ото Народно събрание на 22 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8622"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9864",
    "meta": [],
    "text": "УКАЗ № 299\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Протокола между Република България и Република Армения за изменение на Спогодбата между Република България и Република Армения за избягване на двойното данъчно облагане с данъци на доходите и имуществото, приет от ХLI Народно събрание на 21 октомври 2010 г.\nИздаден в \nСофия на 27 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза ратифициране на Протокола между Република България и Република Армения за изменение на Спогодбата между Република България и Република Армения за избягване на двойното данъчно облагане с данъци на доходите и имуществото\nЧлен единствен.\n Ратифицира Протокола, подписан на 10 декември 2008 г. в София, между Република България и Република Армения за изменение на Спогодбата между Република България и Република Армения за избягване на двойното данъчно облагане с данъци на доходите и имуществото, подписана на 10 април 1995 г., в сила от 1 декември 1995 г.\nЗаконът е приет от 41-ото Народно събрание на 21 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8507"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9978",
    "meta": [],
    "text": "УКАЗ № 300\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Спогодбата между правителството на Република България и правителството на Държавата Катар за избягване на двойното данъчно облагане и предотвратяване на отклонението от облагане с данъци на доходите, приет от ХLI Народно събрание на 21 октомври 2010 г.\nИздаден в \nСофия на 27 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза ратифициране на Спогодбата между правителството на Република България и правителството на Държавата Катар за избягване на двойното данъчно облагане и предотвратяване на отклонението от облагане с данъци на доходите\nЧлен единствен.\n Ратифицира Спогодбата между правителството на Република България и правителството на Държавата Катар за избягване на двойното данъчно облагане и предотвратяване на отклонението от облагане с данъци на доходите, подписана на 22 март 2010 г. в Доха.\nЗаконът е приет от 41-ото Народно събрание на 21 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8508"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10040",
    "meta": [],
    "text": "УКАЗ № 298\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за задължителното депозиране на печатни и други произведения, приет от ХLI Народно събрание на 21 октомври 2010 г.\nИздаден в \nСофия на 27 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за задължителното депозиране на печатни и други произведения \n(обн., ДВ, бр. 108 от 2000 г.; изм., бр. 28, 88 и 94 от 2005 г., бр. 57 от 2007 г. и бр. 42 и 82 от 2009 г.)\n§ 1. \nВ чл. 7 се правят следните изменения и допълнения:\n1. В ал. 1, т. 1 думите „и адрес“ се заменят със „седалище и адрес на управление“, а след думата „име“ се добавя „постоянния му или настоящ адрес“. \n2. В ал. 6 накрая се поставя запетая и се добавя „съответно продуцентът“.\n3. Създава се ал. 7:\n„(7) Отговорност за наличието на информацията по ал. 1 и по чл. 7а, ал. 1 за периодичните печатни произведения носят и производителят и разпространителят.“\n§ 2. \nСъздава се чл. 7а:\n„Информация, идентифицираща действителния собственик на издателя\nЧл. 7а. (1) Издателят на произведени в Република България периодични печатни произведения публикува в първия брой за всяка календарна година информация, идентифицираща действителния му собственик. В случаите, когато издателят е публично дружество по смисъла на Закона за публичното предлагане на ценни книжа или по националното си законодателство, за информация, идентифицираща действителния му собственик, се смята посочването на компетентната институция, под чийто надзор се намира дружеството.\n(2) При промяна в информацията по ал. 1 актуалната информация се публикува в първия брой на печатното произведение след настъпването й.\n(3) Издателят, в 7-дневен срок от отпечатването на първия брой на печатното произведение за всяка календарна година, е длъжен да подаде в Министерството на културата декларация по образец, одобрен от министъра на културата, която идентифицира действителния му собственик.\n(4) Издателят, в 7-дневен срок от настъпването на промяна в действителния му собственик, е длъжен да подаде декларацията по ал. 3 в Министерството на културата.\n(5) Министерството на културата публикува на интернет страницата си информацията по ал. 3 и 4 в 10-дневен срок от получаването на декларациите.\n(6) Издателят на произведено в Република България периодично печатно произведение поддържа актуална информация по ал. 1 на електронната страница на изданието, ако има такава.“\n§ 3. \nВ чл. 9 се правят следните изменения и допълнения:\n1. В т. 1 след думите „ал. 1“ се добавя „т. 2“ и се поставя запетая.\n2. Точка 2 се отменя.\n§ 4. \nВ чл. 17 се правят следните изменения и допълнения:\n1. Създава се нова ал. 2:\n„(2) Издателите на периодични печатни произведения, които нарушават изискванията на чл. 7, ал. 1, се наказват с глоба, съответно с имуществена санкция, в размер от 1000 до 1500 лв. Същото наказание се налага на лицата по чл. 7, ал. 7, които са произвели, съответно приели, за разпространение периодични печатни произведения, които не съдържат информацията по чл. 7, ал. 1 или по чл. 7а, ал. 1.“\n2. Досегашната ал. 2 става ал. 3 и в нея след думите „на чл. 7“ се поставя запетая и се добавя „извън случаите по ал. 2“.\n3. Досегашната ал. 3 става ал. 4 и в нея думите „ал. 2“ се заменят с „ал. 3“.\n4. Досегашната ал. 4 става ал. 5 и в нея думите „ал. 1 или ал. 2“ се заменят с „ал. 1, 2 или 3“, а думите „ал. 3“ се заменят с „ал. 4“.\n5. Създава се нова ал. 6:\n„(6) Лице, което не изпълни задължение по чл. 7а, ал. 1, 2, 3, 4 или 6, се наказва с глоба, съответно с имуществена санкция, в размер от 1000 до 2000 лв. При повторно нарушение глобата или имуществената санкция е в размер от 3000 до 5000 лв.“\n6. Досегашните ал. 5 и 6 стават съответно ал. 7 и 8.\n§ 5. \nВ чл. 18 се правят следните изменения и допълнения:\n1. Създават се нова ал. 3 и ал. 4:\n„(3) Актовете за установяване на нарушенията на чл. 7, ал. 1 и на чл. 7а, ал. 1 - за периодичните печатни произведения, извършени от лицата по чл. 7, ал. 7, се съставят от длъжностни лица от съответните общински администрации, определени от кмета на общината, а наказателните постановления се издават от кмета на община или от оправомощено от него длъжностно лице.\n(4) Приходите от глобите и имуществените санкции по ал. 3 постъпват по бюджета на съответната община.“\n2. Досегашната ал. 3 става ал. 5.\n§ 6. \nВ § 1 от допълнителните разпоредби се създават т. 10 и 11:\n„10. „Действителен собственик“ са физическите лица, които са крайни бенефициенти на собствеността в юридическо лице, което самостоятелно или чрез свързани лица притежава участие в издателя.\n11. „Периодични печатни произведения“ са произведения - вестници и списания, излизащи в последователна поредица с интервал между отделните броеве не по-голям от 6 месеца.“\nПреходна разпоредба\n§ 7. \nИздателите на периодични печатни произведения са длъжни да подадат декларацията по чл. 7а, ал. 3 в едномесечен срок от влизането в сила на този закон и да публикуват информацията по чл. 7а, ал. 1 в първия следващ брой на печатното произведение, излязъл след датата на подаване на декларацията.\nЗаконът е приет от 41-ото Народно събрание на 21 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8558"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9844",
    "meta": [],
    "text": "УКАЗ № 297\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за нотариусите и нотариалната дейност, приет от ХLI Народно събрание на 21 октомври 2010 г.\nИздаден в \nСофия на 27 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение на Закона за нотариусите и нотариалната дейност \n(обн., ДВ, бр. 104 от 1996 г.; изм., бр. 117, 118 и 123 от 1997 г., бр. 24 от 1998 г., бр. 69 от 1999 г., бр. 18 от 2003 г., бр. 29 и 36 от 2004 г., бр. 19 и 43 от 2005 г., бр. 30, 39 и 41 от 2006 г., бр. 59 и 64 от 2007 г., бр. 50 и 69 от 2008 г. и бр. 42, 47 и 82 от 2009 г.)\nПараграф единствен. \nЧлен 84 се изменя така:\n„Български дипломатически и консулски представители\nЧл. 84. (1) Българските консулски длъжностни лица в чужбина, при спазване на съответните разпоредби на Гражданския процесуален кодекс и ако документът е съставен на български език, могат:\n1. да удостоверяват датата, съдържанието и подписите на частни документи, които не подлежат на вписване и са представени от български или чужди граждани;\n2. да удостоверяват верността на преписи и извлечения от документи, представени от български граждани;\n3. да съставят нотариални завещания на български граждани. \n(2) Удостоверяването на датата, съдържанието и подписа на частен документ, който не подлежи на вписване и е представен от чужд гражданин, се извършва само ако документът е предназначен да произведе действието си на територията на Република България.“\nЗаконът е приет от 41-ото Народно събрание на 21 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8515"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9925",
    "meta": [],
    "text": "УКАЗ № 295\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за данък върху застрахователните премии, приет от ХLI Народно събрание на 20 октомври 2010 г.\nИ\nздаден в \nСофия на 27 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза данък върху застрахователните премии\nГлава първа\nОБЩИ РАЗПОРЕДБИ\nПредмет на закона\nЧл. 1. \nТози закон урежда облагането с данък върху застрахователните премии, наричан по-нататък „данък“. \nОбект на облагане\nЧл. 2. \nС данък се облагат застрахователните премии по облагаеми застрахователни договори, рисковете по които са поети от застрахователи.\n Данъчно задължени лица\nЧл. 3.\n (1) Данъчно задължени лица са:\n1. застрахователите;\n2. данъчните представители – в случаите, когато такива са определени по реда на чл. 19.\n(2) В случаите на прехвърляне на застрахователен портфейл при условията и по реда на Кодекса за застраховането данъчно задължено лице за прехвърлените облагаеми застрахователни договори е поемащият застраховател. Когато поемащият застраховател е застраховател по чл. 8, ал. 1, т. 2 от Кодекса за застраховането, работещ при условията на свободата на предоставяне на услуги, и е определил данъчен представител по реда на чл. 19, данъчно задължено лице е данъчният представител.\n(3) Данъчно задължените лица декларират и внасят данъка.\nОблагаем застрахователен договор\nЧл. 4. \nОблагаем застрахователен договор е всеки застрахователен договор, по който застрахователната премия не е освободена по реда на чл. 5 от облагане с данък и при който Република България е държавата членка, където е разположен рискът.\nЗастрахователни премии, освободени от облагане\nЧл. 5. \nС данък не се облагат застрахователните премии по следните застрахователни договори:\n1. договори за презастраховане и ретроцесия;\n2. договорите от приложение № 1, раздел І към Кодекса за застраховането;\n3. договорите за застраховки на товари по време на международен превоз от приложение № 1, раздел ІІ, буква „А“, т. 7 към Кодекса за застраховането, когато началната или крайната точка на превоза е извън територията на Република България;\n4. договорите за застраховки от приложение № 1, раздел ІІ, буква „А“, т. 5, 6, 11 и 12 към Кодекса за застраховането.\nОбмен на информация\nЧл. 6. \nКомисията за финансов надзор уведомява Националната агенция за приходите за застрахователите по чл. 8, ал. 1, т. 2 от Кодекса за застраховането, изразили намерение да извършват дейност при условията на правото на установяване или на свободата на предоставяне на услуги. \nГлава втора\nОПРЕДЕЛЯНЕ НА ДАНЪКА\nДанъчно събитие\nЧл. 7.\n (1) Данъчно събитие е получаването на застрахователна премия от застраховател по сключен облагаем застрахователен договор.\n(2) При разсрочено плащане на застрахователната премия всяко получаване на част от застрахователната премия се смята за отделно данъчно събитие.\n(3) Данъчното събитие възниква на датата, на която застрахователят получи застрахователната премия.\n(4) Когато облагаемият застрахователен договор е сключен чрез посредничеството на застрахователен посредник, данъчното събитие възниква на датата, на която застрахователят получи застрахователната премия от застрахователния посредник.\n(5) За получаване на застрахователна премия се смята и прихващането на дължима застрахователна премия срещу уреждане на насрещни задължения на застрахователя към застрахования. В този случай данъчното събитие възниква на датата на прихващането или плащането на задължението.\n(6) Данъчно събитие е налице и при възстановяване на бонуси и отстъпки на застрахователя по облагаем застрахователен договор. В този случай данъчното събитие възниква на датата на получаването или прихващането на бонусите и отстъпките от застрахователя.\n(7) Данъкът става изискуем на датата на възникване на данъчното събитие. \nДанъчна основа\nЧл. 8. \n(1) Данъчната основа е застрахователната премия, получена от застрахователя по облагаем застрахователен договор. \n(2) При разсрочено плащане на застрахователната премия данъчната основа е получената от застрахователя част от застрахователната премия.\n(3) Данъчната основа се увеличава с възстановените бонуси и отстъпки на застрахователя по облагаем застрахователен договор.\n(4) Данъчната основа се намалява с включените в застрахователната премия суми за:\n1. Гаранционния фонд по чл. 287 от Кодекса за застраховането;\n2. Фонда за обезпечаване на застрахователни вземания по чл. 311д от Кодекса за застраховането;\n3. Държавен фонд „Земеделие“ съгласно чл. 14, ал. 1, т. 3 от Закона за подпомагане на земеделските производители.\n(5) В данъчната основа не се включват предоставените бонуси и отстъпки от застрахователната премия, когато се предоставят на застрахования с плащането на застрахователната премия.\n(6) Когато застрахователната премия или част от нея е получена в чуждестранна валута, съответно бонусите и отстъпките по ал. 3 са възстановени в чуждестранна валута, данъчната основа се определя на базата на левовата равностойност на тази валута по курса, обявен от Българската народна банка, към датата на възникване на данъчното събитие.\nДанъчна ставка\nЧл. 9.\n Данъчната ставка е 2 на сто.\nОпределяне размера на данъка\nЧл. 10.\n (1) Размерът на данъка се определя, като данъчната основа се умножи по данъчната ставка.\n(2) Данъкът задължително се посочва в застрахователния договор отделно от дължимата застрахователна премия и от общо дължимата на застрахователя сума.\nДанъчен период\nЧл. 11.\n Данъчният период за определяне на дължимия данък е календарният месец.\nДължим данък за данъчния период\nЧл. 12. \n(1) Дължимият данък за данъчния период е разликата между общата сума на данъка, който е изискуем от застрахователя за данъчния период, и общата сума на данъка върху върнатите застрахователни премии през този данъчен период.\n(2) Общата сума на данъка върху върнатите застрахователни премии през данъчния период се определя, като сумата на вече обложените застрахователни премии, които са върнати през този данъчен период, се умножи по данъчната ставка.\n(3) Когато общата сума на данъка върху върнатите застрахователни премии през данъчния период превишава общата сума на данъка, който е изискуем от застрахователя за този данъчен период, превишението се приспада последователно от дължимия данък за следващите данъчни периоди.\nСчетоводна отчетност\nЧл. 13. \nДанъчно задължените лица са длъжни да водят подробна счетоводна отчетност и да съхраняват информация, достатъчни за установяване на задълженията им по този закон от органите по приходите.\nГлава трета\nДЕКЛАРИРАНЕ, ВНАСЯНЕ И ВЪЗСТАНОВЯВАНЕ НА ДАНЪК\n Деклариране на данъка\nЧл. 14.\n (1) Данъчно задължените лица подават данъчна декларация по образец за предходното календарно тримесечие в срок до края на месеца, следващ тримесечието.\n(2) Данъчните представители и застрахователите по чл. 8, ал. 1, т. 2 от Кодекса за застраховането, работещи при условията на свободата на предоставяне на услуги, в случаите, когато не са определили данъчен представител по чл. 19, подават еднократно и данъчна декларация по образец за първия данъчен период, за който се дължи данък, в срок до края на следващия месец.\n(3) Данъчните декларации се подават в териториалната дирекция на Националната агенция за приходите по регистрация на данъчно задълженото лице.\n(4) Образците на данъчните декларации се утвърждават със заповед на министъра на финансите и се обнародват в „Държавен вестник“.\nВнасяне на данъка\nЧл. 15.\n (1) Дължимият данък за данъчния период се внася ежемесечно от данъчно задължените лица в срок до края на следващия месец.\n(2) Дължимият данък се внася в приход на републиканския бюджет по сметка на териториалната дирекция на Националната агенция за приходите по регистрация на данъчно задълженото лице.\n(3) Дължимият данък се смята за внесен на датата, на която сумата е постъпила в републиканския бюджет по сметката на съответната териториална дирекция на Националната агенция за приходите.\nВъзстановяване на данък\nЧл. 16. \n(1) При връщане на вече обложена застрахователна премия или на част от нея застрахователят възстановява на застрахования и данъка.\n(2) Размерът на данъка, подлежащ на възстановяване по ал. 1, се определя, като подлежащата на връщане застрахователна премия се умножи по данъчната ставка.\n(3) Данъкът, подлежащ на възстановяване, се възстановява едновременно с връщането на застрахователната премия или на частта от нея. \nЛихва за просрочие\nЧл. 17. \nЗа невнесения в срок дължим данък се дължи лихва съгласно Закона за лихвите върху данъци, такси и други подобни държавни вземания. \nКорекции на грешки при декларирането\nЧл. 18.\n (1) Допуснати грешки в подадени данъчни декларации по чл. 14 се коригират по реда на ал. 2 и 3.\n(2) Грешките, установени до изтичането на срока за подаване на данъчната декларация, се коригират по реда на чл. 104 от Данъчно-осигурителния процесуален кодекс.\n(3) Грешките, установени след изтичането на срока за подаване на данъчната декларация, се коригират в данъчната декларация за данъчния период, през който са установени.\nГлава четвърта\nДАНЪЧЕН ПРЕДСТАВИТЕЛ\nОпределяне на данъчен представител\nЧл. 19.\n (1) Застраховател по чл. 8, ал. 1, т. 2 от Кодекса за застраховането, работещ при условията на свободата на предоставяне на услуги, може да определи данъчен представител.\n(2) Данъчен представител на застрахователя по ал. 1 може да бъде само дееспособно физическо лице с постоянен адрес в страната или постоянно пребиваващо, или местно юридическо лице, което не е в процедура по ликвидация и не е обявено в несъстоятелност и няма изискуеми и неизплатени данъчни задължения и задължения за осигурителни вноски, събирани от Националната агенция за приходите.\n(3) Данъчният представител представлява застрахователя по ал. 1 по всички негови данъчни правоотношения, възникнали на основание на този закон.\n(4) При прекратяване на лицето – данъчен представител, или при настъпване на други обстоятелства, които водят до невъзможност това лице да изпълнява задълженията си по този закон, застрахователят по ал. 1 може да определи нов данъчен представител. До определянето на нов данъчен представител данъчно задължено лице е застрахователят по ал. 1.\n(5) Данъчният представител отговаря солидарно и неограничено за задълженията по този закон на застрахователя по ал. 1, който представлява.\n(6) Регистрацията на данъчния представител, а в случаите, когато не е определен данъчен представител – на застрахователя по ал. 1, се извършва по реда на чл. 82 от Данъчно-осигурителния процесуален кодекс в компетентната териториална дирекция на Националната агенция за приходите по чл. 8 от същия кодекс въз основа на данъчната декларация по чл. 14, ал. 2.\nГлава пета\nАДМИНИСТРАТИВНОНАКАЗАТЕЛНИ РАЗПОРЕДБИ\nЧл. 20. \n(1) Данъчно задължено лице, което не подаде декларация по чл. 14, не я подаде в срок, не посочи или невярно посочи данни или обстоятелства, водещи до определяне на дължимия данък в по-малък размер, се наказва с глоба – за физическите лица, или с имуществена санкция – за юридическите лица, в размер от 500 до 2000 лв.\n(2) При повторно нарушение по ал. 1 размерът на глобата или на имуществената санкция е от 1000 до 4000 лв.\nЧл. 21. \n(1) Застраховател, който не посочи данъка в застрахователния договор съгласно изискванията на чл. 10, ал. 2, се наказва с имуществена санкция в размер от 500 до 2000 лв.\n(2) При повторно нарушение по ал. 1 размерът на имуществената санкция е от 1000 до 4000 лв.\nЧл. 22. \n(1) Актовете за установяване на нарушенията се съставят от органите на Националната агенция за приходите, а наказателните постановления се издават от изпълнителния директор на Националната агенция за приходите или от оправомощено от него длъжностно лице.\n(2) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания. \nДОПЪЛНИТЕЛНА РАЗПОРЕДБА\n§ 1. \nПо смисъла на този закон:\n1. „Застраховател“ е този по чл. 8, ал. 1 от Кодекса за застраховането.\n2. „Застрахователна премия“ е договорената сума в застрахователен договор, която се заплаща на застрахователя като цена срещу поетите от него рискове за срока на действие на застрахователния договор. Не се смятат за част от застрахователната премия платените на застрахователя лихви и неустойки, които имат обезщетителен характер.\n3. „Договор за презастраховане“ е договор, по силата на който презастраховател по чл. 8, ал. 2 от Кодекса за застраховането или застраховател, действащ при условията на чл. 9, ал. 2, изречение първо от Кодекса за застраховането, е поел всички или част от рисковете, покрити от застраховател или друг презастраховател, срещу отстъпване на застрахователна премия. \n4. „Договор за ретроцесия“ е договор, по силата на който са прехвърлени рискове, поети по презастрахователен договор, към друг презастраховател или застраховател, който извършва активно презастраховане.\n5. „Държавата членка, където е разположен рискът“ е тази по § 1, т. 22 от допълнителните разпоредби на Кодекса за застраховането.\n6. „Бонуси и отстъпки“ за целите на чл. 7, ал. 6 и чл. 8, ал. 3 са възстановените бонуси и отстъпки на застрахователя, които са предоставени от него на застрахования при сключване на застрахователния договор като намаление на застрахователната премия и които са получени или прихванати от застрахователя поради несбъдване на условията, при които са предоставени.\nПРЕХОДНИ И ЗАКЛЮЧИТЕЛНИ РАЗПОРЕДБИ\n§ 2.\n Член 10, ал. 2, чл. 21 и § 3, т. 1 и 2 не се прилагат за застрахователни договори, сключени преди влизането в сила на закона.\n§ 3. \nВ Кодекса за застраховането (обн., ДВ, бр. 103 от 2005 г.; изм. и доп., бр. 105 от 2005 г., бр. 30, 33, 34, 54, 59, 80, 82 и 105 от 2006 г., бр. 48, 53, 97, 100 и 109 от 2007 г., бр. 67 и 69 от 2008 г., бр. 24 и 41 от 2009 г. и бр. 19, 41 и 43 от 2010 г.) се правят следните изменения:\n1. В чл. 287, ал. 3, изречение четвърто думите „може да бъде посочена“ се заменят със „се посочва“.\n2. В чл. 311и, ал. 4, изречение второ думите „може да бъде посочена“ се заменят със „се посочва“.\n3. В § 1 от допълнителните разпоредби:\nа) точка 15 се изменя така:\n„15. „Установяване в държава членка“ е седалище, представителство или клон на юридическо лице, включително всяко постоянно присъствие на юридическото лице на територията на държава членка, дори когато това присъствие не е под формата на представителство или клон, а чрез постоянен офис, управляван от собствен персонал на юридическото лице или от лице, което е независимо, но има постоянни правомощия да действа от името на юридическото лице.“; \nб) в т. 22 буква „г“ се изменя така:\n„г) във всички останали случаи рискът е разположен във:\nаа) държавата членка, в която е постоянното пребиваване на застрахования, ако застрахованият е физическо лице, или\nбб) държавата членка, в която е установено юридическото лице, за което се отнася застрахователният договор, ако застрахованият е юридическо лице“.\n§ 4. \nЗаконът влиза в сила от 1 януари 2011 г.\nЗаконът е приет от 41-ото Народно събрание на 20 октомври 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n8514"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9962",
    "meta": [],
    "text": "УКАЗ № 296\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между правителството на Република България и правителството на Република Гърция за транс­гранично полицейско сътрудничество, приет от ХLI Народно събрание на 20 октомври 2010 г.\nИ\nздаден в \nСофия на 27 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза ратифициране на Споразумението между правителството на Република България и правителството на Република Гърция за трансгранично полицейско сътрудничество\nЧлен единствен.\n Ратифицира Споразумението между правителството на Република България и правителството на Република Гърция за трансгранично полицейско сътрудничество, подписано на 9 юни 2010 г. в София.\nЗаконът е приет от 41-ото Народно събрание на 20 октомври 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n8492"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9950",
    "meta": [],
    "text": "УКАЗ № 293\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса на търговското корабоплаване, приет от ХLI Народно събрание на 14 октомври 2010 г.\nИздаден в \nСофия на 22 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Кодекса на търговското корабоплаване \n(обн., ДВ, бр. 55 и 56 от 1970 г.; попр., бр. 58 от 1970 г.; изм., бр. 55 от 1975 г., бр. 10 от 1987 г., бр. 30 от 1990 г., бр. 85 от 1998 г., бр. 12 от 2000 г., бр. 41 от 2001 г., бр. 113 от 2002 г., бр. 55 от 2004 г., бр. 42, 77, 87, 94 и 104 от 2005 г., бр. 30, 62 и 108 от 2006 г., бр. 36, 71 и 98 от 2008 г. и бр. 12 и 32 от 2009 г.)\n§ 1. \nВ чл. 4, ал. 3 накрая се добавя „с изключение на разпоредбите на глава трета, раздел І, които се прилагат от момента на залагането на кила“.\n§ 2. \nВ чл. 10, ал. 1 думата „знамето“ се заменя с „основния регистър“.\n§ 3. \nЧлен 35 се изменя така:\n„Свидетелство за регистрация\nЧл. 35. На кораби, вписани в регистровите книги по чл. 34, ал. 1, т. 1 и 2, се издава свидетелство за регистрация.“\n§ 4. \nЧлен 35а се изменя така:\n„Временно свидетелство за регистрация\nЧл. 35а. (1) На кораби, вписани в регистровите книги по чл. 34, ал. 1, т. 3, се издава временно свидетелство за регистрация.\n(2) Документът по ал. 1 удостоверява правото на кораба да плава под българско знаме за срока на действие на договора за беърбоут чартър, но за не повече от 5 години.“\n§ 5. \nВ чл. 38, ал. 1, т. 8 думата „морски“ се заличава.\n§ 6. \nВ чл. 39, ал. 2 думите „морска ипотека“ се заменят с „ипотека върху кораб“.\n§ 7. \nВ чл. 39а, ал. 1 т. 2 се отменя.\n§ 8. \nВ чл. 39б т. 1 се отменя.\n§ 9. \nВ чл. 39в думите „морски ипотеки“ се заменят с „ипотеки върху кораб“.\n§ 10.\n Член 39г се отменя.\n§ 11.\n В чл. 40 ал. 3 се отменя.\n§ 12.\n В чл. 40б, ал. 2 се създава изречение второ: „При прехвърляне правото на собственост върху кораб в строеж, който вече е вписан в регистровите книги по чл. 34, ал. 1, т. 4, по заявление на новия собственик корабът може да продължи да бъде вписан по същата партида до окончателното му завършване, като в този случай не се прилага чл. 28.“\n§ 13.\n В чл. 46, ал. 1 думите „или право на оперативно управление“ и „морска“ се заличават.\n§ 14.\n В чл. 47 се правят следните изменения:\n1. В ал. 2 думата „морска“ се заличава.\n2. В ал. 3 думите „правото на плаване под българско знаме“ се заменят с „регистрация“.\n§ 15.\n Създава се чл. 47а:\n„Ипотека върху кораб\nЧл. 47а. (1) За обезпечаване на едно вземане може да се учреди ипотека върху вписан в регистровите книги кораб.\n(2) Ипотеката върху кораб може да се учреди за свое или за чуждо задължение.“\n§ 16.\n В чл. 48 се правят следните изменения:\n1. В ал. 1 думите „Морската ипотека“ се заменят с „Ипотеката върху кораб или кораб в строеж“.\n2. В ал. 2 думите „лихвите само за една година от датата на вписването“ се заменят с „всички вземания, определени в договора за ипотека“.\n§ 17.\n Член 49 се изменя така:\n„Обект на ипотека върху кораб\nЧл. 49. (1) Ипотека може да се учреди върху цял кораб. Тя се простира и върху обезщетението по застраховката на кораба, но не обхваща товара, превозната цена и наема.\n(2) Ипотеката върху кораб обхваща най-малко неговия корпус, машини, механизми и оборудване.“\n§ 18.\n В чл. 50, ал. 4 след думите „ипотекирания кораб“ се поставя запетая и се добавя „както и конструктивна промяна на кораба“.\n§ 19.\n Създава се чл. 50а:\n„Задължения на ипотекарния длъжник\nЧл. 50а. Ипотекарният длъжник за времето на действие на ипотека е длъжен да поддържа класа на кораба, когато има такъв, валидността на корабните документи, както и да застрахова кораба срещу морски рискове.“\n§ 20.\n Създава се чл. 50б:\n„Права на ипотекарния кредитор\nЧл. 50б. (1) При неизпълнение на задълженията на ипотекарния длъжник кредиторът може да продаде ипотекирания кораб, а когато това е уговорено в договора за ипотека – да отдаде кораба под наем, да възложи управлението му на мениджър или да извърши всяко друго действие, предвидено в този договор. \n(2) В случай че ипотекарният длъжник създаде пречки за изпълнение на някое от действията по ал. 1, ипотекарният кредитор упражнява правата си по реда на Гражданския процесуален кодекс. С приходите от упражнените права се погасява обезпеченото вземане след приспадане на съответните разходи.\n(3) Ипотекарният кредитор отговаря за причинените вреди, ако упражни неоснователно някое от правата си по ал. 1.“\n§ 21.\n Създава се чл. 50в:\n„Принудително удовлетворяване от цената на кораба\nЧл. 50в. (1) Кредитор, чието вземане е обезпечено с ипотека, има право да се удовлетвори предпочтително от цената на ипотекирания кораб, в чиято и собственост да се намира той.\n(2) Правото на предпочтително удовлетворение се простира и върху доходите от кораба от деня, в който при принудителното изпълнение собственикът дължи сметка за тях съгласно Гражданския процесуален кодекс.\n(3) Ако вземането е за определена парична сума или ако за него е уговорена парична неустойка, кредиторът може въз основа на договора за ипотеката да поиска издаване на заповед за незабавно изпълнение по реда на чл. 418 от Гражданския процесуален кодекс.“\n§ 22.\n В чл. 51, ал. 1, буква „б“ думите „знамето на кораба“ се заменят с „основния регистър“.\n§ 23.\n В чл. 53, ал. 2 думите „морските ипотеки“ се заменят с „ипотеките върху кораб“.\n§ 24.\n В чл. 84 се правят следните изменения:\n1. Заглавието се изменя така: „Свидетелство за регистрация и временно свидетелство за регистрация“.\n2. Алинея 1 се изменя така:\n„(1) Свидетелството за регистрация удостоверява правото за плаване на корабите под българско знаме и правото на собственост.“\n3. В ал. 2, в текста преди т. 1 думите „акта за националност“ се заменят със „свидетелството за регистрация“.\n4. В ал. 3 думите „временния акт за националност“ се заменят с „временното свидетелство за регистрация“.\n§ 25.\n Член 84а се отменя.\n§ 26.\n Член 85 се изменя така:\n„Издаване на свидетелството за регистрация\nЧл. 85. Свидетелството за регистрация и временното свидетелство за регистрация се издават от изпълнителния директор на Изпълнителна агенция „Морска администрация“ или от оправомощени от него длъжностни лица.“\n§ 27.\n Член 88 се изменя така:\n„Комплектоване на екипажа\nЧл. 88. (1) Корабният екипаж на търговски кораби се комплектова от квалифицирани морски лица. Не по-малко от 25 на сто от длъжностите на управленско и оперативно ниво и не по-малко от 25 на сто от длъжностите на изпълнителско ниво са български граждани.\n(2) Корабният екипаж на морски търговски кораби може да се комплектова от лица, които притежават свидетелства за правоспособност, издадени в съответствие с Международната конвенция за вахтената служба и нормите за подготовка и освидетелстване на моряците, съставена в Лондон на 7 юли 1978 г. (обн., ДВ, бр. 31 от 2005 г.; попр., бр. 86 и 91 от 2009 г.), както е изменена (STCW, as amended), от Република България, от друга държава – членка на Европейския съюз, или от трета държава, която е призната по реда на вторичното право на Европейския съюз. Корабният екипаж на търговските кораби, които плават по вътрешните водни пътища на Европа, се комплектова от лица, които притежават свидетелства за правоспособност, издадени в съответствие с Препоръките за подготовка на водачите на кораби и снабдяването им със свидетелства за правоспособност за международното корабоплаване на Комитета за вътрешен транспорт на Икономическата комисия за Европа на ООН и Дунавската комисия.\n(3) Корабопритежателят назначава корабния екипаж без дискриминация, основана на национална принадлежност, религия, заплащане и други условия на труд, но владеещ определения от него общоразбираем на кораба език.\n(4) Капитанът и главният механик на кораба задължително са български граждани или граждани на друга държава – членка на Европейския съюз, или на държава – страна по Споразумението за Европейското икономическо пространство, или на Конфедерация Швейцария.\n(5) Екипажът на плавателните съдове за спорт, туризъм и развлечения и такива, неизвършващи стопанска дейност, се комплектова от правоспособни морски лица – български и/или чуждестранни граждани.\n(6) Когато поради извънредни обстоятелства корабопритежателят не може да изпълни изискването по ал. 1, той може след разрешение от Изпълнителна агенция „Морска администрация“ да наеме квалифицирани морски лица, граждани на други държави – членки на Европейския съюз, на държава – страна по Споразумението за Европейското икономическо пространство, или на Конфедерация Швейцария, а при невъзможност – граждани на трети държави. Разрешението се дава до първото пристанище за смяна на екипажа, което е заявено предварително от корабопритежателя, но във всеки случай за срок не по-дълъг от три месеца.“\n§ 28.\n В чл. 188, ал. 3 думите „или новият притежател на правото“ и думите „оперативно управление върху“ се заличават.\n§ 29.\n В чл. 377 се правят следните изменения и допълнения.\n1. Досегашният текст става ал. 1.\n2. Създават се ал. 2 и 3:\n„(2) Капитан на кораб, който не изпрати уведомление, че корабът подлежи на задължителна разширена проверка, се наказва с глоба от 2500 до 5000 лв.\n(3) Капитан на кораб, който не изпрати информация за вида и обема на отпадъците – резултат от корабоплавателна дейност, намиращи се на борда на кораба, се наказва с глоба от 1000 до 2000 лв.“\n§ 30.\n В чл. 383 се създава ал. 3:\n„(3) Изпълнителният директор на Изпълнителна агенция „Морска администрация“ оправомощава длъжностните лица, които могат да налагат глоба с фиш.“\n§ 31.\n В § 1a от допълнителните разпоредби се създава т. 35:\n„35. „Маловажен случай“ е налице, когато за кораби, които не извършват международно плаване:\nа) издадените от Изпълнителна агенция „Морска администрация“ корабни документи не се намират на борда на кораба;\nб) по време на плаване не се намира на борда на кораба валиден документ за право­способност на член на екипажа, когато такъв се изисква;\nв) не е маркирано аварийно-спасителното оборудване на кораба;\nг) маркировката и надписите по корпуса на кораба са нечетливи или липсват;\nд) липсва екипажен списък, когато такъв се изисква;\nе) корабните дневници са водени непълно или некоректно.“\nЗаключителни разпоредби\n§ 32.\n Навсякъде в кодекса думите „министъра на транспорта“ и „министърът на транспорта“ се заменят съответно с „министъра на транспорта, информационните технологии и съобщенията“ и „министърът на транспорта, информационните технологии и съобщенията“, а думите „Министерството на транспорта“ се заменят с „Министерството на транспорта, информационните технологии и съобщенията“.\n§ 33.\n В Закона за насърчаване на заетостта (обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г. и бр. 49 и 59 от 2010 г.) в чл. 70, ал. 3 накрая се поставя запетая и се добавя „както и за морските лица, посочени в чл. 88 от Кодекса на търговското корабоплаване“.\nЗаконът е приет от 41-ото Народно събрание на 14 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8365"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10006",
    "meta": [],
    "text": "УКАЗ № 292\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за насърчаване на научните изследвания, приет от ХLI Народно събрание на 7 октомври 2010 г.\nИздаден в \nСофия на 19 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за насърчаване на научните изследвания \n(обн., ДВ, бр. 92 от 2003 г.; изм., бр. 36 от 2008 г. и бр. 74 и 82 от 2009 г.)\n§ 1. \nВ чл. 4 ал. 3 се изменя така:\n„(3) Насърчаването на научноизследователската дейност по ал. 1 включва и стимулиране на международното научно сътрудничество, на участието в европейски и трансевропейски научни програми, както и участието в създаването на общоевропейско изследователско пространство.“\n§ 2. \nВ чл. 5 т. 4 се изменя така:\n„4. национално и/или международно експертно независимо оценяване и наблюдение на научните изследвания и на резултатите от тях;“.\n§ 3. \nВ чл. 6 се правят следните изменения и допълнения:\n1. В ал. 2:\nа) създават се нови т. 2 и 3:\n„2. създава условия за съгласуваност на политиките в областта на образованието, науката и иновациите;\n3. насърчава взаимодействието между научната дейност и икономиката чрез изграждане на инструменти за общи действия;“\nб) досегашната т. 2 става т. 4;\nв) досегашната т. 3 става т. 5 и в нея думата „специалисти“ се заменя с „учени“;\nг) досегашната т. 4 става т. 6 и в нея накрая се добавя „и проекти“;\nд) създава се нова т. 7:\n„7. насърчава изграждането на научна инфраструктура, на достъп до електронни научни бази данни;“\nе) досегашните т. 5 и 6 стават съответно т. 8 и 9;\nж) създават се т. 10 – 13:\n„10. създава инструменти за стимулиране на заявителската активност за закрила на изобретенията и полезните модели, разработени в резултат на научноизследователската дейност;\n11. съдейства за достигане на научния продукт и неговото разпространение във всички области на икономиката;\n12. подкрепя дейности, насочени към отваряне на пазара на труда и създаване на мостови структури между университетите, научните организации и бизнеса;\n13. подпомага и насърчава научните изследвания чрез подкрепа на международни програми и инициативи на принципа на споделено финансиране;“\nз) досегашната т. 7 става т. 14;\nи) създава се т. 15:\n„15. създава специализирана рамка, ред и условия за експлоатация на уникална научна инфраструктура.“\n2. Създава се нова ал. 3:\n„(3) Министерският съвет определя условията и реда за подпомагане и стимулиране на внедряването на научни продукти и тяхното разпространение във всички области.“\n3. Досегашната ал. 3 става ал. 4.\n§ 4. \nСъздава се чл. 6а:\n„Чл. 6а. (1) За стимулиране на български учени и научни колективи министърът на образованието, младежта и науката може да учредява награди за принос и постижения в областта на научните изследвания.\n(2) Наградите по ал. 1 се присъждат при условия и по ред, определени с акта за учредяването им.“\n§ 5. \nВ чл. 7 се правят следните изменения:\n1. В ал. 3:\nа) в т. 1 думите „анализ и отчет“ се заменят с „анализ на състоянието“;\nб) в т. 2 думите „и план за действие“ се заличават, а думата „включващи“ се заменя с „включваща“.\n2. В ал. 4 думите „Отчетът и анализът се изготвят“ се заменят с „Анализът се изготвя“.\n§ 6. \nСъздават се чл. 7а и 7б:\n„Чл. 7а. (1) Министърът на образованието, младежта и науката издава правилник за наблюдение и оценка на научноизследователската дейност, осъществявана от висшите училища и научните организации, както и на дейността на фонд „Научни изследвания“.\n(2) Научноизследователската дейност на висшите училища и на научните организации, както и дейността на фонд „Научни изследвания“ се оценяват периодично на базата на критерии и при условия и по ред, определени с правилника по ал. 1.\nЧл. 7б. (1) Министерството на образованието, младежта и науката поддържа регистър за научната дейност в Република България, който съдържа следните данни:\n1. научни организации и висши училища;\n2. учени в Република България;\n3. информация за националните и международните научни проекти, източника на финансиране, ръководителите, научните постижения и публикациите, свързани с проектите, освен ако не противоречи на Закона за защита на класифицираната информация;\n4. получените от научните организации и висшите училища ресурси от националния бюджет, бюджета на Общността и от други източници;\n5. научна инфраструктура и научни комплекси;\n6. програми в областта на научните изследвания, финансирани от държавата.\n(2) Физическите и юридическите лица, кандидатствали и получили финансиране за научноизследователска дейност по реда на този закон и на други нормативни актове и фонд „Научни изследвания“, изпращат в Министерството на образованието, младежта и науката данните по ал. 1 за включване в регистъра за научната дейност.“\n§ 7. \nВ чл. 8 думите „Национален съвет за научни изследвания“ се заменят с „Национален съвет за наука и иновации“.\n§ 8. \nВ чл. 10, ал. 1 думите „Министерството на земеделието и продоволствието“ се заменят с „Министерството на земеделието и храните“.\n§ 9. \nВ чл. 11 думите „Националния съвет за научни изследвания“ се заменят с „Националния съвет за наука и иновации“.\n§ 10.\n В чл. 13 се правят следните изменения и допълнения:\n1. Алинея 2 се изменя така:\n„(2) Фонд „Научни изследвания“ има за цел да подкрепя проекти и дейности за насърчаване на научните изследвания, съобразени със:\n1. Националната стратегия за научни изследвания;\n2. рамкови програми с определени приоритети на Европейския съюз, както и други европейски и трансевропейски инициативи;\n3. Европейската и националната пътна карта за научноизследователска инфраструктура.“\n2. Създава се нова ал. 3:\n„(3) Фонд „Научни изследвания“ работи в координация с другите финансиращи институции на приложни научни изследвания.“\n3. Досегашната ал. 3 става ал. 4.\n4. Досегашната ал. 4 става ал. 5 и се изменя така:\n„(5) Министърът на образованието, младежта и науката осъществява контрол на дейността на фонд „Научни изследвания“.“\n§ 11.\n Член 15 се изменя така:\n„Чл. 15. (1) Към фонд „Научни изследвания“ се създават временни и постоянни научно-експертни комисии.\n(2) Временните научно-експертни комисии организират оценяването и извършват класиране на кандидатстващите в конкурсите научноизследователски проекти в съответствие с критериите по чл. 25 и съответната методика за оценка и класиране на кандидатстващите за финансиране проекти, одобрена от Изпълнителния съвет.\n(3) Постоянните научно-експертни комисии извършват анализ и оценка на изпълнението на финансираните конкурсни проекти в съответните научни направления.“\n§ 12.\n В чл. 16 се правят следните изменения и допълнения:\n1. Създава се нова ал. 2:\n„(2) Националните и международните оценители получават възнаграждение въз основа на договор, сключен с управителя на фонд „Научни изследвания“.“\n2. Досегашната ал. 2 става ал. 3.\n§ 13.\n Членове 19 и 20 се отменят.\n§ 14.\n В чл. 22 се правят следните изменения и допълнения:\n1. В т. 3 след думата „фундаментални“ се добавя „и приложни“.\n2. Създава се нова т. 4:\n„4. поддържане на научна инфраструктура и научни комплекси;“.\n3. Досегашните т. 4, 5, 6, 7, 8, 9, 10 и 11 стават съответно т. 5, 6, 7, 8, 9, 10, 11 и 12.\n§ 15.\n В чл. 23, ал. 1 се създават т. 4 и 5:\n„4. подпомага научноизследователската дейност и професионалното развитие на млади учени, докторанти и постдокторанти;\n5. финансира проекти въз основа на схеми за финансиране на научни изследвания с участието на бизнеса като бенефициент на научния продукт.“\n§ 16.\n В чл. 25 се правят следните изменения и допълнения:\n1. Създава се нова т. 1:\n„1. насоченост на изследванията в съответствие с Националната стратегия за научни изследвания;“.\n2. Досегашните т. 1, 2 и 3 стават съответно т. 2, 3 и 4.\n3. Досегашната т. 4 става т. 5 и в нея след думите „свързани с“ се добавя „нови знания и“.\n4. Точка 6 се отменя.\n5. Досегашната т. 5 става т. 7 и се изменя така:\n„7. законосъобразност, икономичност, целесъобразност и балансираност на разходите.“\n§ 17.\n В чл. 27, изречение първо след думите „централен ежедневник“ се добавя „и на интернет страницата на фонд „Научни изследвания“.\n§ 18.\n Създава се чл. 27а:\n„Чл. 27а. Конкурсните научни проекти задължително съдържат:\n1. анализ на състоянието на изследванията по проблема;\n2. цели на проекта, хипотези и подходи за постигането им;\n3. методи, апаратура и изследователски техники;\n4. план на изследванията и на дейностите, изпълнявани от участниците и членовете на научния колектив;\n5. очаквани резултати;\n6. план за реализация и разпространение на резултатите от научния проект;\n7. обоснован финансов план.“\n§ 19.\n Член 28 се изменя така:\n„Чл. 28. Оценяването и класирането на представените проекти се извършва съобразно критериите по чл. 25, методиката по чл. 15, ал. 2 и при условия и по ред, определени с Правилника на фонд „Научни изследвания“.“\n§ 20.\n Член 29 се изменя така:\n„Чл. 29. (1) Конкурсните проекти се оценяват от независими национални и/или международни оценители.\n(2) Временните научно-експертни комисии представят на Изпълнителния съвет резултатите от проведените конкурси и класираните проекти съобразно получените оценки.\n(3) Въз основа на класирането за всеки конкурс, извършено по реда на чл. 28, Изпълнителният съвет с решение определя проектите, които ще бъдат финансирани, и размера на средствата, които им се предоставят, в рамките на общия размер на определените за конкурса финансови средства.\n(4) Въз основа на решението по ал. 3 управителят на фонд „Научни изследвания“ сключва договор, с който се определят условията за финансиране и изпълнение на всеки от определените за финансиране проекти.“\n§ 21.\n Създава се чл. 29а:\n„Чл.29а. Всеки проект се финансира самостоятелно и независимо от други проекти, съобразно заложените в него цели, план за изпълнение, финансов план и очаквани резултати.“\n§ 22.\n Член 31 се изменя така:\n„Чл. 31. (1) Членовете на Изпълнителния съвет на фонд „Научни изследвания“ не могат да кандидатстват по време на мандата си самостоятелно и/или като членове на научни колективи за финансиране от фонда.\n(2) Членовете на временните научно-експертни комисии не могат да кандидатстват по време на мандата си самостоятелно и/или като членове на научни колективи за финансиране от фонда в конкурсите, които те организират и наблюдават.\n(3) Членовете на постоянните научно-експертни комисии не могат да оценяват изпълнението на текущи проекти, в които участват самостоятелно и/или като членове на научни колективи.“\n§ 23.\n Член 32 се изменя така:\n„Чл. 32. Средства от фонд „Научни изследвания“ могат да се изразходват за придобиване и поддържане на права на интелектуалната собственост, включително за разходи, свързани с придобиване и поддържане на патенти.“\n§ 24.\n В § 1 от допълнителната разпоредба се правят следните изменения и допълнения:\n1. Точка 5 се изменя така:\n„5. „Млад учен“ е лице, което извършва научноизследователска и научно-образователна дейност във висше училище и/или научна организация след придобиване на образователно-квалификационна степен „магистър“, но не повече от 10 години след придобиването й.“\n2. Създават се т. 6, 7 и 8:\n„6. „Докторант“ е учен, който е в процес на придобиване на образователна и научна степен „доктор“.\n7. „Постдокторант“ е учен, който е придобил образователна и научна степен „доктор“, но не повече от 5 години след придобиването й.\n8. „Уникална научна инфраструктура“ са съоръжения, научни центрове и интегрирани комплекси, които разполагат с високоспециализирано оборудване и апаратура, предлагат специализирано научно обслужване, нямат аналог на национално ниво и/или са партньорска структура на инфраструктури, определени от Европейския стратегически форум за изследователски инфраструктури и включени в Европейската пътна карта за научноизследователска инфраструктура.“\nЗаключителна разпоредба\n§ 25.\n В срок до три месеца от влизането в сила на този закон министърът на образованието, младежта и науката:\n1. издава правилника по чл. 7а;\n2. привежда в съответствие с този закон съгласувано с министъра на финансите Правилника на фонд „Научни изследвания“.\nЗаконът е приет от 41-ото Народно събрание на 7 октомври 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n8180"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10045",
    "meta": [],
    "text": "УКАЗ № 287\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Рамковото споразумение между правителството на Република България и федералния съвет на Конфедерация Швейцария относно изпълнението на българо-швейцарската програма за сътрудничество за намаляване на икономическите и социалните неравенства в рамките на разширения Европейски съюз, приет от ХLI Народно събрание на 7 октомври 2010 г.\nИздаден в \nСофия на 11 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза ратифициране на Рамковото споразумение между правителството на Република България и федералния съвет на Конфедерация Швейцария относно изпълнението на българо-швейцарската програма за сътрудничество за намаляване на икономическите и социалните неравенства в рамките на разширения Европейски съюз\nЧлен единствен. \nРатифицира Рамковото споразумение между правителството на Република България и федералния съвет на Конфедерация Швейцария относно изпълнението на българо-швейцарската програма за сътрудничество за намаляване на икономическите и социалните неравенства в рамките на разширения Европейски съюз, подписано на 7 септември 2010 г. в Берн. \nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 7 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8106"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9860",
    "meta": [],
    "text": "УКАЗ № 286\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Финансовото споразумение между правителството на Република България и Европейската инвестиционна банка, подписано на 29 юли 2010 г., приет от ХLI Народно събрание на 7 октомври 2010 г.\nИздаден в \nСофия на 11 октомври 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза ратифициране на Финансовото споразумение между правителството на Република България и Европейската инвестиционна банка, подписано на 29 юли 2010 г.\nЧлен единствен. \nРатифицира Финансовото споразумение между правителството на Република България и Европейската инвестиционна банка, подписано на 29 юли 2010 г.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 7 октомври 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n8107"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10022",
    "meta": [],
    "text": "УКАЗ № 334\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за бюджета на Националната здравноосигурителна каса за 2011 г., приет от ХLI Народно събрание на 30 ноември 2010 г.\nИздаден в \nСофия на 10 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза бюджета на Националната здравноосигурителна каса за 2011 г.\nЧл. 1. \n(1) Приема бюджета на Националната здравноосигурителна каса за 2011 г. по приходите и трансферите на обща сума 2 633 730 хил. лв., както следва:\n    \n        \n            \n            \n№ по ред \n            \n            \n            \nПоказатели \n            \n            \n            \nСума\n            \n(в хил. лв.) \n            \n        \n        \n            \n            \nI. \n            \n            \n            \nПРИХОДИ И ТРАНСФЕРИ – ВСИЧКО \n            \n            \n            \n2 633 730\n            \n        \n        \n            \n            \n1. \n            \n            \n            \nЗдравноосигурителни приходи \n            \n            \n            \n2 602 679\n            \n        \n        \n            \n            \n1.1\n. \n            \n            \n            \nЗдравноосигурителни вноски \n            \n            \n            \n1 661 553\n            \n        \n        \n            \n            \n1.2. \n            \n            \n            \nТрансфери за здравно осигуряване \n            \n            \n            \n941 126 \n            \n        \n        \n            \n            \n2. \n            \n            \n            \nПриходи и доходи от собственост \n            \n            \n            \n1 521\n            \n \n            \n        \n        \n            \n            \n3. \n            \n            \n            \nГлоби, санкции и наказателни лихви \n            \n            \n            \n12 000 \n            \n        \n        \n            \n            \n4. \n            \n            \n            \nДруги неданъчни приходи \n            \n            \n            \n30 \n            \n        \n        \n            \n            \n5.\n            \n            \n            \nПолучени трансфери от Министерството на здравеопазването за финансиране на разходите за акушерска помощ по чл. 82, ал. 1, т. 2 от Закона за здравето (+) и за заплащане на сумите по чл. 37, ал. 5 от Закона за здравното осигуряване: \n            \n            \n            \n 17 500\n            \n        \n    \n \n(2) Приема бюджета на Националната здравноосигурителна каса за 2011 г. по разходите и трансферите на обща сума 2 633 730 хил. лв., както следва:\n    \n        \n            \n            \n№ по ред \n            \n            \n            \nПоказатели \n            \n            \n            \nСума (в хил. лв.) \n            \n        \n        \n            \n            \nII.\n            \n            \n            \nРАЗХОДИ И ТРАНСФЕРИ – ВСИЧКО \n            \n            \n            \n2 633 730\n            \n        \n        \n            \n            \n1.\n            \n            \n            \nТекущи разходи \n            \n            \n            \n 2 023 372\n            \n        \n        \n            \n            \n1.1.\n            \n            \n            \nЗаплати и възнаграждения за персонала, нает по трудови и служебни правоотношения \n            \n            \n            \n21 665 \n            \n        \n        \n            \n            \n1.2.\n            \n            \n            \nДруги възнаграждения и плащания за персонала \n            \n            \n            \n1 076 \n            \n        \n        \n            \n            \n1.3.\n            \n            \n            \nЗадължителни осигурителни вноски от работодатели \n            \n            \n            \n3 999 \n            \n        \n        \n            \n            \n1.4.\n            \n            \n            \nИздръжка на административните дейности \n            \n            \n            \n22 111 \n            \n        \n        \n            \n            \n1.5.\n            \n            \n            \nЗдравноосигурителни плащания \n            \n            \n            \n1 974 520\n            \n        \n        \n            \n            \n1.5.1.\n            \n            \n            \nздравноосигурителни плащания за първична извънболнична медицинска помощ \n            \n            \n            \n169 000 \n            \n        \n        \n            \n            \n1.5.2.\n            \n            \n            \nздравноосигурителни плащания за специализирана извънболнична медицинска помощ \n            \n            \n            \n171 000 \n            \n        \n        \n            \n            \n1.5.3.\n            \n            \n            \nздравноосигурителни плащания за дентална помощ \n            \n            \n            \n94 000 \n            \n        \n        \n            \n            \n1.5.4.\n            \n            \n            \nздравноосигурителни плащания за медико-диагностична дейност \n            \n            \n            \n71 500 \n            \n        \n        \n            \n            \n1.5.5.\n            \n            \n            \nздравноосигурителни плащания за лекарства за домашно лечение, медицински изделия и диетични храни за специални медицински цели \n            \n            \n            \n391 000\n            \n        \n        \n            \n            \n1.5.6.\n            \n            \n            \nздравноосигурителни плащания за болнична медицинска помощ \n            \n            \n            \n958 020\n            \n        \n        \n            \n            \n1.5.6.1.\n            \n            \n            \nв т.ч. за акушерска помощ за всички здравно неосигурени жени \n            \n            \n            \n4 500 \n            \n        \n        \n            \n            \n1.5.7.\n            \n            \n            \nдруги здравноосигурителни плащания за медицинска помощ \n            \n            \n            \n120 000\n            \n        \n        \n            \n            \n1.5.7.1.\n            \n            \n            \nв т.ч. здравноосигурителни плащания за медицинска помощ, оказана в съответствие с правилата за координация на системите за социална сигурност\n            \n            \n            \n20 000\n            \n        \n        \n            \n            \n1.5.7.2.\n            \n            \n            \nв т.ч. неразплатени задължения за предходна година\n            \n            \n            \n100 000\n            \n        \n        \n            \n            \n2. \n            \n            \n            \nПридобиване на нефинансови активи \n            \n            \n            \n7 000 \n            \n        \n        \n            \n            \n3. \n            \n            \n            \nРезерв за непредвидени и неотложни разходи \n            \n            \n            \n260 268\n            \n        \n        \n            \n            \n4.\n            \n            \n            \nПредоставени трансфери на Националната агенция за приходите по чл. 24, т. 6 от Закона за здравното осигуряване и към бюджетни предприятия, сключили договори за извършване на медицински услуги с Националната здравноосигурителна каса \n            \n            \n            \n3 090 \n            \n        \n        \n            \n            \n5.\n            \n            \n            \nПредоставени трансфери на Министерството на здравеопазването за заплащане на медицински дейности, лекарствени продукти и медицински изделия, осигурявани от Министерството на здравеопазването\n            \n            \n            \n340 000 \n            \n        \n    \n \n(3) Приема бюджета на Националната здравноосигурителна каса за 2011 г. с балансирано бюджетно салдо.\nЧл. 2. \nОпределя здравноосигурителната вноска за 2011 г. в размер 8 на сто.\nЧл. 3. \n(1) Всяко тримесечие към договорите с изпълнителите на първична и специализирана медицинска помощ Националната здравноосигурителна каса определя:\n1. броя на назначаваните специализирани медицински дейности в съответствие с чл. 1, ал. 2, ред 1.5.2;\n2. стойността на назначаваните медико-диагностични дейности в съответствие с чл. 1, ал. 2, ред 1.5.4.\n(2) Надзорният съвет на Националната здравноосигурителна каса утвърждава ред за прилагане на ал. 1.\nЧл. 4.\n Средствата за лечение на редки заболявания не може да надхвърлят 10 на сто от стойностите по чл. 1, ал. 2, ред 1.5.5.\nЧл. 5. \n(1) В рамките на стойностите по чл. 1, ал. 2, ред 1.5.6:\n1. Националната здравноосигурителна каса определя за всяка районна здравноосигурителна каса годишна обща стойност на разходите, разпределена по месеци;\n2. районните здравноосигурителни каси определят задължителна годишна прогнозна стойност за дейностите за болнична медицинска помощ към договорите с изпълнителите, разпределена по тримесечия.\n(2) Изпълнението на дейностите по ал. 1 се контролира по месеци и прогнозната стойност по ал. 1, т. 2 се коригира на тримесечие.\n(3) Прогнозните стойности по ал. 1, т. 2 и корекциите им по ал. 2 се утвърждават от Надзорния съвет на Националната здравноосигурителна каса.\n(4) За определяне на прогнозните стойности по ал. 1, т. 2 и техните корекции Надзорният съвет на Националната здравноосигурителна каса приема правила.\nЧл. 6. \nЛечебните заведения, сключили договор с Националната здравноосигурителна каса, й представят годишен финансов отчет и периодични финансови отчети за изпълнението на дейностите, платени от касата, по ред, определен от Надзорния съвет.\nПреходни и заключителни разпоредби\n§ 1. \nПреизпълнението на здравноосигурителните приходи по чл. 1, ал. 1, ред 1 се разпределя за здравноосигурителни плащания по ред, определен от Надзорния съвет на Националната здравноосигурителна каса.\n§ 2. \nМинистерството на здравеопазването ежемесечно до края на текущия месец предоставя трансфер към бюджета на Националната здравноосигурителна каса по чл. 1, ал. 1, ред 5 в размер на поетото през месеца задължение към лечебните заведения за извършената от тях акушерска помощ по чл. 82, ал. 1, т. 2 от Закона за здравето. Дейността се заплаща при условията и по реда на Националния рамков договор за медицинските дейности, а когато не е сключен Национален рамков договор за медицинските дейности – при условията и по реда на § 12б от преходните и заключителните разпоредби на Закона за здравното осигуряване. Средствата се отчитат по чл. 1, ал. 2, ред 1.5.6.1 по бюджета на Националната здравноосигурителна каса.\n§ 3. \nОт републиканския бюджет чрез бюджета на Министерството на здравеопазването може да се получават по бюджета на Националната здравноосигурителна каса целеви субсидии по чл. 23, ал. 1, т. 11 от Закона за здравното осигуряване извън тези по чл. 1, ал. 1 за изпълнение на задължения, които произтичат от прилагането на правилата за координация на системите за социална сигурност и са за обезщетения в натура извън медицинската помощ по чл. 45 от Закона за здравното осигуряване. С извършените разходи за тези обезщетения се завишават сумите по чл. 1, ал. 2, редове II, 1, 1.5, 1.5.7.\n§ 4. \nСредствата по договори за извършване на болнична помощ, сключени между разпоредители с бюджетни кредити и Националната здравноосигурителна каса, се отчитат като трансфери по чл. 1, ал. 2, ред 4.\n§ 5. \n(1) През 2011 г. дейностите по диагнос­тика и лечение на злокачествени заболявания и на болни с бъбречна недостатъчност на диализно лечение, включително осигуряването на лекарствени продукти и медицински изделия, както и другите медицински дейности, които през 2010 г. са финансирани чрез бюджета на Министерството на здравеопазването и чрез делегираните от държавата дейности през бюджета на общините, се заплащат със средствата по чл. 1, ал. 2, ред 5.\n(2) Дейностите, лекарствените продукти и медицинските изделия по ал. 1 се заплащат по ред и методика, определени от министъра на здравеопазването.\n(3) Средствата по чл. 1, ал. 2, ред 5 се трансферират ежемесечно до края на текущия месец.\n§ 6. \nРазчитането на дължимите суми в съответствие с изискванията на чл. 24, т. 6 от Закона за здравното осигуряване от бюджета на Националната здравноосигурителна каса към бюджета на Националната агенция за приходите се извършва в края на всеки календарен месец в размер 0,2 на сто върху набраните през предходния месец здравно­осигурителни вноски. Средствата се отчитат като трансфери между бюджетни сметки по чл. 1, ал. 2, ред 4.\n§ 7. \nНадзорният съвет на Националната здравноосигурителна каса има право да извършва вътрешни компенсирани промени на кредитите между елементите на разходите и трансферите по чл. 1, ал. 2, които са в рамките на утвърдения бюджет.\n§ 8. \nНадзорният съвет на Националната здравноосигурителна каса на основание чл. 26, ал. 2 от Закона за здравното осигуряване има право да разходва средствата от резерва за непредвидени и неотложни разходи по чл. 1, ал. 2, ред 3.\n§ 9. \nНадзорният съвет на Националната здравноосигурителна каса може да вземе решение приходите от продажба на дълготрайни материални активи да се използват за придобиване на такива активи над утвърдения разход по чл. 1, ал. 2, ред 2.\n§ 10. \nВ Закона за бюджета на Националната здравноосигурителна каса за 2010 г. (обн., ДВ, бр. 99 от 2009 г.; изм., бр. 59 и 62 от 2010 г.) в чл. 1 се правят следните изменения:\n1. В ал. 2:\nа) думите „по разходите и трансферите на обща сума 1 909 432“ се заменят с „по разходите и трансферите на обща сума 2 039 432“;\nб) в колона 3 на ред II „Разходи и трансфери – всичко“ числото „1 909 432“ се заменя с „2 039 432“;\nв) в колона 3 на ред 1 „Текущи разходи“ числото „1 777 284“ се заменя с „1 907 284“;\nг) в колона 3 на ред 1.5 „Здравноосигурителни плащания“ числото „1 729 932“ се заменя с „1 859 932“;\nд) в колона 3 на ред 1.5.6 „Здравоосигурителни плащания за болнична медицинска помощ“ числото „886 932“ се заменя с „1 016 932“.\n2. В ал. 3 числото „662 779“ се заменя с „532 779“.\n§ 11. \nВ Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1, 31 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93 и 101 от 2009 г. и бр. 19, 26, 43, 49, 58, 59 и 62 от 2010 г.) се правят следните изменения и допълнения:\n1. В чл. 13:\nа) в ал. 1 думите „един представител на представителните организации на работниците и служителите“ се заменят с „двама представители на представителните организации на работниците и служителите“ и думите „5 представители“ се заменят с „4 представители“;\nб) в ал. 4 думата „четирима“ се заменя с „трима“.\n2. В чл. 18 се създава нова т. 3:\n„3. собственици, членове на управителни и контролни органи на търговски дружества или еднолични търговци с предмет на дейност производство, внос, търговия на едро или дребно с лекарствени продукти; съдружници или акционери, притежаващи над 5 на сто от капитала на търговски дружества с предмет на дейност производство, внос, търговия на едро или дребно с лекарствени продукти или работят на трудов договор в тези дружества.“\n3. В чл. 24:\nа) създава се нова т. 8:\n„8. заплащане на дейностите по диагностика и лечение на злокачествени заболявания и на болни с бъбречна недостатъчност на диализно лечение, включително осигуряването на лекарствени продукти и медицински изделия за тези заболявания, както и други медицински дейности, определени в нормативен акт;“\nб) досегашната т. 8 става т. 9.\n4. В чл. 26:\nа) в ал. 1, т. 1 думата „пет“ се заменя с „десет“;\nб) алинея 2 се изменя така:\n„(2) Със средствата от резерва се плащат разходи в случай на значителни отклонения от равномерното разходване на средствата или на териториален дисбаланс в потреблението на медицинска помощ, както и дейности, способстващи механизмите на разплащане и качеството на медицинската помощ.“\n5. В чл. 37:\nа) в ал. 1, т. 1 след думите „установена за страната“ се поставя точка и текстът до края се заличава;\nб) алинея 5 се отменя.\n6. В чл. 45:\nа) създава се нова ал. 9:\n„(9) За лекарствените продукти, включени в Позитивния лекарствен списък по чл. 262, ал. 4, т. 1 от Закона за лекарствените продукти в хуманната медицина, НЗОК може да договаря с притежателите на разрешенията за употреба или с техни упълномощени представители отстъпки от стойността, на която се заплаща от НЗОК съответният лекарствен продукт, при условия, критерии и ред, определени с наредбата по ал. 8.“;\nб) досегашните ал. 9 и 10 стават съответно ал. 10 и 11.\n7. В чл. 59 ал. 11 се изменя така:\n„(11) Директорът на съответната районна здравноосигурителна каса прекратява договорите с изпълнителите на медицинска помощ в следните случаи:\n1. при отчитане на дейност, която не е извършена – частично, за съответната клинична пътека или за съответния пакет по специалност от основния пакет специализирана извънболнична медицинска помощ, по която е отчетена дейността;\n2. при повторно отчитане на дейност, различна от тази по т. 1, която не е извършена, като договорът се прекратява изцяло.“\n8. В чл. 80г, ал. 2 думите „пътуването и пребиваването им в държава – членка на Европейския съюз,“ се заменят с „временното им пребиваване в държава – членка на Европейския съюз, държавите от Европейското икономическо пространство и Конфедерация Швейцария“.\n9. В преходните и заключителните разпоредби се създават § 12а и 12б:\n„§ 12а. (1) Разпоредбата на чл. 24, т. 8 се прилага до 31 декември 2011 г.\n(2) За срока по ал. 1 дейностите по чл. 24, т. 8 се заплащат при условия и по ред, определени в Закона за бюджета на Националната здравноосигурителна каса за 2011 г.\n§ 12б. (1) За осъществяване на дейностите, предвидени в този закон, през 2011 г. се прилагат Национален рамков договор за медицинските дейности и Национален рамков договор за денталните дейности, сключени в срок до 31 декември 2010 г. при условията и по реда на чл. 54 и 55. \n(2) В случай че не бъдат подписани националните рамкови договори по ал. 1, през 2011 г. се прилага Националният рамков договор за 2010 г. с изключение на обемите, цените и методиките за остойностяване и за заплащане на медицинската помощ, приети по реда на чл. 55в.“\n§ 12. \nВ Закона за лекарствените продукти в хуманната медицина (обн., ДВ, бр. 31 от 2007 г.; изм., бр. 19 от 2008 г.; Решение № 5 на Конституционния съд от 2008 г. – бр. 65 от 2008 г.; изм., бр. 71 от 2008 г., бр. 10, 23, 41, 88 и 102 от 2009 г. и бр. 59 от 2010 г.) в чл. 262, ал. 4, т. 4 думите „редки заболявания“ се заличават.\n§ 13. \nВ Закона за трансплантация на органи, тъкани и клетки (обн., ДВ, бр. 83 от 2003 г.; изм., бр. 88 от 2005 г., бр. 71 от 2006 г., бр. 36 и 41 от 2009 г.) в чл. 16 се правят следните изменения и допълнения:\n1. Създава се нова ал. 3:\n„(3) Лекарствените продукти, предназначени за лечението на състояния след трансплантация, се заплащат от Националната здравноосигурителна каса по реда на Закона за здравното осигуряване.“\n2. Досегашните ал. 3 и 4 стават съответно ал. 4 и 5.\n§ 14. \nИзпълнението на закона се възлага на Надзорния съвет и на управителя на Националната здравноосигурителна каса, както и на изпълнителния директор на Националната агенция за приходите в частта за събиране на здравноосигурителните вноски.\n§ 15. \nЗаконът влиза в сила от 1 януари 2011 г. с изключение на § 10, който влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 30 ноември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n9934"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10012",
    "meta": [],
    "text": "УКАЗ № 325\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за частните съдебни изпълнители, приет от ХLI Народно събрание на 26 ноември 2010 г.\nИздаден в \nСофия на 7 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за частните съдебни изпълнители \n(обн., ДВ, бр. 43 от 2005 г.; изм., бр. 39 от 2006 г., бр. 31, 59 и 64 от 2007 г. и бр. 69 от 2008 г.)\n§ 1.\n В чл. 16 ал. 2 се отменя.\nЗаключителна разпоредба\n§ 2.\n Законът влиза в сила от 1 януари 2011 г. \nЗаконът е приет от 41-ото Народно събрание на 26 ноември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n9665"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9892",
    "meta": [],
    "text": "УКАЗ № 322\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Изменение № 1 на Финансовия договор между Република България и Европейската инвестиционна банка (проект „България – Транзитни пътища V“), приет от ХLI Народно събрание на 25 ноември 2010 г.\nИздаден в \nСофия на 29 ноември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Изменение № 1 на Финансовия договор между Република България и Европейската инвестиционна банка (проект „България – Транзитни пътища V“)\nЧлен единствен. \nРатифицира Изменение № 1 на Финансовия договор между Република България и Европейската инвестиционна банка (проект „България – Транзитни пътищаV“), подписано на 29 октомври 2010 г.\nЗаконът е приет от 41-ото Народно събрание на 25 ноември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n9509"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9924",
    "meta": [],
    "text": "УКАЗ № 324\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за предотвратяване и разкриване на конфликт на интереси, приет от ХLI Народно събрание на 25 ноември 2010 г.\nИздаден в \nСофия на 7 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за предотвратяване и разкриване на конфликт на интереси \n(обн., ДВ, бр. 94 от 2008 г.; изм., бр. 10, 26 и 101 от 2009 г. и бр. 62 от 2010 г.)\n§ 1.\n Наименованието на закона се изменя така: „Закон за предотвратяване и установяване на конфликт на интереси“. \n§ 2.\n В чл. 1 думата „разкриване“ се заменя с „установяване“. \n§ 3.\n В чл. 2 се правят следните изменения и допълнения:\n1. В ал. 2 думите „Частен интерес е всяка“ се заменят с „Частен е всеки интерес, който води до“. \n2. В ал. 3 след думата „работа“ се добавя „длъжност“. \n§ 4.\n В чл. 3 т. 25 се изменя така:\n„25. служителите в администрацията на президента, на органите на законодателната, изпълнителната и съдебната власт, служителите в местната администрация, служителите в администрацията на органи, създадени със закон, с изключение на служителите, които заемат технически длъжности.“\n§ 5.\n В чл. 4, ал. 1 след думите „задълженията си“ се добавя „в интерес на обществото“. \n§ 6.\n В чл. 14 се правят следните изменения и допълнения:\n1. В ал. 1 в текста преди т. 1 думата „7-дневен“ се заменя с „30-дневен“. \n2. В ал. 2 накрая се добавя „когато трябва да се отстранят непълноти или допуснати грешки.“\n3. Алинея 3 се изменя така:\n„(3) При промяна на заеманата длъжност от лице, което остава като задължено лице по чл. 3, не се подава декларация по ал. 1.“\n§ 7.\n В глава трета се създава чл. 18а:\n„Чл. 18а. (1) Контролът за изпълнение на задълженията по чл. 12 – 16 се осъществява от съответните комисии по чл. 25, ал. 2, т. 1 и 3 и от органите по избора или назначаването.\n(2) При неизпълнение на задълженията, посочени в ал. 1, комисиите по чл. 25, ал. 2, т. 1 и 3 и органите по избора или назначаването изпращат сигнал до Комисията за предотвратяване и установяване на конфликт на интереси за издаване на наказателно постановление по реда на чл. 43.“ \n§ 8. \nЧлен 19 се изменя така:\n„Чл. 19. (1) Лице, заемащо публична длъжност, е длъжно само да се отстрани от изпълнение на правомощията си или на задължение по служба, когато по конкретен повод е налице частен интерес.\n(2) При съмнение за конфликт на интереси лицето, заемащо публична длъжност, може чрез органа по избора или назначаването или съответната комисия по чл. 25, ал. 2, т. 1 и 3 да поиска от Комисията за предотвратяване и установяване на конфликт на интереси да установи налице ли е конфликт на интереси.\n (3) Алинеи 1 и 2 не се прилагат за лица, заемащи публични длъжности, когато в специален закон е предвидено друго.“\n§ 9.\n Член 20 се изменя така:\n„Чл. 20. (1) Лице, заемащо публична длъжност, може да бъде отстранено по конкретен повод от изпълнение на правомощията му или на задължение по служба с писмен акт и от органа по избора или назначаването, ако то е декларирало частен интерес. В тридневен срок отстраненото лице може да оспори отстраняването пред Комисията за предотвратяване и установяване на конфликт на интереси, която да установи налице ли е конфликт на интереси. Комисията се произнася в 14-дневен срок.\n(2) Когато държавен орган, орган на местното самоуправление или друг орган обсъжда и решава въпрос, по който негов член е декларирал частен интерес, последният не участва в обсъждането и гласуването. В тези случаи решенията се приемат с предвиденото мнозинство от членовете на органа, като се изключи лицето, за което е налице конфликт на интереси.\n(3) Алинеи 1 и 2 не се прилагат за лица, заемащи публични длъжности, когато в специален закон е предвидено друго.“\n§ 10.\n В глава пета се създава чл. 20а:\n„Чл. 20а. (1) Лице, което е заемало публична длъжност и е освободено от длъжността въз основа на влязъл в сила акт, с който е установен конфликт на интереси, няма право в продължение на една година от освобождаването да заема публична длъжност.\n(2) Забраната по ал. 1 не се отнася за длъжности, които се заемат въз основа на упражнено пряко избирателно право.“\n§ 11.\n Създава се глава пета „а“:\n„Глава пета „а“\nКОМИСИЯ ЗА ПРЕДОТВРАТЯВАНЕ И УСТАНОВЯВАНЕ НА КОНФЛИКТ НА ИНТЕРЕСИ\nЧл. 22а. (1) Конфликтът на интереси за лицата, заемащи публични длъжности, се установява от Комисията за предотвратяване и установяване на конфликт на интереси, наричана по-нататък „комисията“, която е независим орган. \n(2) Комисията се състои от петима членове, от които Народното събрание избира трима членове, в т. ч. председател, президентът на републиката назначава един член и един член се избира с решение на Министерския съвет и се назначава със заповед на министър-председателя. Мандатът на председателя и членовете на комисията е 5 години с право на не повече от два пълни последователни мандата.\n(3) Комисията е юридическо лице – първо­степенен разпоредител с бюджетни кредити, със седалище в София.\n(4) Комисията е постояннодействащ орган, който се подпомага от администрация.\n(5) Организацията и дейността на комисията се определят с правилник, който се приема от комисията и се обнародва в „Държавен вестник“.\n(6) Комисията внася в Народното събрание доклад за извършената дейност ежегодно до 31 март на следващата година.\nЧл. 22б. (1) Членове на комисията могат да бъдат само български граждани с постоянен адрес в страната, които имат висше юридическо образование и се ползват с обществен авторитет и доверие.\n(2) Не може да бъде член на комисията лице, което е:\n1. осъждано за умишлено престъпление от общ характер, независимо от реабилитацията;\n2. на изборна длъжност в орган на държавна власт или в орган на местното самоуправление;\n3. член на политическа партия или коалиция и на синдикална организация;\n4. на изборна длъжност в ръководен или контролен орган на професионална или съсловна организация съгласно съдебното решение за регистрация;\n5. наето по трудово или служебно правоотношение;\n6. съпруг или се намира във фактическо съжителство, или е роднина по права линия без ограничения или по съребрена линия до четвърта степен включително и по сватовство до втора степен включително с друг член на комисията или с председателя;\n7. едноличен търговец, неограничено отговорен съдружник в търговско дружество, управител, търговски пълномощник, търговски представител, прокурист, търговски посредник, ликвидатор или синдик, член на орган на управление или контрол на търговско дружество или кооперация.\n(3) Членовете на комисията освобождават заеманите от тях длъжности или прекратяват дейностите, несъвместими с изискванията на ал. 2, т. 2, 4, 5 и 7, в едномесечен срок от избирането, съответно назначаването им.\nЧл. 22в. (1) Пълномощията на председателя или на член на комисията се прекратяват от органа, който ги е избрал, съответно назначил, преди изтичане на мандата им:\n1. по тяхно искане;\n2. при невъзможност да изпълняват задълженията си повече от 6 месеца;\n3. когато са осъдени за умишлено престъп­ление от общ характер;\n4. при несъвместимост;\n5. при влизане в сила на акт, с който е установен конфликт на интереси;\n6. при смърт или поставяне под запрещение.\n(2) При смърт или предсрочно прекратяване на пълномощията на председателя или на член на комисията в едномесечен срок се избира, съответно назначава нов член, който довършва мандата. \nЧл. 22г. (1) Предложения за избор на членове на комисията от квотата на Народното събрание се правят от народни представители.\n(2) В състава на комисията от квотата на Народното събрание не може да има повече от един член, предложен от народни представители от една и съща парламентарна група.\n(3) Народното събрание избира членовете на комисията с тайно гласуване. За председател на комисията се смята за избран членът, получил най-много гласове.\nЧл. 22д. (1) Председателят и членовете на комисията имат всички права по трудово правоотношение освен тези, които противоречат или са несъвместими с тяхното правно положение.\n(2) Членовете на комисията получават основно месечно възнаграждение, равно на три средномесечни работни заплати на наетите лица по трудово и служебно правоотношение в обществения сектор съобразно данни на Националния статистически институт. Основното месечно възнаграждение се преизчислява всяко тримесечие, като се взема предвид средномесечната работна заплата за последния месец от предходното тримесечие.\n(3) Председателят на комисията получава месечно възнаграждение с 20 на сто по-високо от основното месечно възнаграждение по ал. 2.\nЧл. 22е. (1) Председателят представлява комисията, ръководи и организира дейността й, като:\n1. определя дневния ред и свиква заседанията;\n2. публикува решенията и докладите за дейността й на страницата на комисията в интернет;\n3. внася в Народното събрание годишния доклад за дейността на комисията;\n4. осъществява и други дейности съобразно задачите и функциите на комисията.\n(2) Когато председателят отсъства, той определя свой заместник от членовете на комисията. \nЧл. 22ж. (1) Заседанията на комисията се свикват от председателя й по негова инициатива или по писмено искане на друг член на комисията.\n(2) Заседанията на комисията се провеждат при кворум повече от половината от всички членове. Решенията се вземат с мнозинство повече от половината от всички членове с явно гласуване.\n(3) За заседанията се води стенографски протокол, в който се отразяват разискванията и гласуването на всеки от членовете на комисията.\n(4) Комисията сътрудничи със сродни чуждестранни и международни институции.\nЧл. 22з. (1) При изпълнение на своята дейност комисията изисква и получава информация от органите на държавна власт, органите на местното самоуправление, другите институции, както и от юридическите и физическите лица. \n(2) Органите и лицата по ал. 1 са длъжни в 14-дневен срок от получаване на искането да представят необходимата информация.\n(3) Достъпът на комисията до информационните масиви и регистри на органите на държавна власт и органите на местното самоуправление е безплатен.\nЧл. 22и. (1) Комисията води и поддържа:\n1. регистър на получените сигнали за конфликт на интереси и на издадените решения за установяване на конфликт на интереси;\n2. регистър на съставените актове за административни нарушения и издадените наказателни постановления.\n(2) В регистъра по ал. 1, т. 1 се описват пореден номер и дата на сигнала за конфликт на интереси, подателят на сигнала, кратко описание на сигнала, номер, дата и съдържание на решението. \n(3) В регистъра по ал. 1, т. 2 се описват датата и съдържанието на акта за установяване на нарушението, номерът и датата на издаденото наказателно постановление и описание на наложеното наказание.“\n§ 12. \nЧлен 23 се изменя така:\n„Чл. 23. (1) Установяването на конфликт на интереси се извършва по сигнал, подаден до Комисията за предотвратяване и установяване на конфликт на интереси, по решение на Комисията за предотвратяване и установяване на конфликт на интереси или по искане на лицето, заемащо публична длъжност.\n(2) Установяване на конфликт на интереси не може да се извършва по анонимен сигнал.“ \n§ 13.\n В чл. 24 ал. 3 се изменя така:\n„(3) Когато разполага с данни, че лице, заемащо публична длъжност, е нарушило разпоредба на този закон, органът по избора или назначаването или съответната комисия по чл. 25, ал. 2, т. 1 и 3 незабавно изпраща сигнал до Комисията за предотвратяване и установяване на конфликт на интереси заедно със заверени копия от документите, относими към сигнала.“\n§ 14. \nВ чл. 25 се правят следните изменения:\n1. Алинея 1 се изменя така: \n„(1) При постъпването на сигнал, извън случаите по чл. 24, ал. 3, Комисията за предотвратяване и установяване на конфликт на интереси изисква необходимата информация и документи от комисиите по ал. 2, т. 1 и 3, съответно от органа по избора или назначаването.“\n2. В ал. 2 в текста преди т. 1 думите „Проверката се извършва за“ се заменят с „Информацията по сигнала се изготвя за“. \n3. Алинея 3 се изменя така:\n„(3) Информация по сигнала и свързаните с него документи се представят в 14-дневен срок на Комисията за предотвратяване и установяване на конфликт на интереси.“\n§ 15.\n Член 26 се изменя така:\n„Чл. 26. Комисията за предотвратяване и установяване на конфликт на интереси събира доказателства по реда на Административнопроцесуалния кодекс, изслушва лицето, заемащо публична длъжност, и му дава възможност да направи възражение.“\n§ 16. \nЧлен 27 се изменя така:\n„Чл. 27. (1) Комисията за предотвратяване и установяване на конфликт на интереси се произнася с решение в двумесечен срок от откриване на производството по чл. 23, ал. 1.\n(2) С решението по ал. 1 комисията установява конфликт на интереси или че не е налице конфликт на интереси.\n(3) Комисията установява конфликт на интереси за председателя или за свой член с решение, взето с единодушие при тайно гласуване, като се изключи лицето, за което се гласува решението. \n(4) Решението на комисията се съобщава на:\n1. заинтересованото лице;\n2. органа по избора или назначаването;\n3. съответната комисия по чл. 25, ал. 2, т. 1 или 3;\n4. окръжната прокуратура по седалището на органа, съответно по т. 2 или 3.\n(5) Решението, с което се установява конфликт на интереси, може да се оспори от заинтересованото лице пред съда по реда на Административнопроцесуалния кодекс.\n(6) Прокурорът може да подаде протест до съда в едномесечен срок от съобщаването на решението на комисията, с което е установено, че не е налице конфликт на интереси.“\n§ 17.\n Член 27а се изменя така:\n„Чл. 27а. Сигналите за нарушения по глава пета се разглеждат от Комисията за предотвратяване и установяване на конфликт на интереси по реда на чл. 26 и 27.“ \n§ 18.\n Член 28 се отменя.\n§ 19.\n Член 30 се изменя така: \n„Чл. 30. (1) В едномесечен срок от влизане в сила на решението, с което е установен конфликт на интереси, председателят на комисията издава наказателно постановление за налагане на административно наказание по чл. 35 и 37 и се произнася по чл. 33, ал. 2 и 3. В тези случаи не се съставя акт за установяване на административно нарушение.\n(2) Наказателното постановление по ал. 1 се обжалва по реда на Закона за административните нарушения и наказания.“\n§ 20. \nВ чл. 39 думите „разпоредбата на чл. 21“ се заменят с „разпоредбата на чл. 20а или 21“. \n§ 21. \nВ чл. 41 се правят следните изменения:\n1. В ал. 1 думите „от 500 до 1500 лв.“ се заменят с „от 1000 до 3000 лв.“. \n2. В ал. 2 думите „от 2000 до 3000 лв.“ се заменят с „от 3000 до 5000 лв.“. \n§ 22.\n Член 43 се изменя така:\n„Чл. 43. (1) На лице, заемащо публична длъжност, административното наказание по чл. 34, 36, 38, 39, 40 и 41 се налага от председателя на Комисията за предотвратяване и установяване на конфликт на интереси с наказателно постановление. Административното нарушение се установява от определено от председателя длъжностно лице.\n(2) Наказателното постановление по ал. 1 се обжалва по реда на Закона за административните нарушения и наказания.“\n§ 23.\n Член 43а се отменя.\nПреходни и заключителни разпоредби\n§ 24. \n(1) В тримесечен срок от влизането в сила на този закон лицата по чл. 3, т. 25, които след 30 март 2009 г. заемат публични длъжности, подават декларация по чл. 12, т. 2. Обстоятелствата по т. 1, 3, 4 и 5 се декларират към датата на влизането в сила на закона, а по т. 2 – една година преди датата на влизането му в сила.\n(2) В тримесечен срок от влизането в сила на този закон лицата по чл. 3, т. 25, които до 31 март 2009 г. са подали декларация по чл. 12, т. 2 и за които в периода от 31 март 2009 г. до влизането в сила на този закон е настъпила промяна в декларираните обстоятелства, подават декларация по чл. 12, т. 3.\n(3) Започнатите до 1 април 2011 г. производства се довършват по досегашния ред.\n§ 25. \n(1) Съставът на комисията през първия мандат се обновява след изтичане на две години и половина с един представител от квотата на Народното събрание и с един от квотата на президента и на Министерския съвет. \n(2) Представителят от квотата на Народното събрание се определя чрез жребий. Председателят на комисията не участва в жребия.\n§ 26.\n В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм. и доп., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г. и бр. 16, 19, 43, 49, 58, 59 и 88 от 2010 г.) в чл. 37, ал. 4 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 27.\n В Закона за администрацията (обн., ДВ, бр. 130 от 1998 г.; Решение № 2 на Конституционния съд от 1999 г. – бр. 8 от 1999 г.; изм., бр. 67 от 1999 г., бр. 64 и 81 от 2000 г., бр. 99 и 101 от 2001 г., бр. 95 от 2003 г., бр. 19 от 2005 г., бр. 24, 30, 69 и 102 от 2006 г., бр. 46 и 78 от 2007 г., бр. 43 и 94 от 2008 г., бр. 35 и 42 от 2009 г. и бр. 24 от 2010 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 28.\n В Закона за безопасно използване на ядрената енергия (обн., ДВ, бр. 63 от 2002 г.; изм., бр. 120 от 2002 г., бр. 70 от 2004 г., бр. 76, 88 и 105 от 2005 г., бр. 30 от 2006 г., бр. 11 и 109 от 2007 г., бр. 36 и 67 от 2008 г., бр. 42 и 74 от 2009 г. и бр. 80, 87 и 88 от 2010 г.) в чл. 7, ал. 1, т. 6 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 29.\n В Закона за Българската народна банка (обн., ДВ, бр. 46 от 1997 г.; изм., бр. 49 и 153 от 1998 г., бр. 20 и 54 от 1999 г., бр. 109 от 2001 г., бр. 45 от 2002 г., бр. 10 и 39 от 2005 г., бр. 37, 59 и 108 от 2006 г., бр. 52 и 59 от 2007 г. и бр. 24, 42 и 44 от 2009 г.) в чл. 12, ал. 9 навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 30.\n В Закона за гарантиране на влоговете в банките (обн., ДВ, бр. 49 от 1998 г.; изм., бр. 73, 153 и 155 от 1998 г., бр. 54 от 1999 г., бр. 109 от 2001 г., бр. 92 и 118 от 2002 г., бр. 31 и 39 от 2005 г., бр. 59, 64 и 86 от 2006 г., бр. 67 и 98 от 2008 г. и бр. 42 и 44 от 2009 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 31.\n В Закона за дипломатическата служба (обн., ДВ, бр. 78 от 2007 г.; изм., бр. 42 от 2009 г.) в чл. 31, ал. 2, т. 3 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 32. \nВ Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия (обн., ДВ, бр. 102 от 2006 г.; изм., бр. 41, 57 и 109 от 2007 г., бр. 69 от 2008 г., бр. 25, 35, 42, 82 и 93 от 2009 г. и бр. 18 и 54 от 2010 г.) в чл. 5, ал. 7, т. 4 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 33. \nВ Закона за Държавна агенция „Национална сигурност“ (обн., ДВ, бр. 109 от 2007 г.; изм., бр. 69 и 94 от 2008 г., бр. 22, 35, 42, 82 и 93 от 2009 г. и бр. 16 и 80 от 2010 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 34.\n В Закона за държавния служител (обн., ДВ, бр. 67 от 1999 г.; изм., бр. 1 от 2000 г., бр. 25, 99 и 110 от 2001 г., бр. 45 от 2002 г., бр. 95 от 2003 г., бр. 70 от 2004 г., бр. 19 от 2005 г., бр. 24, 30 и 102 от 2006 г., бр. 59 и 64 от 2007 г., бр. 43, 94 и 108 от 2008 г., бр. 35, 42, 74 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.) в чл. 107, ал. 1, т. 8 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 35.\n В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. – бр. 45 от 2009 г.; изм., бр. 82, 89 и 93 от 2009 г. и бр. 12, 17 и 27 от 2010 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 36.\n В Закона за енергетиката (обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г. и бр. 35, 41, 42, 82 и 103 от 2009 г. и бр. 54 от 2010 г.) в чл. 12, ал. 3, т. 5 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 37.\n В Закона за енергийната ефективност (обн., ДВ, бр. 98 от 2008 г.; изм., бр. 6, 19, 42 и 82 от 2009 г. и бр. 15 и 52 от 2010 г.) в чл. 62, ал. 1, т. 6 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 38.\n В Закона за закрила и развитие на културата (обн., ДВ, бр. 50 от 1999 г.; изм., бр. 1 от 2000 г.; попр., бр. 34 от 2001 г.; изм., бр. 75 от 2002 г., бр. 55 от 2004 г., бр. 28, 74, 93, 99 и 103 от 2005 г., бр. 21, 41 и 106 от 2006 г., бр. 84 от 2007 г., бр. 19, 42 и 74 от 2009 г. и бр. 13 и 50 от 2010 г.) в чл. 26, ал. 5, т. 5 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 39. \nВ Закона за защита на конкуренцията (обн., ДВ, бр. 102 от 2008 г.; изм., бр. 42 от 2009 г. и бр. 54 от 2010 г.) в чл. 5, ал. 1, т. 4 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 40. \nВ Закона за защита на личните данни (обн., ДВ, бр. 1 от 2002 г.; изм., бр. 70 и 93 от 2004 г., бр. 43 и 103 от 2005 г., бр. 30 и 91 от 2006 г., бр. 57 от 2007 г. и бр. 42 от 2009 г.) в чл. 8, ал. 4, т. 2, буква „д“ думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 41. \nВ Закона за защита от дискриминация (обн., ДВ, бр. 86 от 2003 г.; изм., бр. 70 от 2004 г., бр. 105 от 2005 г., бр. 30 и 68 от 2006 г., бр. 59 и 100 от 2007 г., бр. 69 и 108 от 2008 г. и бр. 42, 74 и 103 от 2009 г.) в чл. 44, ал. 1, т. 5 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 42.\n В Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г. и бр. 19, 26, 43, 49, 58, 59 и 62 от 2010 г.) в чл. 19, ал. 4, т. 2 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 43.\n В Закона за Комисията за финансов надзор (обн., ДВ, бр. 8 от 2003 г.; изм., бр. 31, 67 и 112 от 2003 г., бр. 85 от 2004 г., бр. 39, 103 и 105 от 2005 г., бр. 30, 56, 59 и 84 от 2006 г., бр. 52, 97 и 109 от 2007 г., бр. 67 от 2008 г., бр. 24 и 42 от 2009 г. и бр. 43 от 2010 г.) в чл. 6, ал. 2, т. 6 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 44. \nВ Закона за местното самоуправление и местната администрация (обн., ДВ, бр. 77 от 1991 г.; изм., бр. 24, 49 и 65 от 1995 г., бр. 90 от 1996 г., бр. 122 от 1997 г., бр. 33, 130 и 154 от 1998 г., бр. 67 и 69 от 1999 г., бр. 26 и 85 от 2000 г., бр. 1 от 2001 г., бр. 28, 45 и 119 от 2002 г., бр. 69 от 2003 г., бр. 19 и 34 от 2005 г., бр. 30 и 69 от 2006 г., бр. 61 и 63 от 2007 г., бр. 54 и 108 от 2008 г., бр. 6, 14, 35, 42 и 44 от 2009 г. и бр. 15 от 2010 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 45.\n В Закона за народните читалища (обн., ДВ, бр. 89 от 1996 г.; изм., бр. 95 от 1997 г., бр. 90 от 1999 г., бр. 28 и 94 от 2005 г., бр. 108 от 2006 г. , бр. 42 и 74 от 2009 г. и бр. 47 от 2010 г.) в чл. 19а думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 46.\n В Закона за Националната агенция за приходите (обн., ДВ, бр. 112 от 2002 г.; изм., бр. 114 от 2003 г., бр. 105 от 2005 г., бр. 105 от 2006 г., бр. 109 от 2007 г., бр. 12, 32, 42 и 95 от 2009 г., бр. 15, 51 и 54 от 2010 г.) в чл. 9, ал. 3, т. 4 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 47.\n В Закона за националната стандартизация (обн., ДВ, бр. 88 от 2005 г.; изм., бр. 42 от 2009 г.) в чл. 16, ал. 2, т. 5 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 48.\n В Закона за Националния дарителски фонд „13 века България“ (обн., ДВ, бр. 12 от 2001 г.; изм., бр. 32 и 94 от 2005 г., бр. 113 от 2007 г. и бр. 42 и 74 от 2009 г.) в чл. 7, ал. 6, т. 6 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 49.\n В Закона за обществените поръчки (обн., ДВ, бр. 28 от 2004 г.; изм., бр. 53 от 2004 г., бр. 31, 34 и 105 от 2005 г., бр. 18, 33, 37 и 79 от 2006 г., бр. 59 от 2007 г., бр. 94, 98 и 102 от 2008 г. , бр. 24 и 82 от 2009 г. и бр. 52 и 54 от 2010 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 50.\n В Закона за омбудсмана (обн., ДВ, бр. 48 от 2003 г.; изм., бр. 30 и 68 от 2006 г. и бр. 42 от 2009 г.) в чл. 15, ал. 1, т. 5 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 51.\n В Закона за отнемане в полза на държавата на имущество, придобито от престъпна дейност (обн., ДВ, бр. 19 от 2005 г.; изм., бр. 86 и 105 от 2005 г., бр. 33 и 75 от 2006 г., бр. 52, 59 и 109 от 2007 г., бр. 16 от 2008 г., бр. 12, 32 и 42 от 2009 г. и бр. 18 от 2010 г.) в чл. 12, ал. 7, т. 6 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 52.\n В Закона за правната помощ (обн., ДВ, бр. 79 от 2005 г.; изм., бр. 105 от 2005 г., бр. 17 и 30 от 2006 г., бр. 42 от 2009 г. и бр. 32 от 2010 г.) в чл. 14, ал. 1, т. 4 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 53.\n В Закона за приватизация и следприватизационен контрол (обн., ДВ, бр. 28 от 2002 г.; изм., бр. 78 от 2002 г., бр. 20 и 31 от 2003 г.; Решение № 5 на Конституционния съд от 2003 г. – бр. 39 от 2003 г.; изм., бр. 46 и 84 от 2003 г., бр. 55 и 115 от 2004 г., бр. 28, 39, 88, 94, 103 и 105 от 2005 г., бр. 36, 53, 72 и 105 от 2006 г., бр. 59 от 2007 г., бр. 36, 65, 94, 98 и 110 от 2008 г., бр. 24, 42, 82 и 99 от 2009 г., бр. 18, 50 и 89 от 2010 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 54. \nВ Закона за професионалното образование и обучение (обн., ДВ, бр. 68 от 1999 г.; изм., бр. 1 и 108 от 2000 г., бр. 111 от 2001 г., бр. 103 и 120 от 2002 г., бр. 29 от 2003 г., бр. 28, 77 и 94 от 2005 г., бр. 30 и 62 от 2006 г.; попр., бр. 63 от 2006 г.; изм., бр. 13 и 26 от 2008 г., бр. 36 и 74 от 2009 г. и бр. 50 от 2010 г.) в чл. 45, ал. 7, т. 5 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 55.\n В Закона за радиото и телевизията (обн., ДВ, бр. 138 от 1998 г.; Решение № 10 на Конституционния съд от 1999 г. – бр. 60 от 1999 г.; изм., бр. 81 от 1999 г., бр. 79 от 2000 г., бр. 96 и 112 от 2001 г., бр. 77 и 120 от 2002 г., бр. 99 и 114 от 2003 г., бр. 99 и 115 от 2004 г., бр. 88, 93 и 105 от 2005 г., бр. 21, 34, 70, 80, 105 и 108 от 2006 г., бр. 10, 41, 53 и 113 от 2007 г., бр. 110 от 2008 г., бр. 14, 37, 42 и 99 от 2009 г. и бр. 12 и 47 от 2010 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 56. \nВ Закона за Сметната палата (обн., ДВ, бр. 109 от 2001 г.; изм., бр. 45 от 2002 г., бр. 31 от 2003 г., бр. 38 от 2004 г., бр. 34 и 105 от 2005 г., бр. 24, 27, 33 и 37 от 2006 г., бр. 64 и 109 от 2007 г., бр. 67 от 2008 г. и бр. 42 от 2009 г.) навсякъде думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 57. \nВ Закона за статистиката (обн., ДВ, бр. 57 от 1999 г.; изм., бр. 42 от 2001 г., бр. 45 и 74 от 2002 г., бр. 37 от 2004 г., бр. 39, 81 и 88 от 2005 г., бр. 100 от 2007 г., бр. 98 от 2008 г. и бр. 42 и 95 от 2009 г.) в чл. 8, ал. 3, т. 5 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 58.\n В Закона за стоковите борси и тържищата (обн., ДВ, бр. 93 от 1996 г.; изм., бр. 41 и 153 от 1998 г., бр. 18 от 1999 г., бр. 20 от 2000 г., бр. 41 от 2001 г., бр. 30, 34, 80 и 85 от 2006 г., бр. 53 от 2007 г., бр. 42 и 82 от 2009 г. и бр. 18 от 2010 г.) в чл. 7, ал. 1, т. 4 думите „Закона за предотвратяване и разкриване на конфликт на интереси“ се заменят със „Закона за предотвратяване и установяване на конфликт на интереси“. \n§ 59. \nВ Закона за защита на потребителите (обн., ДВ, бр. 99 от 2005 г.; изм., бр. 30, 51, 53, 59, 105 и 108 от 2006 г., бр. 31, 41, 59 и 64 от 2007 г., бр. 36 и 102 от 2008 г., бр. 23, 42 и 82 от 2009 г. и бр. 15 и 18 от 2010 г.) в чл. 165 се правят следните изменения:\n1. В ал. 6 думата „разкриване“ се заменя с „установяване“. \n2. В ал. 8, т. 5 думата „разкриване“ се заменя с „установяване“. \n§ 60.\n В Закона за националната акредитация на органи за оценяване на съответствието (обн., ДВ, бр. 100 от 2005 г.; изм., бр. 105 от 2005 г., бр. 30 от 2006 г., бр. 42 и 82 от 2009 г. и бр. 41 от 2010 г.) в чл. 10а, ал. 2, т. 6 думата „разкриване“ се заменя с „установяване“. \n§ 61.\n Законът влиза в сила от деня на обнародването му в „Държавен вестник“ с изключение на:\n1. параграф 11 относно чл. 22а – 22д, който влиза в сила от 1 януари 2011 г.;\n2. параграфи 7, 8, 9, § 11 относно чл. 22е – 22и и § 12, 13, 14, 15, 16, 17, 18, 19, 20, 21, 22 и 23, които влизат в сила от 1 април 2011 г.\nЗаконът е приет от 41-ото Народно събрание на 25 ноември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n9664"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9944",
    "meta": [],
    "text": "УКАЗ № 320\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за физическото възпитание и спорта, приет от ХLI Народно събрание на 23 ноември 2010 г.\nИздаден в \nСофия на 29 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за физическото възпитание и спорта \n(обн., ДВ, бр. 58 от 1996 г.; Решение № 8 на Конституционния съд от 1997 г. – бр. 53 от 1997 г.; изм., бр. 124 от 1998 г., бр. 51 и 81 от 1999 г., бр. 53, 55 и 64 от 2000 г., бр. 75 от 2002 г.; Решение № 6 на Конституционния съд от 2002 г. – бр. 95 от 2002 г.; изм., бр. 120 от 2002 г., бр. 96 от 2004 г., бр. 88 и 103 от 2005 г., бр. 30, 34, 36 и 80 от 2006 г., бр. 41, 46 и 53 от 2007 г., бр. 50 от 2008 г., бр. 74 от 2009 г. и бр. 50 от 2010 г.)\n§ 1. \nСъздава се чл. 50г:\n„Чл. 50г. (1) Върху недвижими имоти – публична или частна държавна или общинска собственост, с изключение на имотите – изключителна държавна собственост, може да се учредява безвъзмездно право на строеж на спортни федерации за изграждането на спортни обекти и/или съоръжения. Правото на строеж се учредява за срок не по-дълъг от 30 години. Срокът започва да тече от датата на влизане в сила на договора за учредяване правото на строеж.\n(2) Спортната федерация по ал. 1 трябва да:\n1. е лицензирана по реда на този закон и е упражнявала дейността си не по-малко от 4 години; \n2. не е в производство по несъстоятелност или ликвидация;\n3. няма просрочени задължения към държавата или общините по смисъла на чл. 162, ал. 2 от Данъчно-осигурителния процесуален кодекс, установени с влязъл в сила акт на компетентен орган, освен ако е допуснато разсрочване или отсрочване на задълженията;\n4. няма просрочени задължения, произтичащи от ползването на спортни обекти и/или съоръжения – собственост на търговски дружества с 50 или над 50 на сто държавно или общинско участие в капитала;\n5. е осигурила финансиране и финансово обезпечена инвестиционна програма за изграждане на спортния обект и/или съоръжения и поддържането и управлението им за периода, за който се учредява правото на строеж;\n6. е представила идеен проект за изграждане на спортния обект и/или съоръжение по т. 5.\n(3) Осигуряването на финансиране и финансово обезпечена инвестиционна програма по смисъла на ал. 2, т. 5 се доказва чрез:\n1. представяне на инвестиционна програма от страна на спортната федерация с подробен анализ и разчет на предвидените инвестиции, етапно изпълнение и информация за произхода на средствата;\n2. представяне на годишен финансов отчет за предходната година от страна на спортната федерация;\n3. писмено заявено намерение за финансиране от страна на източника, когато финансирането е осигурено от международни спортни организации и/или от участие в международни програми за финансиране на спорта;\n4. нотариално заверено копие от сключен договор за финансиране между спортната федерация и български и чуждестранни физически и/или юридически лица, когато средствата са предоставени по силата на сключения договор, както и доказателства за финансови възможности на лицата, които предоставят средствата.\n(4) Правото на строеж по ал. 1 върху имоти – публична или частна държавна собственост, се учредява от областния управител по местонахождението на имота въз основа на решение на Министерския съвет. Решението на Министерския съвет се приема въз основа на мотивиран доклад на министъра на физическото възпитание и спорта, изготвен въз основа на предложение на комисията по ал. 7.\n(5) Исканията за учредяване на безвъзмездно право на строеж по ал. 1 върху публична или частна държавна собственост се подават до министъра на физическото възпитание и спорта. Подадените искания се оповестяват на интернет страницата на Министерството на физическото възпитание и спорта и в един централен ежедневник в 7-дневен срок от постъпването им.\n(6) В срок до два месеца от деня на оповестяването по реда на ал. 5 искания за учредяване на безвъзмездно право на строеж могат да подадат и други спортни федерации, които отговарят на условията на ал. 2.\n(7) Постъпилите искания се разглеждат в срок до един месец от изтичане на срока по ал. 6 от комисия, чийто състав и правила на работа се определят с решение на Министерския съвет. Комисията включва представител на Министерския съвет, на Министерството на физическото възпитание и спорта, на Министерството на регионалното развитие и благоустройството, на областната и на общинската администрация по местонахождението на имота. Редът и условията за разглеждане на исканията се уреждат с Правилника за прилагане на Закона за физическото възпитание и спорта. \n(8) Правото на строеж по ал. 1 върху имоти – публична или частна общинска собственост, се учредява от кмета на общината въз основа на решение на общинския съвет без търг или конкурс и след получаване на становище от министъра на физическото възпитание и спорта. Редът и условията за разглеждане на исканията за учредяване право на строеж се определят в наредбите по чл. 8, ал. 2 от Закона за общинската собственост.\n(9) При подадени две или повече искания за учредяване право на строеж по ал. 1 с предимство се класират кандидатите, които са:\n1. предложили финансово обезпечена инвестиционна програма за изграждане и поддържане на спортния обект и/или съоръжение с по-висока стойност;\n2. предложили инвестиционна програма за изграждане на спортен обект и/или съоръжение, в които могат да се упражняват повече видове спорт;\n3. представили данни за участие в национални и международни състезания през последните 4 години преди подаване на искането.\n(10) Въз основа на решение на Министерския съвет, съответно на общинския съвет, областният управител, съответно кметът на общината, издава заповед и сключва договор за учредяване на правото на строеж, в който се посочват:\n1. спортният обект и/или съоръжение;\n2. срокът, за който се учредява правото на строеж;\n3. срокът на строителство и въвеждане в експлоатация;\n4. инвестиционната програма;\n5. редът за установяване на вложените инвестиции;\n6. условията за ползване на съоръженията от спортните клубове, членове на спортната федерация, ученически и студентски спортни организации и хора с увреждания, както и условията за обществен достъп;\n7. основанията за предсрочно прекратяване на договора извън посочените в ал. 13.\n(11) Спортната федерация, в чиято полза е учредено правото на строеж по ал. 1, се задължава да построи и въведе в експлоатация спортния обект и/или съоръжение за срок не по-дълъг от 5 години, считано от датата на влизане в сила на договора. Всички разходи по планиране, проектиране, изграждане и въвеждане в експлоатация на спортните обекти и/или съоръжения са за сметка на съответната федерация.\n(12) За срока, за който е учредено правото на строеж, спортната федерация, в чиято полза то е учредено, няма право да го преотстъпва под каквото и да е форма, както и да се разпорежда с изградения спортен обект и/ или съоръжение. Правото на строеж или изграденият спортен обект и/или съоръжение не може да служи за обезпечение на задължения на спортната федерация или трети лица. \n(13) Правото на строеж по ал. 1 се прекратява преди изтичането на срока, за който е учредено, от областния управител, съответно от кмета на общината, въз основа на решение на Министерския съвет, съответно на общинския съвет, когато: \n1. на спортната федерация бъде отнет или не бъде продължен издаденият по реда на този закон спортен лиценз;\n2. нарушени са разпоредбите на закона или условията на договора за учредяване право на строеж;\n3. в продължение на три години от учредяването на правото на строеж не е започнало строителство или когато в продължение на 5 години не е завършен спортният обект и/или съоръжение.\n(14) Разходите по придобиване на собствеността от държавата или общината след прекратяване на договора са за сметка на спортната федерация. \n(15) Когато спортната федерация е изпълнила задълженията си по договора по ал. 10, след изтичането на срока тя може да кандидатства за ползване на същия имот по реда на чл. 50б.“\n§ 2. \nВ допълнителните разпоредби се правят следните изменения и допълнения:\n1. Наименованието „Допълнителни разпоредби“ се изменя така: „Допълнителна разпоредба“.\n2. В § 1, т. 30 след думата „терени“ се добавя „общежитие за спортисти, административни и складови постройки, обслужващи съответната спортна инфраструктура“, а след думата „предназначени за“ се добавя „подготовка на състезатели и за“.\nЗаконът е приет от 41-ото Народно събрание на 23 ноември 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n9508"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10002",
    "meta": [],
    "text": "УКАЗ № 321\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за заем между Република България и Банка Кредитанщалт фюр Видерауфбау – Франкфурт на Майн (KfW), проект „Техническа инфраструктура 2010 – 2013“, приет от ХLI Народно събрание на 23 ноември 2010 г.\nИздаден в \nСофия на 29 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението за заем между Република България и Банка Кредитанщалт фюр Видерауфбау – Франкфурт на Майн (KfW), проект „Техническа инфраструктура 2010 – 2013“\nЧлен единствен. \nРатифицира Споразумението за заем между Република България и Банка Кредитанщалт фюр Видерауфбау – Франкфурт на Майн (KfW), проект „Техническа инфраструктура 2010 – 2013“, подписано на 12 август 2010 г. в София. \nЗаконът е приет от 41-ото Народно събрание на 23 ноември 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n9441"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10020",
    "meta": [],
    "text": "УКАЗ № 319\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за здравното осигуряване, приет от ХLI Народно събрание на 23 ноември 2010 г.\nИздаден в \nСофия на 29 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за здравното осигуряване \n(обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1, 31 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93 и 101 от 2009 г. и бр. 19, 26, 43, 49, 58, 59 и 62 от 2010 г.)\nПараграф единствен.\n В глава втора, раздел V се създава чл. 44а:\n„Чл. 44а. Набраните от здравноосигурителни вноски по този раздел приходи по бюджета на Националната здравноосигурителна каса за съответната година се разходват само за осъществяване на дейностите, посочени в чл. 24.“\nЗаконът е приет от 41-ото Народно събрание на 23 ноември 2010 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n9507"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9863",
    "meta": [],
    "text": "УКАЗ № 315\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Законa за корпоративното подоходно облагане, приет от ХLI Народно събрание на 17 ноември 2010 г.\nИздаден в \nСофия на 24 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Законa за корпоративното подоходно облагане \n(обн., ДВ, бр. 105 от 2006 г.; изм., бр. 52, 108 и 110 от 2007 г., бр. 69 и 106 от 2008 г. и бр. 32, 35 и 95 от 2009 г.)\n§ 1. \nВ чл. 12 се правят следните изменения и допълнения:\n1. Алинея 8 се изменя така:\n„(8) Следните доходи са от източник в страната:\n1. доходи от наем или друго предоставяне за ползване на недвижимо имущество, включително идеална част от недвижимо имущество, намиращо се в страната;\n2. доходи от разпореждане с недвижимо имущество, включително идеална част или ограничено вещно право върху недвижимо имущество, намиращо се в страната.“\n2. Създава се нова ал. 9:\n„(9) Следните доходи, начислени от местни юридически лица, местни еднолични търговци или чуждестранни юридически лица и еднолични търговци чрез място на стопанска дейност или определена база в страната в полза на чуждестранни юридически лица, установени в юрисдикции с преференциален данъчен режим, са от източник в страната:\n1. възнаграждения за услуги или права, с изключение на случаите, когато услугите или правата са реално предоставени;\n2. неустойки и обезщетения от всякакъв вид, с изключение на обезщетенията, начислени по застрахователни договори.“\n3. Досегашната ал. 9 става ал. 10.\n§ 2. \nВ чл. 16, ал. 2, т. 4 думата „заплащането“ се заменя с „начисляването“.\n§ 3. \nВ чл. 61 т. 3 се отменя.\n§ 4. \nВ чл. 62 се правят следните допълнения:\n1. В ал. 1 след думата „съгласно“ се добавя „този закон или“.\n2. В ал. 4 се създава изречение второ: „Изречение първо не се прилага, когато обстоятелството, налагащо промяната в стойностите на актива, е откриване на грешка.“\n§ 5. \nВ чл. 75 се правят следните изменения:\n1. Алинея 4 се изменя така:\n„(4) При откриване на грешка, свързана с данъчен амортизируем актив, стойностите на актива се променят по реда на чл. 62. Когато в резултат на открита грешка се установи, че за съответната минала година данъчно задълженото лице е следвало да формира данъчен амортизируем актив, то при определяне на данъчните финансови резултати за предходните години се признава годишна данъчна амортизация, равна на счетоводната амортизация, която би била начислена за този актив за съответните години, но не повече от годишната данъчна амортизация, която би била начислена, ако са били използвани максимално допустимите годишни данъчни амортизационни норми за съответните години. Данъчният амортизируем актив по изречение второ се завежда в данъчния амортизационен план към 1 януари на годината на откриване на грешката с данъчната си амортизируема стойност и начислената данъчна амортизация по изречение второ.“\n2. Алинея 6 се изменя така:\n„(6) Алинеи 1 – 4 не се прилагат по отношение на данъчния финансов резултат и данъчното задължение върху него за тази миналa годинa, за която към 1 януари на годината на откриване на грешката са изтекли поне 6 години.“\n§ 6. \nЧлен 79 се изменя така:\n„Коригиране на грешки, различни от счетоводни грешки\nЧл. 79. Разпоредбите на тази глава се прилагат и за грешки, различни от счетоводни грешки, включително за грешки при преобразуване на счетоводния финансов резултат за целите на определяне на данъчния финансов резултат.“\n§ 7. \nВ чл. 89, ал. 5 след думите „годишния корпоративен данък“ се добавя „или датата на подаване на годишната данъчна декларация в случаите, когато данък за внасяне не се дължи“.\n§ 8. \nВ чл. 92 се създава ал. 6:\n„(6) Данъчно задължените лица прилагат към годишната данъчна декларация доказателства за размера на внесените в чужбина данъци. Изречение първо не се прилага за печалби/доходи от източник в чужбина, по отношение на които в спогодба за избягване на двойното данъчно облагане е предвиден метод за избягване на двойното данъчно облагане „освобождаване с прогресия“.“\n§ 9. \nВ чл. 165 се правят следните допълнения:\n1. В заглавието и в ал. 1 след думите „ликвидационен дял“ се добавя „или дивидент“.\n2. В ал. 2 и 3 след думите „ликвидационния дял“ се добавя „или дивидента“.\n§ 10.\n Член 187 се отменя.\n§ 11.\n В чл. 188, ал. 2 думите „и частта от преотстъпения данък по чл. 187, която не е преведена в инвестиционните фондове на кооперативните съюзи, трябва да се инвестират“ се заменят с „трябва да се инвестира“.\n§ 12.\n В чл. 195 се правят следните изменения и допълнения:\n1. В ал. 1 след думите „място на стопанска дейност в страната“ се добавя „и доходите от източник в страната, посочени в чл. 12, ал. 9, на чуждестранни юридически лица, установени в юрисдикции с преференциален данъчен режим, когато не са реализирани чрез място на стопанска дейност в страната“.\n2. В ал. 2 и 3 думите „чл. 12, ал. 3 и 8“ се заменят с „чл. 12, ал. 3 и ал. 8, т. 2“.\n§ 13.\n В чл. 200, ал. 2 накрая се добавя „с изключение на случаите по чл. 200а“.\n§ 14.\n В глава двадесет и пета се създава чл. 200а:\n„Данъчна ставка на данъка върху доходи от лихви, авторски и лицензионни възнаграждения\nЧл. 200а. (1) Данъчната ставка на данъка върху доходите от лихви, авторски и лицензионни възнаграждения е 5 на сто, когато едновременно са изпълнени следните условия:\n1. притежател на дохода е чуждестранно юридическо лице от държава – членка на Европейския съюз, или място на стопанска дейност в държава – членка на Европейския съюз, на чуждестранно юридическо лице от държава – членка на Европейския съюз;\n2. местното юридическо лице – платец на дохода, или лицето, чието място на стопанска дейност в Република България е платец на дохода, е свързано лице с чуждестранното юридическо лице – притежател на дохода, или с лицето, чието място на стопанска дейност е притежател на дохода.\n(2) Когато доход, подлежащ на облагане с данъчната ставка по ал. 1, е обложен с по-висока данъчна ставка, притежателят на дохода има право да поиска възстановяване на данък. Възстановяването се извършва по реда и в сроковете на Данъчно-осигурителния процесуален кодекс, но не по-късно от една година от подаване на искането за възстановяване.\n(3) Алинеи 1 и 2 не се прилагат за:\n1. доходи, които представляват разпределение на печалба или възстановяване на капитал;\n2. доходи от вземания за дълг, които дават право на участие в печалбите на длъжника;\n3. доходи от вземания за дълг, които дават право на кредитора да замени своето право на лихва за право на участие в печалбите на длъжника;\n4. доходи от вземания за дълг, при които няма клауза за връщане на главницата или връщането е след повече от 50 години от датата на емитирането на дълга;\n5. доходи, представляващи непризнати за данъчни цели разходи на място на стопанска дейност в Република България, с изключение на тези по чл. 43;\n6. доходи, начислени от чуждестранно юридическо лице от държава, която не е държава – членка на Европейския съюз, чрез място на стопанска дейност в Република България;\n7. доходи от сделки, на които основният мотив или един от основните мотиви е отклонение или избягване от данъчно облагане.\n(4) За целите на този член:\n1. чуждестранно юридическо лице от държава – членка на Европейския съюз, е всяко чуждестранно юридическо лице, за което едновременно са изпълнени следните условия:\nа) правната форма на чуждестранното юридическо лице е в съответствие с приложение № 5;\nб) чуждестранното юридическо лице е местно лице за данъчни цели на държава – членка на Европейския съюз, съгласно съответното данъчно законодателство и по силата на спогодба за избягване на двойното данъчно облагане с трета държава не се смята за местно лице за данъчни цели в друга държава извън Европейския съюз;\nв) чуждестранното юридическо лице се облага с някой от данъците по приложение № 6, без право на освобождаване от облагане, или с идентичен или подобен данък, който се налага като допълнение към или вместо тези данъци;\n2. едно лице е свързано лице с второ лице, ако е изпълнено поне едно от следните условия към момента на начисляване на дохода:\nа) първото лице е притежавало непрекъснато за период поне две години най-малко 25 на сто от капитала на второто лице;\nб) второто лице е притежавало непрекъснато за период поне две години най-малко 25 на сто от капитала на първото лице;\nв) трето лице, което е местно юридическо лице или чуждестранно юридическо лице от държава – членка на Европейския съюз, е притежавало непрекъснато за период поне две години най-малко 25 на сто от капитала и на първото, и на второто лице;\n3. чуждестранно юридическо лице е притежател на дохода, когато получава този доход в своя полза, а не като посредник или агент на друго лице;\n4. място на стопанска дейност е притежател на дохода, когато едновременно са изпълнени следните условия:\nа) вземането за дълг, правото или използването на информация, по отношение на които възникват лихви или авторски и лицензионни възнаграждения, са ефективно свързани с това място на стопанска дейност;\nб) лихвите или авторските и лицензионните възнаграждения представляват доход, по отношение на който мястото на стопанска дейност се облага в държавата – членка на Европейския съюз, в която се намира, с някой от данъците, посочени в приложение № 6, или в Белгия – с „\nimpôt des non-résidents/belasting der niet-verblijfhouders“,\n или в Испания – с „Impuesto sobre la Renta de no Residentes“, или с идентичен или подобен данък, който се налага като допълнение към или вместо тези данъци.“\n§ 15. \nВ чл. 201, ал. 1 думите „чл. 12, ал. 3 и 8“ се заменят с „чл. 12, ал. 3 и ал. 8, т. 2“.\n§ 16.\n В чл. 202, ал. 4 думите „чл. 12, ал. 3 и 8“ се заменят с „чл. 12, ал. 3 и ал. 8, т. 2“.\n§ 17. \nВ чл. 209 се правят следните изменения и допълнения:\n1. В ал. 1 т. 4 и 5 се отменят.\n2. В ал. 3:\nа) в т. 1 думата „някои“ се заменя с „някое“, а накрая се поставя запетая и се добавя „8 и 9“;\nб) точка 4 се изменя така:\n„4. е предоставил на работодатели ваучери за храна по получена индивидуална квота за предоставяне на ваучери за храна, които са с номинална стойност, превишаваща тази индивидуална квота, или е предоставил ваучери за храна, без да е получил индивидуална квота.“\n3. Създават се ал. 7 – 9:\n„(7) Общата годишна квота за предоставяне на ваучери за храна се утвърждава със закона за държавния бюджет на Република България за съответната година.\n(8) Операторът използва получените суми от работодателите по предоставените им ваучери за храна само за разплащане по банков път с доставчиците, сключили договор за обслужване с оператора, или за възстановяване номиналната стойност на ваучерите за храна, предявени от работодатели, в случаите на отнемане разрешението на оператора.\n(9) Операторът сключва договори за обслужване само с доставчици, които са регистрирани по Закона за данък върху добавената стойност.“\n§ 18. \nВ чл. 255 се правят следните изменения и допълнения:\n1. Досегашният текст става ал. 1 и в нея:\nа) в т. 2 думите „или управляват кораби въз основа на договори за управление“ се заличават;\nб) в т. 5 думите „български флаг или флаг“ се заменят с „българско знаме или знаме“;\nв) създава се т. 6:\n„6. осъществяват своята дейност в съответствие с изискванията на международните конвенции и правото на Европейския съюз относно безопасността и сигурността на корабоплаването, опазването на околната среда от замърсяване от кораби и условията на живот и труд на борда на кораба.“\n2. Създава се ал. 2:\n„(2) Данъчно задължени лица по реда на тази глава са и лицата, извършващи морско търговско корабоплаване, когато управляват кораби въз основа на договори за управление и едновременно отговарят на следните изисквания:\n1. за тях са изпълнени условията по ал. 1, т. 1, 5 и 6;\n2. повече от половината от административния брегови персонал или от екипажа е съставен от български граждани или граждани на други държави – членки на Европейския съюз или на Европейското икономическо пространство;\n3. поне две трети от тонажа на управляваните кораби се управлява от дружества, които са местни лица за данъчни цели на държава – членка на Европейския съюз, или на друга държава – страна по Споразумението за Европейското икономическо пространство.“\n§ 19. \nЧлен 275 се отменя.\n§ 20.\n Член 277а се изменя така:\n„Чл. 277а. (1) Лице, което е предоставило на работодатели ваучери за храна по получена индивидуална квота, които са с номинална стойност, превишаваща тази индивидуална квота, се наказва с имуществена санкция в размер на превишението на номиналната стойност на предоставените на работодатели ваучери за храна по получената индивидуална квота над тази индивидуална квота, но не по-малко от 2000 лв.\n(2) Лице, което е предоставило на работодатели ваучери за храна, без да е получило индивидуална квота, се наказва с имуществена санкция в размер на номиналната стойност на предоставените на работодатели ваучери за храна, но не по-малко от 2000 лв.“\n§ 21. \nСъздава се чл. 277в:\n„Чл. 277в. Оператор на ваучери за храна, който не изпълни изискванията на чл. 209, ал. 8 за плащания във връзка с предоставени ваучери за храна, се наказва с имуществена санкция в размер от 10 000 до 15 000 лв., а при повторно нарушение – от 20 000 до 30 000 лв.“\n§ 22. \nВ § 1 от допълнителните разпоредби се правят следните изменения и допълнения:\n1. В т. 35 думите „наредба на министъра на финансите“ се заменят с „наредба на министъра на труда и социалната политика и министъра на финансите“.\n2. В т. 41 се създава буква „д“:\n„д) дейности по управление на кораби въз основа на договори за управление съгласно чл. 225а, т. 1 – 7, 9 и 10 от Кодекса на търговското корабоплаване.“\n3. Създават се т. 61 – 64:\n„61. „Обща годишна квота за предоставяне на ваучери за храна“ е общата номинална стойност на ваучерите за храна за съответната година, които операторите могат да предоставят на работодатели при условията на чл. 209.\n62. „Индивидуална квота за предоставяне на ваучери за храна“ е номиналната стойност на ваучерите за храна, които оператор може да предостави на работодатели по тази квота.\n63. „Максимално допустими годишни данъчни амортизационни норми“ за целите на чл. 75, ал. 4 са максималните размери на годишните данъчни амортизационни норми съгласно чл. 55 или максималните размери на амортизационните норми съгласно чл. 22 от отменения Закон за корпоративното подоходно облагане за годините преди 2007 г.\n64. „Юрисдикции с преференциален данъчен режим“ са:\n1. Вирджинските острови (САЩ); Княжество Андора; Ангуила (брит.); Нормандските острови (брит.); Антигуа и Барбуда; Аруба, остров (нидерл.); Общността на Бахамските острови; Барбейдос; Белиз; Бермудските острови (брит.); Вирджинските острови (брит.); Република Вануату; Гибралтар (брит.); Гренада; Гуам, остров (САЩ); Кооперативна република Гаяна; Доминиканската република; Каймановите острови (брит.); Остров Рождество (Коледен остров) (брит.); Република Либерия; Княжество Лихтенщайн; Република Малдиви; Република Маршалски острови; Република Мавриций; Княжество Монако; Монсерат, остров (брит.); Република Науру; Ниуе, остров (новозел.); Република Палау; острови Кук (новозел.); Остров Ман (брит.); Сейнт Лусия; Федерация Сейнт Китс и Невис; Търкс и Кайкос, острови (брит.); Република Фиджи; Република Панама; Независима държава Самоа; Република Сан Марино; Република Сейшели; Соломоновите острови; Сейнт Винсент и Гренадини; Кралство Тонга; Република Тринидад и Тобаго; Тувалу; Фолкландските острови (брит.); Нидерландските Антили (нидерл.) и Хонг Конг (Китай), или\n2. държави/територии, с които Република България няма влязла в сила спогодба за избягване на двойното данъчно облагане и в които дължимият подоходен или корпоративен данък или заместващите ги данъци върху доходите по чл. 12, ал. 9 или по чл. 8, ал. 11 от Закона за данъците върху доходите на физическите лица, които чуждестранното лице е реализирало или ще реализира, е с повече от 60 на сто по-нисък от подоходния или корпоративния данък върху тези доходи в Република България.“\n§ 23.\n В § 2 от допълнителните разпоредби съюзът „и“ се заменя със запетая и накрая се добавя „и на Директива 2003/49/ЕО на Съвета от 3 юни 2003 г. относно общата система на данъчно облагане на плащания на лихви и роялти между свързани дружества от различни държави членки“. \n§ 24. \nСъздават се приложение № 5 и приложение № 6:\n„Приложение № 5 към чл. 200а, ал. 4, т. 1, буква „а“\nСписък на чуждестранните юридически лица в държавите – членки на Европейския съюз, по чл. 200а, ал. 4, т. 1, буква „а“\nЗабележка на редакцията:\n виж приложението в \nPDF\n-а на броя\nПриложение № 6 към чл. 200а, ал. 4, т. 1, буква „в“ и т. 4, буква „б“ \nСписък на данъците в държавите – членки на Европейския съюз, по чл. 200а, ал. 4, т. 1, буква „в“ и т. 4, буква „б“\nЗабележка на редакцията:\n виж приложението в \nPDF\n-а на броя\n \nПреходни и заключителни разпоредби\n§ 25.\n Запазването на правото на преотстъпване на данък съгласно чл. 185, ал. 1 и 2 се прилага до 31 декември 2013 г.\n§ 26. \n(1) Кооперациите и образуваните от тях предприятия превеждат 50 на сто от преотстъпения корпоративен данък за 2010 г. по отменения чл. 187 в инвестиционните фондове на кооперативните съюзи в срок до 31 март 2011 г.\n(2) Кооперативните съюзи отчитат до 30 юни 2011 г. пред Министерството на финансите набирането и целевото разходване на преотстъпения корпоративен данък за 2010 г. по отменения чл. 187. Когато се установи, че не са изпълнени условията за преотстъпване, постъпилият в кооперативните съюзи преотстъпен данък се възстановява от тях в републиканския бюджет със съответната лихва.\n(3) Лице, което не изпълни задължението си по ал. 2, се наказва с имуществена санкция в размер от 1000 до 3000 лв. \n§ 27. \nПараграф 22, т. 2 се прилага и при определяне на данъците по този закон за 2010 г.\n§ 28.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 82, 86, 95 и 105 от 2006 г., бр. 46, 52, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г. и бр. 15 от 2010 г.) се правят следните изменения и допълнения:\n1. Създава се чл. 136а:\n„Притежател (бенефициент) на доход\nЧл. 136а. (1) Чуждестранно лице е притежател на дохода, когато:\n1. има право да се разпорежда с дохода и да преценява използването му и понася целия или съществена част от риска от дейността, от която се реализира доходът, и\n2. не действа като дружество за насочване на дохода. \n(2) Дружество за насочване на дохода е дружество, което се контролира от лица, които не биха имали право на същите по вид и размер облекчения, ако доходът се реализираше директно от тях, и не осъществява стопанска дейност, извън притежанието и/или администрирането на правата или активите, от които се реализира доходът, и дружеството:\n1. не разполага с активи, капитал или персонал, съответстващи на неговата стопанска дейност, или\n2. няма контрол върху използването на правата или активите, от които е реализиран доходът.\n(3) Не е дружество за насочване на дохода чуждестранно лице, когато повече от половината от акциите му с право на глас се търгуват на регулиран пазар.“\n2. В чл. 175, ал. 2, т. 2 думите „до 31 декември на съответната година“ се заменят с „от датата, на която авансовата вноска е станала изискуема, до най-ранната дата от:\nа) датата на внасяне на авансовата вноска;\nб) датата на внасяне на данъка, по отношение на който се дължи авансовата вноска, или датата на подаване на данъчната декларация за него в случаите, когато данък за внасяне не се дължи;\nв) датата, на която изтича предвиденият в закона срок за внасяне на данъка, по отношение на който се дължи авансовата вноска.“\n§ 29. \nВ Закона за счетоводството (обн., ДВ, бр. 98 от 2001 г.; изм., бр. 91 от 2002 г., бр. 96 от 2004 г., бр. 102 и 105 от 2005 г., бр. 33, 63, 105 и 108 от 2006 г., бр. 57 от 2007 г., бр. 50, 69 и 106 от 2008 г. и бр. 95 от 2009 г.) се правят следните изменения и допълнения:\n1. В чл. 7, ал. 1 т. 5 се отменя.\n2. Член 8 се отменя.\n3. В чл. 26:\nа) създава се нова ал. 5:\n„(5) Предприятията, прилагащи облекчена форма на финансова отчетност, които изготвят и представят годишния си финансов отчет на базата на Националните стандарти за финансови отчети за малки и средни предприятия, могат да не изготвят отчет за паричните потоци и отчет за собствения капитал.“;\nб) досегашните ал. 5 и 6 стават съответно ал. 6 и 7.\n4. В чл. 42, ал. 2 думата „предприятието“ се заменя с „друго предприятие“.\n5. В § 1, т. 6, изречение трето от допълнителните разпоредби думите „изготвени или одобрени от Съвета по международни счетоводни стандарти (International Accounting Standards Board (IASB)“ се заменят с „приети от Европейската комисия съгласно Регламент (ЕО) № 1606/2002 на Европейския парламент и на Съвета от 19 юли 2002 г. за прилагането на международните счетоводни стандарти“.\n§ 30. \nПараграф 29, т. 3 се прилага и по отношение на годишните финансови отчети за 2010 г.\n§ 31. \nЗаконът влиза в сила от 1 януари 2011 г. с изключение на § 22, т. 2, която влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 17 ноември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n9337"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9961",
    "meta": [],
    "text": "УКАЗ № 317\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за данък върху добавената стойност, приет от ХLI Народно събрание на 17 ноември 2010 г.\nИздаден в \nСофия на 24 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за данък върху добавената стойност \n(обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. – бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г. и бр. 12, 23, 74 и 95 от 2009 г.)\n§ 1. \nВ чл. 3, ал. 5, т. 1, буква „м“ накрая се поставя запетая и се добавя „както и предоставянето на концесия за строителство, за услуга или за добив;“.\n§ 2. \nВ чл. 7, ал. 5 т. 5 се изменя така:\n„5. доставката на газ чрез система за природен газ, разположена на територията на Европейския съюз, или чрез мрежа, свързана с такава система, доставката на електрическа енергия или на топлинна или хладилна енергия чрез топлофикационни или охладителни мрежи;“.\n§ 3. \nВ чл. 13, ал. 4 т. 5 се изменя така:\n„5. придобиването на газ чрез система за природен газ, разположена на територията на Европейския съюз, или чрез мрежа, свързана с такава система, придобиването на електрическа енергия или на топлинна или хладилна енергия чрез топлофикационни или охладителни мрежи;“. \n§ 4. \nЧлен 19 се изменя така:\n„Чл. 19. Мястото на изпълнение при доставка на газ чрез система за природен газ, разположена на територията на Европейския съюз, или мрежа, свързана с такава система, при доставка на електрическа енергия или на топлинна или хладилна енергия чрез топлофикационни или охладителни мрежи е:\n1. мястото, където се намира седалището или постоянният обект на получателя, за когото се доставят стоките, а когато няма такова седалище или обект – постоянният адрес или обичайното пребиваване на получателя – търговец на природен газ, на електрическа енергия или на топлинна или хладилна енергия;\n2. мястото, където стоката ефективно се потребява – когато получател е лице, различно от лицето по т. 1;\n3. мястото, където се намира седалището или постоянният обект, за който се доставят стоките на получателя по т. 2, а когато няма такова седалище или обект – постоянният адрес или обичайното пребиваване на получателя по т. 2 – когато цялото количество газ, електрическа енергия или топлинна, или хладилна енергия или част от него не са ефективно потребявани от получателя, а са предмет на последваща доставка.“\n§ 5. \nВ чл. 21 се правят следните изменения: \n1. В ал. 4 т. 3 и 4 се изменят така:\n„3. мястото, където фактически се провежда събитието – при доставка на услуга по осигуряване на достъп (срещу билети или заплащане, осигуряващи входа, включително когато такъв вход е включен в абонамент) до културни, художествени, артистични, спортни, научни, образователни, развлекателни или подобни събития (включително панаири и изложби) и при съпътстващите достъпа услуги, когато услугата се предоставя на данъчно задължено лице; \n4. мястото, където фактически се извършва услугата, предоставена на данъчно незадължено лице, при:\nа) услуги и съпътстващите ги услуги, свързани с културни, артистични, спортни, научни, образователни, развлекателни или подобни мероприятия (включително панаири и изложби), включително дейността по организирането им;\nб) услуги, свързани с транспортна обработка на стоки; \nв) услуги по оценка, експертиза или работа по движима вещ;“.\n2. В ал. 5, т. 2 буква „л“ се изменя така:\n„л) услуги по осигуряване на достъп до система за природен газ, разположена на територията на Европейския съюз, или до мрежа, свързана с такава система, до електроенергийната система или до топлофикационните или охладителните мрежи, или услуги по пренос или по разпределение чрез тези системи или мрежи и доставката на други услуги, пряко свързани с тях;“.\n§ 6. \nВ чл. 26, ал. 7 думите „цена на получаваната стока“ се заменят с „цена на предоставяната стока“.\n§ 7. \nВ чл. 31 се създава т. 11:\n„11. доставката на услуги за управление на въздушното движение и аеронавигационно обслужване, предоставени на въздухоплавателни средства, използвани от авиационен оператор, извършващ предимно международни рейсове.“\n§ 8. \nВ чл. 39 се правят следните допълнения:\n1. В т. 1 след думите „здравни заведения“ се добавя „и детски ясли“.\n2. В т. 5 накрая се добавя „от зъболекари или зъботехници“.\n§ 9. \nВ чл. 41, т. 1 се правят следните допълнения:\n1. В текста преди буква „а“ след думата „квалификацията“ се добавя „обучението за придобиване на ключови компетентности“.\n2. В буква „а“ след думите „Закона за професионалното образование и обучение“ се поставя запетая и се добавя „доставчици на обучение за придобиване на ключови компетентности, включени в списък, утвърден от изпълнителния директор на Агенцията по заетостта“.\n§ 10.\n В чл. 58 се правят следните изменения и допълнения:\n1. В ал. 1:\nа) точка 1 се отменя; \nб) точка 2 се изменя така:\n„2. стоки, внасяни от:\nа) дипломатически представителства, консулства или членовете на персонала им, които отговарят на условията за освобождаване от митни сборове при внос;\nб) Европейския съюз, Европейската общност за атомна енергия, Европейската централна банка, Европейската инвестиционна банка или от органите на Европейския съюз, към които се прилага Протоколът за привилегиите и имунитетите на Европейския съюз, при ограниченията и условията на този протокол и споразуменията за неговото прилагане или споразуменията за седалищата и при условие, че това не води до нарушаване на конкуренцията;\nв) международни организации, различни от посочените в буква „б“, признати за такива от публичните органи на държавата членка – домакин, или извършен от членове на такива организации, при ограниченията и условията, установени в международните конвенции за създаване на организациите или в споразуменията за техните седалища;“\nв) точка 6 се изменя така:\n„6. стоки, когато вносът е последван от вътреобщностна доставка и когато вносителят представи следните данни:\nа) идентификационния си номер по чл. 94, ал. 2;\nб) идентификационния номер по ДДС на клиента, за когото се доставят стоките, издаден в друга държава членка, или собствения си идентификационен номер по ДДС, издаден в държавата членка, в която завършва изпращането или превозът на стоките;\nв) доказателство, че внесените стоки са предназначени да бъдат превозени или изпратени до друга държава членка по ред, определен с правилника за прилагане на закона;“\nг) точка 10 се изменя така:\n„10. газ чрез система за природен газ или чрез мрежа, свързана с такава система, или захранен от плавателен съд, транспортиращ газ, в система за природен газ или мрежа от газопроводи преди такава система, на електроенергия или на топлинна или хладилна енергия чрез топлофикационни или охладителни мрежи;“\nд) точка 11 се изменя така:\n„11. официални публикации, издадени под контрола на органите на държавата или територията на износа, на международни организации, публични структури и публичноправни образувания, установени в държавата или територията на износа, и печатни материали, разпространявани в условията на избори за Европейския парламент или в условията на национални избори в държавата, в която печатните материали се издават от чуждестранни политически организации, официално признати като такива в държавите членки, доколкото тези публикации и печатни материали са обложени с данък в държавата или територията на износа и не се ползват от освобождаване от данък при износ;“\nе) точка 12 се изменя така:\n„12. чистокръвни коне на възраст не повече от 6 месеца, които са родени в трета държава или територия от животно, оплодено в Европейския съюз и впоследствие временно изнесено за раждането;“\nж) точка 15 се отменя;\nз) точка 17 се изменя така: \n„17. стоки, които се връщат от лицето износител при запазване на състоянието, в което са били изнесени, освен нормалното износване при тяхната употреба, когато същите стоки са освободени от вносни сборове.“\n2. Създават се ал. 14 и 15:\n„(14) Освободен от данък е вносът на стоки в рамките на разрешения безмитен внос, когато се:\n1. внасят стоки на обща стойност не повече от 30 лв.;\n2. получават малки пратки на стоки с нетърговски характер, изпратени от трета страна от физическо лице на друго физическо лице в страната, без последното да е заплащало за тях, на обща стойност до левовата равно­стойност на 45 евро;\n3. внася лично имущество, получено като наследство;\n4. внася употребявано лично имущество от физически лица, които преместват обичайното си място на пребиваване в Европейския съюз;\n5. внася имущество във връзка с встъпване в брак;\n6. внася употребявано домакинско имущест­во след приключване на временно пребиваване извън Европейския съюз;\n7. внасят ордени, медали и почетни награди;\n8. внасят образци на стоки с незначителна стойност; \n9. внасят подаръци, получени в рамките на международните отношения;\n10. внасят стоки, предназначени за лична употреба от държавни глави;\n11. внасят стоки, предназначени за пострадали от бедствия;\n12. внасят материали за погребални цели;\n13. внасят материали за защита на стоки по време на превоз и слама за постилане, фуражи и храни за животни по време на превоз; \n14. внася документация;\n15. внасят учебни принадлежности, учебни пособия и друго домакинско оборудване за ученици или студенти;\n16. внасят продукти, добити от селскостопански производител от имоти, разположени в трети страни, намиращи се в непосредствена близост до основното място на стопанска дейност на производителя;\n17. внасят семена, торове и продукти за обработка на почвата и посевите за имот, разположен в непосредствена близост с трета страна, обработван от селскостопански производител, чието основно място на стопанска дейност се намира в съответната трета страна в непосредствена близост до имота;\n18. внасят видео- и аудиоматериали от образователен, научен или културен характер, които се предоставят от Организацията на обединените нации или от някоя от нейните специализирани агенции, независимо от тяхното предназначение;\n19. внасят предмети от колекции и произведения на изкуството от образователен, научен или културен характер, които не са предназначени за продажба и се внасят от музеи, галерии или други институции; освобождаването се прилага само когато стоките са внасят безвъзмездно или ако се внасят възмездно, не се доставят от данъчно задължено лице;\n20. внасят лабораторни животни и биологични или химически вещества, предназначени за изследвания;\n21. внасят терапевтични вещества с човешки произход и реактиви за определяне на кръвната група и тъканно протезиране;\n22. внасят референтни вещества за качествения контрол на медицински продукти;\n23. внасят фармацевтични продукти, използвани при международни спортни прояви;\n24. внасят стоки от държавни организации, благотворителни или филантропски организации, получени безвъзмездно от тях;\n25. внасят стоки от институции или организации, получени безвъзмездно от тях, за подпомагане на слепи лица и други лица с увреждания;\n26. внасят печатни рекламни материали и предмети с рекламен характер;\n27. внасят стоки за използване или консумиране по време на търговски изложения или други подобни прояви;\n28. внасят стоки с цел изпитване, анализиране или проучване;\n29. внасят пратки, предназначени за организации за защита на авторското право или за защита на правата на индустриалната и търговската собственост;\n30. внасят издания с туристическа информация;\n31. внасят гориво и смазочни материали, намиращи се в стандартните резервоари на сухопътните моторни превозни средства и в специални контейнери;\n32. внасят от упълномощени за тази цел от компетентните органи организации за изпол­зване при строителството, поддръжката или украсата на гробища, гробове и паметници на жертви на война от трета държава, погребани в Европейския съюз.\n(15) Освободен от данък е вносът от трети територии на стоки, чийто внос от трети страни би бил освободен на основание ал. 14.“ \n§ 11.\n В чл. 65, ал. 2 се правят следните изменения и допълнения:\n1. В т. 2 думите „чл. 58, ал. 1“ се заменят с „чл. 58, с изключение на вноса на стоки по чл. 58, ал. 1, т. 6“.\n2. В т. 3 накрая се поставя запетая и се добавя „Европейската общност за атомна енергия, Европейската централна банка, Европейската инвестиционна банка или от органите на Европейския съюз, към които се прилага Протоколът за привилегиите и имунитетите на Европейския съюз, при ограниченията и условията на този протокол и споразуменията за неговото прилагане или споразуменията за седалищата и при условие, че това не води до нарушаване на конкуренцията“.\n§ 12.\n В чл. 66 ал. 2 се изменя така:\n„(2) Данъчната ставка за настаняване, предоставено от хотелиер, е в размер 9 на сто.“\n§ 13.\n В чл. 71, т. 3 и 4 думите „митническа декларация, в която“ се заменят с „митнически документ за внос, в който“.\n§ 14.\n В чл. 82, ал. 2, т. 1 думите „доставка на природен газ чрез тръбопроводи за пренос или на електрическа енергия“ се заменят с „доставка на газ чрез система за природен газ, разположена на територията на Европейския съюз, или чрез мрежа, свързана с такава система, доставка на електрическа енергия или на топлинна или хладилна енергия чрез топлофикационни или охладителни мрежи“.\n§ 15.\n В чл. 92 се правят следните изменения и допълнения:\n1. В ал. 1, т. 4 думите „други изискуеми и неизплатени данъчни задължения или задължения за осигурителни вноски“ се заменят с „изискуеми публични вземания“.\n2. В ал. 2 думите „други изискуеми и неизплатени данъчни задължения и задължения за осигурителни вноски“ се заменят с „изискуеми публични вземания“.\n3. В ал. 5 думите „изискуеми и неизплатени данъчни задължения и задължения за осигурителни вноски“ се заменят с „изискуеми публични вземания“.\n4. В ал. 6 след думите „Националната здравноосигурителна каса“ съюзът „и“ се заменя със запетая и накрая се добавя „и други публични вземания, събирани от Националната агенция за приходите“.\n5. В ал. 9 думите „три дни“ се заменят с „пет дни“. \n§ 16.\n В чл. 108, ал. 1, т. 4 думите „задължителна дерегистрация“ се заменят със „задължителна регистрация“.\n§ 17.\n В чл. 113 се създава ал. 11:\n„(11) Фактура или известие към фактура от името и за сметка на доставчика – данъчно задължено лице, може да издава и получателят по доставката, ако има предварително писмено споразумение между двете страни. Условията и редът за приемането на всяка фактура от данъчно задълженото лице, доставящо стоките или услугите, се определят с правилника за прилагане на закона.“ \n§ 18.\n В чл. 114, ал. 3 думите „чл. 28c(E)(3) 77/388/EEC“ се заменят с „чл. 141 2006/112/ ЕО“.\n§ 19.\n В чл. 121, ал. 3 думите „митническите декларации“ се заменят с „митническите документи за внос“.\n§ 20.\n В чл. 125 се създава ал. 11: \n„(11) Когато се подава декларация по ал. 2, тази декларация, декларацията по ал. 1 и отчетните регистри по ал. 3 се подават задължително по електронен път при условията и по реда на Данъчно-осигурителния процесуален кодекс. Когато справка-декларацията, VIES-декларацията и отчетните регистри са подадени по електронен път, ал. 6 не се прилага.“\n§ 21.\n В чл. 131 ал. 1 се изменя така:\n„(1) В случаите на публична продан по реда на Данъчно-осигурителния процесуален кодекс или на Гражданския процесуален кодекс или при продажба по реда на Закона за особените залози или на чл. 60 от Закона за кредитните институции и когато собственикът на вещта (длъжникът, залогодателят, съответно собственикът на ипотекирания имот) е регистрирано по този закон лице, публичният изпълнител, съдебният изпълнител или заложният кредитор е длъжен в срок 5 дни от получаване на пълната цена по продажбата:\n1. да преведе дължимия данък по продажбата по банковата сметка на компетентната териториална дирекция на Националната агенция за приходите, в която собственикът на вещта е регистриран по този закон;\n2. да състави документ за продажбата, определен с правилника за прилагане на закона, в три екземпляра – за публичния изпълнител/съдебния изпълнител/заложния кредитор, за собственика на вещта и за получателя (купувача);\n3. да предостави документа по т. 2 на собственика на вещта и на получателя в срок три дни от издаването му;\n4. да уведоми компетентната териториална дирекция на Националната агенция за приходите, в която собственикът на вещта е регистриран по този закон, за издадения документ по т. 2 по ред, определен с правилника за прилагане на закона.\nПри определяне на данъчната основа чл. 27 не се прилага.“\n§ 22.\n В чл. 164, ал. 2, т. 1 думите „подадената митническа декларация“ се заменят с „подадения митнически документ за внос“.\n§ 23.\n В чл. 168 се правят следните изменения и допълнения:\n1. В ал. 1 след думите „по този закон лице“ се добавя „и всяко регистрирано по чл. 97а, ал. 1 и 2 и чл. 99 лице“.\n2. В ал. 5, т. 1, буква „б“ думите „митническа декларация“ се заменят с „митнически документ за внос“. \n§ 24.\n В чл. 170, ал. 1 думите „митнически декларации“ се заменят с „митнически документи за внос“.\n§ 25.\n В чл. 173 се правят следните изменения и допълнения:\n1. Алинея 5 се изменя така:\n„(5) Облагаеми с нулева ставка са доставките на стоки и услуги с място на изпълнение на територията на страната на стойност над 400 лв., по които получатели са институциите на Европейския съюз, Европейската общност за атомна енергия, Европейската централна банка, Европейската инвестиционна банка или органите на Европейския съюз, към които се прилага Протоколът за привилегиите и имунитетите на Европейския съюз, при ограниченията и условията на този протокол и споразуменията за неговото прилагане или споразуменията за седалищата и при условие, че това не води до нарушаване на конкуренцията. За прилагането на нулевата ставка доставчикът е длъжен да разполага с писмени документи, удостоверяващи договорните отношения със съответните институции на Европейския съюз.“\n2. Създават се ал. 6 и 7:\n„(6) За облагаемите доставки на стоки и услуги с място на изпълнение на територията на страната се прилага нулева ставка на данъка, когато са изпълнени едновременно следните условия:\n1. получатели са:\nа) командвания/щабове на Организацията на Северноатланти­ческия договор;\nб) въоръжени сили на други държави, които са страни по Северноатлантическия договор;\nв) дипломатически и консулски представителства, както и членовете на техния персонал;\nг) международни организации, признати от държавните органи на държавата членка – домакин, или на членове на такива организации при ограниченията и условията, установени в международните конвенции за създаване на организациите или в споразуменията за техните седалища;\n2. Република България не е държава домакин на лицата по т. 1.\n(7) Документите, с които се удостоверява наличието на обстоятелствата по ал. 6, се определят с правилника за прилагане на закона.“\n§ 26.\n В чл. 174а, ал. 1 думите „чл. 173, ал. 4“ се заменят с „чл. 173, ал. 4 и 5“. \n§ 27.\n В чл. 176а, ал. 2 думите „чл. 99, ал. 1“ се заменят с „чл. 97а и чл. 99, ал. 1“. \n§ 28.\n В допълнителните разпоредби се правят следните изменения и допълнения:\n1. В § 1:\nа) точка 27 се изменя така: \n„27. „Търговец на природен газ, електрическа енергия или топлинна или хладилна енергия“ е данъчно задължено лице, чиято икономическа дейност е свързана с покупка на природен газ, електрическа енергия или топлинна или хладилна енергия и последваща продажба на тези стоки и чието собствено потребление на тези продукти е незначително.“;\nб) в т. 37 думите „и „организирано пътуване“ се заличават, а думите „§ 1, т. 1, 3, 8, 10, 12 и 14“ се заменят с „§ 1, т. 1, 3, 8, 10 и 12“;\nв) в т. 39 думите „тръбопроводи за пренос“ се заменят със „система за природен газ, разположена на територията на Европейския съюз, или чрез всяка друга мрежа, свързана с такава система“; \nг) създава се т. 64:\n„64. „Управление на въздушното движение“ и „аеронавигационно обслужване“ са услуги по смисъла на § 3, т. 44 и 48 от допълнителните разпоредби на Закона за гражданското въздухоплаване, предоставяни от доставчици на аеронавигационно обслужване при:\nа) прелитане на обслужваното въздушно пространство;\nб) провеждане на полети в зоните и районите на летищата.“\n2. В § 1а се създават т. 3 – 5:\n„3. Директива 2009/162/ЕС на Съвета от 22 декември 2009 г. за изменение на различни разпоредби от Директива 2006/112/ЕО относно общата система на данъка върху добавената стойност (ОВ, L 10/14 от 15 януари 2010 г.).\n4. Директива 2009/69/ЕО на Съвета от 25 юни 2009 г. за изменение на Директива 2006/112/ЕО относно общата система на данъка върху добавената стойност по отношение на избягване на данъци при внос (ОВ, L 175/12 от 4 юли 2009 г.).\n5. Директива 2009/132/ЕО на Съвета от 19 октомври 2009 г. за определяне приложното поле на член 143, букви б) и в) от Директива 2006/112/ЕО по отношение на освобождаването от данък добавена стойност при окончателен внос на някои стоки (ОВ, L 292/5 от 10 ноември 2009 г.).“\nДопълнителна разпоредба\n§ 29.\n В останалите текстове от закона думата „Общността“ се заменя с „Европейския съюз“, а думите „в рамките на Общността или извън нея“ се заменят с „в рамките на Европейския съюз или извън него“.\nПреходни и заключителни разпоредби\n§ 30.\n (1) За доставките на концесия за строителство, за услуга или за добив по договори, сключени преди 1 януари 2011 г., се прилага данъчният режим към възникване на данъчното събитие, определено по реда на чл. 25, ал. 4. В тези случаи се смята, че данъкът не е включен в концесионното възнаграждение. \n(2) Когато е получено авансово плащане по ал. 1 до 31 декември 2010 г. включително и данъчното събитие възниква след тази дата, доставчикът документира доставката чрез издаване на фактура, в която посочва цялата данъчна основа на доставката.\n(3) Концедентите по договор за концесия за строителство, за услуга или за добив имат право на данъчен кредит за получените доставки на стоки и/или услуги през периода 1 януари 2007 г. – 31 декември 2010 г., които са използвани или ще бъдат използвани за доставки по чл. 3, ал. 5, т. 1, буква „м“ от този закон. \n(4) Правото по ал. 3 се упражнява до:\n1. 31 декември 2011 г. – за получените доставки на стоки и услуги за периода от 1 януари 2007 г. до 30 юни 2008 г., \n2. 31 декември 2012 г. – за получените доставки на стоки и услуги за периода от 1 юли 2008 г. до 31 декември 2009 г., и \n3. 30 юни 2013 г. – за получените доставки на стоки и услуги за периода от 1 януари 2010 г. до 31 декември 2010 г.\nВ тези случаи не се прилагат разпоредбите на чл. 126.\n(5) Когато лицата по ал. 3 са упражнили право на приспадане на данъчен кредит преди влизането в сила на този закон, се смята, че това право е упражнено правомерно. \n(6) Алинея 5 се прилага и за неприключилите към датата на влизане в сила на този закон административни и съдебни производства.\n(7) Концедентите – регистрирани по закона лица, спрямо които е налице влязъл в сила индивидуален административен акт, въз основа на който не е признато право на приспадане на данъчен кредит за получени доставки на стоки и/или услуги, за които са налице условията по ал. 3, могат да упражнят правото си на приспадане на непризнатия данъчен кредит в сроковете по ал. 4. \n§ 31.\n За активите и имуществото по § 29 от преходните и заключителните разпоредби на Закона за изменение на Закона за водите (обн., ДВ, бр. 47 от 2009 г.; изм., бр. 95 от 2009 г.), включително за отписаните до 31 декември 2010 г., не се правят корекции на ползвания данъчен кредит по реда на чл. 79 във връзка с безвъзмездната доставка при отписването им от баланса.\n§ 32.\n (1) Когато е получено авансово плащане до 31 декември 2010 г. включително за доставка на стока или услуга, за която с този закон е променено данъчното третиране по отношение на размера на ставката, мястото на изпълнение на доставката, приравняване на доставката на облагаема по чл. 69, ал. 2 и за която данъчното събитие възниква след тази дата, доставчикът документира доставката чрез издаване на фактура, в която посочва цялата данъчна основа на доставката. За доставката се прилага данъчният режим към датата на възникване на данъчното събитие на доставката по закона.\n(2) Когато е направено авансово плащане до 31 декември 2010 г. включително за доставка на стока или услуга, данъчното събитие за която възниква след тази дата и данъкът за доставката е изискуем от получателя по реда на закона, регистрираното лице получател е длъжно да начисли данък върху цялата данъчна основа на доставката, включително за направеното авансово плащане.\n§ 33.\n При доставки по чл. 130, за които данъчното събитие на по-ранната доставка е възникнало до 31 декември 2010 г. включително, а данъчното събитие на втората доставка възниква след тази дата, за втората доставка се прилага данъчният режим към датата на възникване на данъчното й събитие.\n§ 34.\n В Закона за гражданското въздухоплаване (обн., ДВ, бр. 94 от 1972 г.; изм., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г. и бр. 63 и 73 от 2010 г.) в чл. 120, ал. 7 след думите „случаите по“ се добавя „ал. 2 и“.\n§ 35.\n Законът влиза в сила от 1 януари 2011 г. с изключение на § 12, който влиза в сила от 1 април 2011 г., и § 7, § 28, т. 1, буква „г“ и § 34, които влизат в сила от 1 януари 2012 г. \nЗаконът е приет от 41-ото Народно събрание на 17 ноември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n9339"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9977",
    "meta": [],
    "text": "УКАЗ № 318\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за данъците върху доходите на физическите лица, приет от ХLI Народно събрание на 17 ноември 2010 г.\nИздаден в \nСофия на 24 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за данъците върху доходите на физическите лица\n(обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г. и бр. 16 и 49 от 2010 г.)\n§ 1. \nВ чл. 8 се правят следните изменения и допълнения:\n1. Създава се нова ал. 11:\n„(11) От източник в Република България са и следните доходи, начислени от местни юридически лица, местни еднолични търговци или чуждестранни юридически лица и еднолични търговци чрез място на стопанска дейност или определена база в страната в полза на чуждестранни физически лица, установени в юрисдикции с преференциален данъчен режим:\n1. възнаграждения за услуги или права, с изключение на случаите, когато услугите или правата са реално предоставени;\n2. неустойки и обезщетения от всякакъв вид, с изключение на обещетенията, начислени по застрахователни договори.“\n2. Досегашната ал. 11 става ал. 12.\n§ 2. \nВ чл. 11, ал. 4 думите „съдебното решение за“ се заменят с „вписване на“.\n§ 3. \nВ чл. 37 се правят следните допълнения: \n1. В ал. 1 в текста преди т. 1 след думите „се облагат“ се добавя „доходите по чл. 8, ал. 11 и“.\n2. В ал. 2 след думите „по ал. 1, т. 1 – 9“ се добавя „и по чл. 8, ал. 11“.\n§ 4. \nВ чл. 44 се правят следните изменения и допълнения:\n1. Създават се нова ал. 4 и ал. 5:\n„(4) Когато платецът на дохода от наем или друго възмездно предоставяне за ползване на права или имущество е предприятие или самоосигуряващо се лице, размерът на данъка се определя и данъкът се удържа от платеца на дохода при изплащането му. В тези случаи размерът на дължимия авансов данък се определя, като облагаемият доход по чл. 31 се умножи по данъчна ставка 10 на сто.\n(5) В случаите по ал. 2 лицето, придобиващо дохода, удостоверява степента на намалена работоспособност с валидно към датата/датите на изплащане на дохода експертно решение на ТЕЛК/ДЕЛК/НЕЛК, копие от което се представя еднократно пред платеца на дохода, когато той е задължен да удържа и да внася данъка.“\n2. Досегашната ал. 4 става ал. 6 и се изменя така:\n„(6) Данъкът по ал. 3 и 4 се внася в сроковете и по реда на чл. 65 – 68.“\n§ 5. \nВ чл. 45 се правят следните изменения и допълнения:\n1. Заглавието се изменя така: „Удостоверяване на изплатен облагаем доход и на удържан данък“.\n2. В ал. 4 думите „от стопанска дейност“ се заменят с „по чл. 29 или 31“, а думите „на чл. 43“ се заменят с „на чл. 43 и 44“.\n3. Създава се ал. 7:\n„(7) Предприятието или самоосигуряващото се лице – платец на доходи от други източници по чл. 35, издава за изплатените доходи служебна бележка по образец, която предоставя на лицето, придобило дохода.“ \n§ 6. \nВ чл. 65 се правят следните изменения и допълнения:\n1. Създава се нова ал. 10:\n„(10) Данъкът по чл. 46 за доходите по чл. 8, ал. 11 се удържа и внася от платеца на дохода в срок до края на месеца, следващ месеца на начисляването на дохода от местното юридическо лице, от едноличния търговец, от мястото на стопанска дейност или определената база в страната.“\n2. Досегашната ал. 10 става ал. 11 и в нея думите „по чл. 42, 43 и чл. 49, ал. 2 и 5“ се заменят с „по чл. 42, 43, 44 и чл. 49, ал. 2 и 5“.\n3. Досегашната ал. 11 става ал. 12 и в нея думите „по чл. 42, ал. 5“ се заменят с „по чл. 42, ал. 6“.\n§ 7. \nВ чл. 73, ал. 1 се създава изречение второ: „При преобразуване или прехвърляне на предприятие справката се изготвя от правоприемника.“\n§ 8. \nСъздава се чл. 80б:\n„Чл. 80б. (1) Физическо лице, което, като е задължено, не издаде документ по чл. 9, ал. 2 за придобитите от него доходи, се наказва с глоба в размер от 100 до 500 лв.\n(2) За нарушенията по ал. 1 глобата се налага поотделно за всеки неиздаден документ.\n(3) При повторно нарушение по ал. 1 глобата е в размер от 200 до 1000 лв.“\n§ 9. \nВ § 1 от допълнителните разпоредби се правят следните допълнения:\n1. В т. 52 се създава изречение второ: „При определяне на основното трудово правоотношение не се вземат предвид трудовите правоотношения по т. 26, буква „и“.“\n2. Създава се т. 55:\n„55. „Юрисдикции с преференциален данъчен режим“ са тези по смисъла на Закона за корпоративното подоходно облагане.“\nЗаключителна разпоредба\n§ 10. \nЗаконът влиза в сила от 1 януари 2011 г.\nЗаконът е приет от 41-ото Народно събрание на 17 ноември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n9340"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9991",
    "meta": [],
    "text": "УКАЗ № 314\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за защита на личните данни, приет от ХLI Народно събрание на 16 ноември 2010 г.\nИздаден в \nСофия на 23 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за защита на личните данни \n(обн., ДВ, бр. 1 от 2002 г.; изм., бр. 70 и 93 от 2004 г., бр. 43 и 103 от 2005 г., бр. 30 и 91 от 2006 г., бр. 57 от 2007 г. и бр. 42 от 2009 г.)\n§ 1. \nВ чл. 6 се правят следните изменения и допълнения:\n1. Създава се нова ал. 2:\n„(2) Комисията съдейства за провеждането на държавната политика в областта на защита на личните данни.“\n2. Досегашната ал. 2 става ал. 3.\n§ 2. \nВ чл. 10, ал. 1 се създават т. 10, 11 и 12:\n„10. участва в дейностите, осъществявани от международните организации по въпросите в областта на защита на личните данни;\n11. участва в преговорите и сключването на двустранни или многостранни споразумения по въпроси от своята компетентност;\n12. организира и координира обучението в областта на защитата на личните данни на администраторите на лични данни.“\n§ 3. \nВ чл. 28 ал. 2 се изменя така:\n„(2) Администраторът на лични данни предоставя информацията по ал. 1 безплатно.“\nЗаконът е приет от 41-ото Народно събрание на 16 ноември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n9301"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10015",
    "meta": [],
    "text": "УКАЗ № 313\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за кредитните институции, приет от ХLI Народно събрание на 16 ноември 2010 г.\nИздаден в \nСофия на 23 ноември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за кредитните институции \n(обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г. и бр. 23, 24, 44, 93 и 95 от 2009 г.)\n§ 1. \nВ чл. 2, ал. 2 се правят следните изменения: \n1. В т. 1 думите „извършване на услуги по парични преводи, а след 1 ноември 2009 г.“ и тирето след тях се заличават.\n2. В т. 2 думите „платежни карти“ и запетаята след тях се заличават.\n3. Точка 12 се изменя така: \n„12. придобиване на вземания по кредити и друга форма на финансиране (факторинг, форфетинг и други);“.\n§ 2. \nСъздава се чл. 29б:\n„Чл. 29б. (1) Преобразуване на банка чрез сливане се допуска само с друга банка. Разрешение се издава само ако новоучреденото дружество получи лиценз за банка.\n(2) Преобразуване на банка чрез вливане се допуска само ако приемащото дружество е банка. В банка могат да се влеят друга банка, платежна институция, инвестиционен посредник или финансова институция.\n(3) Разрешение за вливане по ал. 2 не се издава, ако лицензът на приемащата банка не й позволява да извършва дейността на вливащото се дружество.\n(4) Не се издава разрешение за преобразуване на банка, лицензирана от БНБ, чрез промяна на правната форма или чрез прехвърляне цялото имущество на едноличния собственик.\n(5) За издаване на разрешение за разделяне или отделяне приемащите, съответно новоучредените дружества трябва да притежават съответния лиценз, ако вследствие на правоприемството към тях преминават права и задължения, възникнали при извършване на дейности, за които се изисква лиценз.“\n§ 3.\n В чл. 36, ал. 2, т. 1 след думите „изискуемите парични задължения“ се добавя „в приемлив период от време“. \n§ 4. \nВ чл. 39, ал. 2, т. 4 думата „оперативен“ се заменя с „операционен“.\n§ 5. \nВ чл. 40, ал. 2 т. 4 се изменя така:\n„4. разрешава и утвърждава използването за надзорни цели на: \nа) вътрешнорейтингови подходи за измерване на кредитен риск;\nб) усъвършенствани подходи за измерване на операционен риск;\nв) вътрешни модели за измерване на пазарен риск и риск от контрагента;“.\n§ 6. \nВ чл. 44 се правят следните изменения и допълнения:\n1. Алинея 6 се отменя.\n2. В ал. 7 след думата „определя“ се добавя „с наредба“, а накрая думите „и 6, както и по чл. 45, ал. 6“ се заличават. \n3. Създава се ал. 8:\n„(8) Експозицията към друга кредитна институция или инвестиционен посредник или икономически свързани лица, едно от които е кредитна институция или инвестиционен посредник, може да надвишава съотношението по ал. 5 при условия, определени с наредба на БНБ.“\n§ 7. \nВ чл. 45 ал. 6 се изменя така:\n„(6) Общата експозиция на банката към лице по ал. 1, което не е кредитна институция или инвестиционен посредник, не може да надвишава 10 на сто от собствения й капитал. Общият размер на всички формирани експозиции на банката към лицата по изречение първо не може да надхвърля 20 на сто от собствения й капитал.“\n§ 8. \nВ чл. 57 се създава ал. 4:\n„(4) В случаите на срочен паричен влог с фиксиран лихвен процент банката не може да намалява лихвата до изтичане срока на договора.“\n§ 9. \nВ чл. 58 се създават ал. 3 и 4:\n„(3) В случаите на промяна на лихвения процент или на такса, която води до увеличение на погасителната вноска по кредит, който не е потребителски, банката уведомява клиента по уговорен между страните начин за това преди влизане в сила на промяната.\n(4) Когато промяната на лихвения процент произтича от промяна на определен референтен лихвен процент, направен публично достояние чрез използване на подходящи средства, и информацията за новия лихвен процент може да бъде намерена в търговските помещения и на интернет страницата на кредитора, ал. 3 не се прилага.“\n§ 10. \nВ чл. 64 се правят следните изменения и допълнения:\n1. В ал. 1, т. 10 накрая се добавя „в качеството им на институции, провеждащи парична политика, когато тази информация е необходима за изпълнението на техните законоустановени функции, включително за провеждане на парична политика и свързаното осигуряване на ликвидност, надзор над платежните системи, системите за клиринг и сетълмент и за поддържане на финансова стабилност, включително при възникване на извънредна ситуация по чл. 93, ал. 1“.\n2. Създава се нова ал. 2:\n„(2) При възникване на извънредна ситуация съгласно чл. 93, ал. 1 лицата по чл. 63, ал. 3 могат да предоставят информация, представляваща професионална тайна, на органите на Република България и на другите държави членки, отговарящи за законодателството в областта на надзора върху кредитните и финансовите институции, инвестиционните посредници и застрахователите, когато е необходима за изпълнение на техните функции.“\n3. Досегашните ал. 2, 3, 4 и 5 стават съответно ал. 3, 4, 5 и 6.\n§ 11.\n В чл. 73, ал. 1 се създава т. 8:\n„8. системите за превенция срещу риска от изпирането на пари.“ \n§ 12.\n Създават се чл. 73а и 73б:\n„Чл. 73а. (1) Банките изграждат надеждни, ефективни и цялостни стратегии и процеси на текуща база за оценка и поддържане на размера, видовете и разпределението на вътрешния капитал, който смятат за адекватен за покриване на характера и степента на рисковете, на които са или могат да бъдат изложени.\n(2) Банките извършват редовен вътрешен преглед на стратегиите и процесите по ал. 1 с цел да се гарантира, че те са всеобхватни и пропорционални на характера, мащаба и сложността на осъществяваната от тях дейност.\nЧл. 73б. (1) Банките приемат и прилагат политика за възнагражденията на лицата, които работят за тях.\n(2) По отношение на администраторите и другите лица, упражняването на чиито права и задължения оказва съществено влияние върху рисковия профил, политиката трябва да е съобразена с бизнес стратегията и дългосрочните цели на банката. Политиката за възнагражденията трябва да насърчава надеждното управление на риска и да не предразполага към поемане на риск, който излиза извън рамките на рисковия профил на банката.\n(3) Политиката за възнагражденията трябва да бъде изградена на принципи, осигуряващи съобразяването й с големината, вътрешната организация на банката, както и с характера, обхвата и сложността на осъществяваните от нея дейности. Принципите и изискванията за политиката по възнагражденията и нейното оповестяване се уреждат в наредба на БНБ.“\n§ 13.\n В чл. 76 се правят следните допълнения:\n1. В ал. 7, т. 2 след думите „от банката“ се добавя „годишни финансови и“.\n2. В ал. 8, изречение първо след думите „от проверката“ се добавя „по ал. 7“.\n§ 14.\n В чл. 78, ал. 2 накрая се поставя запетая и се добавя „както и за клонове на кредитни институции от трети държави, в които счетоводната рамка е еквивалентна на изискванията на Директива на Съвета от 8 декември 1986 г. относно годишните счетоводни отчети и консолидираните счетоводни отчети на банки и други финансови институции (86/635/ЕИО) и за които е налице реципрочно третиране“.\n§ 15.\n Създават се чл. 79а и 79б:\n„Чл. 79а. При изпълнение на задълженията си по този закон БНБ:\n1. участва в дейността на Комитета на европейските банкови надзорни органи (КЕБНО);\n2. следва насоките, препоръките, стандартите и другите мерки, приети от КЕБНО, освен в случаите, когато са налице основателни причини за неприлагането им, които е длъжна да изложи.\nЧл. 79б. При упражняване на надзорните си функции спрямо банка, лицензирана в Република България, която осъществява дейност в една или повече държави членки, или спрямо банка, лицензирана в друга държава членка, която осъществява дейност чрез клон в Република България, БНБ отчита потенциалното въздействие на своите решения върху финансовата стабилност на тези държави членки, особено при извънредни ситуации, въз основа на наличната информация към съответния момент.“\n§ 16.\n Създават се чл. 87а, 87б и 87в:\n„Чл. 87а. (1) Българската народна банка може да поиска от консолидиращия надзорен орган, когато има такъв, или от компетентния орган от изпращащата държава, определен клон на банка, лицензирана в държава членка, чрез който осъществява дейност в Република България, да се смята за значим. В искането се посочват причините за определяне на клона за значим, като изрично се отбелязва и следната информация:\n1. дали пазарният дял на депозитите в съответния клон на банката надвишава 2 на сто в Република България;\n2. възможното въздействие от спирането или прекратяването на дейността на банката върху пазарната ликвидност, платежните системи и системите за клиринг и сетълмент в Република България, и\n3. размерът и значението на съответния клон, като се взема предвид броят на клиентите му спрямо банковата или финансовата система на Република България.\n(2) Българската народна банка съвместно с компетентния орган от изпращащата държава и консолидиращия надзорен орган, ако има такъв, вземат решение за определяне на даден клон като значим в двумесечен срок от постъпване на искането. \n(3) Ако в срока по ал. 2 не бъде постигнато съвместно решение, БНБ взема самостоятелно решение в рамките на допълнителен срок от два месеца. Българската народна банка предоставя решението на консолидиращия надзорен орган и компетентния орган от изпращащата държава.\n(4) Решенията по ал. 2 и 3 се мотивират, като в тях се посочват становищата на консолидиращия надзорен орган и на компетентния орган от изпращащата държава. \n(5) Определянето на даден клон за значим не засяга правомощията и функциите на БНБ по този закон.\nЧл. 87б. (1) Българската народна банка участва при вземането на решение относно искане от компетентен орган на приемаща държава за определяне на клон на банка за значим, когато:\n1. банката е лицензирана в Република България, или \n2. Българската народна банка е консолидиращ надзорен орган спрямо тази банка.\n(2) Решението по ал. 1 се взема в срок два месеца от получаване на искането.\n(3) Когато не е постигнато съвместно решение по ал. 1 в двумесечен срок и компетентният орган на приемащата държава е взел самостоятелно решение, то е задължително за БНБ.\n(4) Българската народна банка предоставя на компетентния орган на приемащата държава, в която банка, лицензирана в Република България, извършва дейност чрез клон, определен като значим, информацията по чл. 95, ал. 3, т. 3 и 4 и сътрудничи с него съгласно чл. 92, ал. 1, т. 3.\n(5) При възникване на извънредна ситуация в банка, лицензирана в Република България със значим клон, която потенциално застрашава финансовата стабилност в Република България или в приемащата държава членка, БНБ уведомява органите по чл. 64, ал. 1, т. 10 и чл. 64, ал. 2.\n(6) Определянето на даден клон за значим не засяга правомощията и функциите на БНБ по този закон.\nЧл. 87в. (1) Когато чл. 92д не е приложим и БНБ упражнява надзор върху банка със значими клонове в други държави членки, БНБ създава и председателства надзорна колегия от компетентни органи от тези държави с цел улесняване на сътрудничеството по чл. 87 и чл. 87б, ал. 4 и 5. Надзорната колегия се създава и извършва дейността си въз основа на писмени правила, определени от БНБ след консултация със съответните компетентни органи. \n(2) Българската народна банка определя компетентните органи, които ще участват във всяко заседание или дейност на колегията, като отчита значението на тези органи за надзорната дейност, която ще бъде планирана или координирана, включително възможното въздействие върху финансовата стабилност в съответните държави членки съгласно чл. 79б, и задълженията по чл. 87б, ал. 4 и 5. \n(3) Българската народна банка предварително предоставя на всички членове на надзорната колегия информацията относно организацията на заседанието, основните въпроси, които ще се обсъждат, и действията, които ще се разглеждат. Българската народна банка предоставя своевременно на всички членове на надзорната колегия и цялата информация относно взетите на тези заседания решения и предприетите мерки.\n(4) Когато не е приложим чл. 92е и в Република България е установен значим клон, БНБ участва в надзорна колегия, председателствана от компетентния орган на изпращащата държава.“\n§ 17.\n В чл. 92 се правят следните изменения и допълнения:\n1. Досегашният текст става ал. 1 и в нея:\nа) точка 2 се изменя така:\n„2. планира и координира текущата надзорна дейност в сътрудничество със съответните компетентни органи от държави членки;“\nб) точка 3 се изменя така:\n„3. планира и координира надзорната дейност в сътрудничество със съответните компетентни органи, а при необходимост – и с централните банки, при подготовката на действия в случай на извънредна ситуация, включително неблагоприятно развитие на състоянието на банките или финансовите пазари, като при възможност се използват установени канали за връзка при управлението на кризи.“\n2. Създава се ал. 2:\n„(2) Планирането и координирането на надзорната дейност по ал. 1, т. 3 включва мерките по чл. 95, ал. 6, т. 2, изготвянето на съвместни оценки, изпълнението на планове за непредвидени обстоятелства и информиране на обществеността.“\n§ 18.\n Създават се чл. 92а – 92е:\n„Чл. 92а. (1) Когато кредитна институция майка от Европейския съюз и нейни дъщерни дружества или дъщерните дружества на финансов холдинг майка от Европейския съюз – обект на надзор от БНБ, са подали заявление за издаване на разрешение по чл. 40, ал. 2, т. 4, БНБ съвместно с другите компетентни органи в 6-месечен срок от получаване на заявлението вземат общо решение за отказ или за издаване на разрешение и определят сроковете и условията, при които то се издава.\n(2) Заявлението се подава до БНБ, която незабавно предоставя копие от него на другите компетентни органи.\n(3) Ако в срока по ал. 1 не бъде постигнато съвместно решение, БНБ взема самостоятелно решение.\n(4) Решенията по ал. 1 и 3 се мотивират, като в тях се посочват становищата на другите компетентни органи, изразени в 6-месечния срок по ал. 1. Решенията се предоставят на заявителя, а решението по ал. 3 – и на другите компетентни органи.\nЧл. 92б. (1) При получаване на искане от компетентен орган на държава членка във връзка с постъпило при него заявление за издаване на разрешение по чл. 40, ал. 2, т. 4, подадено от кредитна институция майка от Европейския съюз и нейни дъщерни дружества, едно от които е кредитна институция, лицензирана в Република България, или съвместно от дъщерните дружества на финансов холдинг майка от Европейския съюз, едно от които е кредитна институция, лицензирана в Република България, БНБ участва при вземането на общо решение за отказ или издаване на разрешение и при определянето на сроковете и условията, при които то се издава. \n(2) Когато не е постигнато съвместно решение по ал. 1 в 6-месечен срок и консолидиращият надзорен орган е взел самостоятелно решение, то е задължително за БНБ. \nЧл. 92в. (1) Когато е консолидиращ надзорен орган, при прилагането на чл. 73а, чл. 79, ал. 2 и 3 и при прилагането на мярка във връзка с нарушение по чл. 103, ал. 1, т. 11 БНБ съвместно с другите компетентни органи, отговарящи за надзора над дъщерните дружества на кредитна институция майка от Европейския съюз или на финансов холдинг майка от Европейския съюз, вземат съвместно решение за определяне адекватността на консолидирания собствен капитал на предприятието майка по отношение на финансовото му състояние и рисков профил и за определяне на допълнително капиталово изискване съгласно чл. 103, ал. 2, т. 5 както за всяко дружество в рамките на банковата група или финансовия холдинг, така и на консолидирана основа.\n(2) Решението се взема в срок 4 месеца от датата, на която БНБ е предоставила на другите компетентни органи доклад, съдържащ оценка на риска на групата, в съответствие с чл. 73а, чл. 79, ал. 2 и 3 и при прилагане на мярка във връзка с нарушение по чл. 103, ал. 1, т. 11. При вземането на решение се отчита оценката на риска на дъщерните дружества, извършена от другите компетентни органи. \n(3) Ако в срока по ал. 2 не бъде постигнато съвместно решение, БНБ взема самостоятелно решение относно прилагането на консолидирана основа на чл. 73а, чл. 79, ал. 2 и 3, на мярка във връзка с нарушение по чл. 103, ал. 1, т. 11 и на мярка по чл. 103, ал. 2, т. 5, като отчита оценката на риска на дъщерните дружества, извършена от другите компетентни органи. Преди да вземе самостоятелно решение, БНБ по собствена инициатива или по искане на някой от другите компетентни органи се консултира с КЕБНО, като взема предвид неговата препоръка и се мотивира за всяко съществено отклонение от нея.\n(4) Решенията по ал. 1 и 3 се мотивират и предоставят на кредитната институция майка от Европейския съюз, а по ал. 3 – и на другите компетентни органи. В мотивите на решението по ал. 3 се посочват становищата на другите компетентни органи, изразени в срока по ал. 2.\n(5) Решенията по ал. 1 и 3 се преразглеждат ежегодно или при възникване на извънредни обстоятелства, когато някой от другите компетентни органи отправи мотивирано писмено искане до БНБ за актуализиране на решението за прилагане на мярката по чл. 103, ал. 2, т. 5. В случай на такова искане БНБ може да преразгледа решенията по ал. 1 и 3 само с участието на компетентния орган, отправил искането.\nЧл. 92г. (1) Когато банка, лицензирана в Република България, е дъщерно дружество на кредитна институция майка от Европейския съюз или на финансов холдинг майка от Европейския съюз, БНБ участва при вземането на съвместно решение за определяне на адекватността на консолидирания собствен капитал на предприятието майка по отношение на финансовото му състояние и рисков профил и за определяне на допълнително капиталово изискване както за всяко дружество в рамките на банковата група или финансовия холдинг, така и на консолидирана основа. \n(2) Когато не е постигнато съвместно решение по ал. 1, БНБ може да поиска консолидиращият надзорен орган да се консултира с КЕБНО.\n(3) Ако не бъде постигнато съвместно решение, БНБ взема самостоятелно решение относно прилагането на чл. 73а, чл. 79, ал. 2 и 3, прилагането на мярка във връзка с нарушение по чл. 103, ал. 1, т. 11 и на мярка по чл. 103, ал. 2, т. 5 спрямо банката, като отчита становището на консолидиращия надзорен орган и препоръката на КЕБНО, когато такава е поискана. \n(4) Решенията по ал. 1 и 3 се преразглеждат ежегодно. При възникване на извънредна ситуация БНБ може да отправи мотивирано искане за преразглеждане на решението по ал. 1 или на самостоятелното решение на консолидиращия надзорен орган за актуализиране на решението за прилагане на мярка по чл. 136, ал. 2 от Директива 2006/48/ЕО. \nЧл. 92д. (1) Българската народна банка, когато е консолидиращ надзорен орган, създава надзорни колегии от компетентни органи за улесняване изпълнението на функциите по чл. 92, 92а, 92в и чл. 93 и осигурява подходящо ниво на координация и сътрудничество със съответните компетентни органи на трети държави, когато е целесъобразно, при спазване на изискванията за поверителност съгласно ал. 5 и на правото на Европейския съюз.\n(2) Надзорните колегии осигуряват подходяща организация за изпълнение на следните цели и задачи:\n1. обмен на информация;\n2. постигане на съгласие по възлагане на задачи и делегиране на правомощия на доброволна основа, когато е подходящо;\n3. определяне на план за извършване на проверки, основан на оценка на риска на групата съгласно чл. 79, ал. 2 и 3 и чл. 103, ал. 1, т. 11;\n4. повишаване ефективността на надзора чрез премахване на излишното дублиране на надзорни изисквания, включително във връзка с исканията за информация по чл. 93, ал. 2 и чл. 95, ал. 2; \n5. последователно прилагане на предвидените в Директива 2006/48/ЕО изисквания за разумен надзор по отношение на всички дружества в групата, без да се засягат възможностите и правото на преценка, предоставени от правото на Европейския съюз;\n6. прилагане на чл. 92, ал. 1, т. 3 при отчитане на дейността на други форуми, които могат да бъдат създадени в тази област.\n(3) Българската народна банка си сътрудничи с другите компетентни органи, които участват в надзорната колегия. Предвидените в чл. 63, 64 и 65 изисквания не възпрепятстват обмена на поверителна информация. \n(4) За създаването и дейността на надзорните колегии БНБ след консултации с другите компетентни органи сключва с тях писмени споразумения по чл. 94.\n(5) В надзорните колегии могат да участват компетентните органи, отговарящи за надзора върху дъщерни дружества на кредитна институция майка от Европейския съюз или на финансов холдинг майка от Европейския съюз, компетентните органи на приемащата държава, в която са установени значими клонове, а когато е подходящо – и централните банки, както и компетентните органи на трети държави, при спазване на изисквания за поверителност, които според всички участващи компетентни органи са еквивалентни на изискванията съгласно глава 1, раздел 2 от Директива 2006/48/ЕО.\n(6) Българската народна банка ръководи заседанията на надзорната колегия и определя компетентните органи, които ще участват във всяко заседание или дейност на колегията, като отчита значението за тези органи на надзорната дейност, която ще бъде планирана или координирана, включително възможното въздействие върху финансовата стабилност в съответните държави членки съгласно чл. 79б, и задълженията по чл. 87б, ал. 3 и 4. \n(7) Българската народна банка предварително предоставя на всички членове на надзорната колегия информацията относно организацията на заседанието, основните въпроси, които ще се обсъждат, и действията, които ще се разглеждат. Българската народна банка предоставя своевременно на всички членове на надзорната колегия и цялата информация относно взетите на тези заседания решения и предприетите мерки.\n(8) Българската народна банка информира КЕБНО за дейността на надзорните колегии, включително при извънредни ситуации, и му предоставя цялата информация от съществено значение за целите на надзорната конвергенция.\n(9) Създаването и дейността на надзорна колегия не засягат правомощията на БНБ по този закон.\nЧл. 92е. Българската народна банка участва в надзорна колегия, организирана от съответния консолидиращ надзорен орган, когато извършва надзор на индивидуална основа върху банка, която е дъщерно дружество на кредитна институция майка от Европейския съюз или на финансов холдинг майка от Европейския съюз. В тези случаи БНБ има правата и задълженията на компетентен орган, произтичащи от чл. 92д.“\n§ 19.\n В чл. 93 ал. 1 се изменя така:\n„(1) При възникване на извънредна ситуация, включително неблагоприятно развитие на финансовите пазари, която потенциално застрашава ликвидността им или финансовата стабилност в Република България или в друга държава членка, където са лицензирани дружества от групата или са установени значими клонове, БНБ, когато е консолидиращ надзорен орган, незабавно уведомява органите по чл. 64, ал. 1, т. 10 и чл. 64, ал. 2 в съответните държави членки и им предоставя цялата информация, която е съществена за упражняване на техните функции.“\n§ 20.\n В чл. 103, ал. 2, т. 5 накрая се поставя точка и запетая и се създава изречение второ: „Когато банка не отговаря на изискванията по чл. 73, ал. 1 и чл. 73а или при прегледа и оценката по чл. 79, ал. 2 е установено, че не осигурява стабилно управление и покритие на рисковете, БНБ налага допълнително капиталово изискване над минимално изискуемото, ако в резултат на самостоятелното прилагане на други мерки не се очаква в рамките на подходящ срок банката да подобри в достатъчна степен правилата, процедурите, механизмите и стратегиите си.“\n§ 21.\n В допълнителните разпоредби се правят следните изменения и допълнения:\n1. В § 1, ал. 1:\nа) в т. 5:\nаа) текстът преди буква „а“ се изменя така:\n„5. „Икономически свързани лица“ са две или повече лица, които са носители на общ риск, тъй като са финансово(делово) обвързани по такъв начин, че ако едно от тях има финансови проблеми, включително при финансиране или погасяване на задълженията си, има вероятност другото или всички останали също да изпитат затруднения при финансиране на дейността или при изпълнение на задълженията си. Такива са и две или повече лица, свързани по един или по няколко от следните начини:“;\nбб) буква „б“ се отменя;\nб) създава се т. 31:\n„31. „Консолидиращ надзорен орган“ е компетентният орган, който отговаря за упражняването на надзор на консолидирана основа върху кредитна институция майка от Европейския съюз и върху кредитна институция, контролирана от финансов холдинг майка от Европейския съюз.“\n2. В § 4 навсякъде абревиатурите „ЕЕС“ и „ЕС“ се заменят съответно с „ЕИО“ и „ЕО“, след думите „реорганизацията и прекратяването на кредитни институции“ съюзът „и“ се заличава и се поставя запетая, а накрая се добавя „и на Директива 2009/111/ЕО на Европейския парламент и на Съвета от 16 септември 2009 г. за изменение на директиви 2006/48/ЕО, 2006/49/ЕО и 2007/64/ЕО по отношение на банки – филиали на централни институции, определени елементи на собствения капитал, големи експозиции, надзорна уредба и управление при кризи (ОВ, L 302/97 от 17 ноември 2009 г.)“.\nПреходни и заключителни разпоредби\n§ 22. \nДо 31 декември 2012 г. срокът по чл. 92в, ал. 2 е 6 месеца.\n§ 23.\n Законът влиза в сила от 31 декември 2010 г.\nЗаконът е приет от 41-ото Народно събрание на 16 ноември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n9302"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9965",
    "meta": [],
    "text": "УКАЗ № 350\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за пощенските услуги, приет от ХLI Народно събрание на 21 декември 2010 г.\nИздаден в \nСофия на 22 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за пощенските услуги \n(обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г. и бр. 35, 87 и 93 от 2009 г.)\n§ 1.\n В чл. 3 т. 2 се изменя така:\n„2. приемане на съобщения, предадени във физическа или електронна форма от подателя, обработването и предаването им чрез електронни средства и доставяне на тези съобщения на получателя като пощенски пратки;“.\n§ 2. \nВ чл. 5, ал. 1 думата „осъществяват“ се заменя с „извършват“.\n§ 3.\n В чл. 6, ал. 2 след думите „печатни произведения“ се добавя „пряка пощенска реклама“.\n§ 4.\n В чл. 7, т. 2 след думите „Европейския съюз“ се добавя „или държава – страна по Споразумението за Европейското икономическо пространство“.\n§ 5.\n Наименованието на глава втора се изменя така: „Държавна политика и регулиране в областта на пощенските услуги“.\n§ 6.\n Наименованието на раздел І се изменя така: „Държавна политика в областта на пощенските услуги“.\n§ 7.\n Член 9 се отменя.\n§ 8.\n В чл. 13, т. 7 буква „б“ се изменя така:\n„б) издаване и пускане в употреба на пощенски марки, на пощенски продукти и на специални пощенски печати, както и изваждане от употреба на пощенски марки;“.\n§ 9.\n В чл. 13а, ал. 1 думите „чл. 9а, ал. 1 и чл. 76“ се заменят с „чл. 9а, ал. 1, чл. 14, ал. 2 и чл. 76“.\n§ 10. \nВ чл. 15 се правят следните изменения и допълнения:\n1. В ал. 1:\nа) в т. 4 думите „чл. 38, т. 2 и/или 3“ се заменят с „чл. 38, т. 1 – 3“;\nб) точка 7 се изменя така:\n„7. определя съответстващи на действащите български и европейски стандарти нормативи за качеството на универсалната пощенска услуга и ефикасността на обслужване и осигурява за своя сметка ежегодно извършване на измерването на изпълнението им от независима организация;“\nв) точка 8 се изменя така:\n„8. приема система за образуване на пощенските кодове на мрежата на пощенския оператор със задължение за извършване на универсалната пощенска услуга;“\nг) точка 11 се изменя така:\n„11. разработва методика за изчисляване на нетните разходи от извършване на универсалната пощенска услуга; методиката се приема от Министерския съвет по предложение на Комисията за регулиране на съобщенията;“\nд) точка 12 се изменя така:\n„12. разработва нормативи за определяне на гъстотата на точките за достъп до пощенската мрежа на пощенския оператор със задължение за извършване на универсалната пощенска услуга, така че да съответстват по брой и гъстота на нуждите на потребителите; нормативите се приемат от Министерския съвет по предложение на Комисията за регулиране на съобщенията;“\nе) точка 16 се изменя така:\n„16. предлага на министъра на финансите да включи размера на компенсацията за наличието на несправедлива финансова тежест от извършването на универсалната пощенска услуга в проекта на закон за държавния бюджет на Република България за следващата календарна година;“\nж) в т. 17 думите „универсалната пощенска услуга“ се заменят с „пощенски услуги“;\nз) в т. 19 след думите „пощенска услуга и за“ се добавя „правилата за“.\n2. Алинея 2 се изменя така:\n„(2) Решенията на Комисията за регулиране на съобщенията по прилагането на този закон са индивидуални, нормативни или общи админис­тративни актове и подлежат на обжалване по реда на Административнопроцесуалния кодекс пред Върховния административен съд.“\n3. Създава се ал. 3:\n„(3) Нормативните административни актове на Комисията за регулиране на съобщенията се обнародват в официалния раздел на „Държавен вестник“.“\n§ 11. \nВ чл. 15а се правят следните изменения:\n1. В ал. 1:\nа) точка 3 се отменя;\nб) в т. 5 думите „чл. 38, т. 2 и/или 3“ се заменят с „чл. 38, т. 1 – 3“;\nв) в т. 7 думата „местата“ се заменя с „точките“.\n2. В ал. 2 думите „чл. 36а, ал. 1“ се заменят с „чл. 15, ал. 1, т. 7“.\n§ 12. \nВ чл. 16а след думите „Европейската комисия“ се добавя „и националните регулаторни органи на останалите държави – членки на Европейския съюз“.\n§ 13. \nВ чл. 17 се правят следните изменения и допълнения:\n1. В ал. 1 се създава т. 6:\n„6. анализ на мерките за обезпечаване на пощенската сигурност.“\n2. Създава се нова ал. 2:\n„(2) Комисията за регулиране на съобщенията на всеки 5 години от възлагане на задължението за извършване на универсалната пощенска услуга изготвя доклад относно изпълнението му с оглед неговото продължаване, промяна или отменяне.“\n3. Досегашната ал. 2 става ал. 3 и в нея думите „доклада по ал. 1“ се заменят с „докладите по ал. 1 и 2“.\n§ 14. \nВ чл. 20 се правят следните изменения и допълнения:\n1. В ал. 1:\nа) създава се нова т. 1:\n„1. осигуряват неприкосновеност на пощенските пратки;“\nб) досегашните т. 1, 2, 3, 4 и 5 стават съответно т. 2, 3, 4, 5 и 6;\nв) досегашните т. 6 и 7 стават съответно т. 7 и 8 и се изменят така:\n„7. предприемат мерки за защита на пощенския трафик, както и за недопускане в пощенските пратки на забранени за поставяне предмети и вещества по смисъла на чл. 90 и 91, като доставят, монтират, въвеждат в експлоатация и поддържат за своя сметка необходимите технически устройства и софтуер и при необходимост осигуряват ползването им по възмезден начин от други пощенски оператори или ползват при необходимост по възмезден начин такива ресурси на други пощенски оператори;\n8. създават условия за осъществяване на наблюдение или контрол върху пощенските пратки от компетентните органи на Министерството на вътрешните работи и на Държавна агенция „Национална сигурност“, които могат да дават задължителни за изпълнение указания;“\nг) досегашните т. 8 и 9 стават съответно т. 9 и 10.\n2. Алинея 2 се отменя.\n§ 15. \nВ чл. 21 се правят следните изменения и допълнения:\n1. В ал. 2:\nа) създава се нова т. 5:\n„5. срок за възстановяване на сумата на наложения платеж на подателя;“\nб) досегашните т. 5, 6, 7, 8, 9 и 10 стават съответно т. 6, 7, 8, 9, 10 и 11.\n2. В ал. 3:\nа) в текста преди т. 1 думите „чл. 38, т. 2 и/или 3“ се заменят с „чл. 38, т. 1 – 3“;\nб) създава се нова т. 4:\n„4. срок за възстановяване на сумата на наложения платеж на подателя;“\nв) досегашните т. 4, 5, 6, 7 и 8 стават съответно т. 5, 6, 7, 8 и 9.\n3. В ал. 4 думата „местата“ се заменя с „точките“.\n4. В ал. 5 думите „Комисията за защита на конкуренцията“ се заменят с „Комисията за защита на потребителите“.\n5. В ал. 7 думите „разработва процедура“ се заменят с „приема правила“.\n6. В ал. 9 думите „ал. 5“ се заменят с „ал. 6“.\n§ 16. \nВ чл. 23 се правят следните изменения:\n1. В ал. 1 думите „и на пощенските оператори, извършващи пощенски парични преводи“ се заличават.\n2. В ал. 2 думите „по чл. 38, т. 2 и/или 3“ се заличават.\n3. Алинея 3 се изменя така:\n„(3) Пощенските оператори, извършващи услуги, включени в обхвата на универсалната пощенска услуга, могат да осигуряват и договарят достъп до пощенските си мрежи помежду си, с пощенския оператор със задължение за извършване на универсалната пощенска услуга и с пощенски оператори на неуниверсални пощенски услуги.“\n4. Алинея 6 се изменя така:\n„(6) В случай че пощенските оператори, извършващи услуги, включени в обхвата на универсалната пощенска услуга, не постигнат съгласие за сключване на договор за достъп с пощенския оператор със задължение за извършване на универсалната пощенска услуга, всеки от тях може не по-рано от два месеца и не по-късно от три месеца от датата на предложението за сключване на договора да отправи искане пред Комисията за регулиране на съобщенията. Комисията за регулиране на съобщенията в двумесечен срок от постъпване на искането с мотивирано решение може да даде задължителни указания на пощенския оператор със задължение за извършване на универсалната пощенска услуга в определен от нея срок да сключи договор за осигуряване на достъп до пощенската си мрежа.“\n5. Алинея 7 се отменя.\n§ 17. \nВ чл. 23а се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Пощенските оператори, извършващи услугата „пощенски парични преводи“, водят отделна аналитична счетоводна отчетност за приходите от дейността си по предоставянето на тази пощенска услуга.“\n§ 18.\n Член 24 се изменя така:\n„Чл. 24. Универсалната пощенска услуга се предоставя от пощенски оператор, на когото със закона е възложено задължение за извършването на тази услуга на територията на цялата страна чрез организирана и управлявана от него пощенска мрежа.“\n§ 19. \nВ чл. 25, ал. 1 след думите „освен тази пощенска услуга“ се добавя „може да“.\n§ 20. \nЧлен 29 се изменя така:\n„Чл. 29. (1) Пощенският оператор със задължение за извършване на универсалната пощенска услуга получава компенсация от държавния бюджет, когато задължението за извършване на универсалната пощенска услуга води до нетни разходи и представлява несправедлива финансова тежест за него.\n(2) Размерът на несправедливата финансова тежест се определя въз основа на нетните разходи, изчислени при спазване на методиката по чл. 15, ал. 1, т. 11.\n(3) Размерът на компенсацията не може да надхвърля размера на несправедливата финансова тежест от извършване на универсалната пощенска услуга по ал. 2.\n(4) Размерът на компенсацията се определя със Закона за държавния бюджет на Република България за съответната година.\n(5) Компенсацията по ал. 1 се предоставя след получаване на положително решение от Европейската комисия.“\n§ 21.\n Член 29а се изменя така:\n„Чл. 29а. (1) Пощенският оператор със задължение за извършване на универсалната пощенска услуга представя пред Комисията за регулиране на съобщенията заявление за компенсиране на несправедливата финансова тежест от извършване на универсалната пощенска услуга за предходната година заедно с необходимите доказателства до 31 май на текущата година.\n(2) Заявлението по ал. 1 съдържа размера на исканата компенсация за наличието на несправедлива финансова тежест, определен съгласно чл. 29, ал. 2.\n(3) Документите, свързани с изчисляването на нетните разходи от извършване на универсалната пощенска услуга, се предоставят на Комисията за регулиране на съобщенията и се проверяват от определен от нея одитор.\n(4) Резултатите от изчисляване на нетните разходи от извършване на универсалната пощенска услуга и оценката на одитора за съответствие с методиката по чл. 15, ал. 1, т. 11 са обществено достъпни.\n(5) В срок три месеца от подаване на заявлението по ал. 1 Комисията за регулиране на съобщенията се произнася с решение относно:\n1. наличието на несправедлива финансова тежест от извършването на универсалната пощенска услуга;\n2. размера на компенсацията, дължима на пощенския оператор със задължение за извършване на универсалната пощенска услуга, за предходната година.\n(6) В срока по ал. 5 Комисията за регулиране на съобщенията може да поиска от заявителя да представи в 7-дневен срок допълнително информация и доказателства.\n(7) Комисията за регулиране на съобщенията в хода на бюджетната процедура представя решението по ал. 5 и материалите към него на министъра на финансите с предложение за включване на размера на компенсацията в проекта на закон за държавния бюджет на Република България за следващата година.“\n§ 22. \nСъздава се чл. 29б:\n„Чл. 29б. (1) Пощенският оператор със задължение за извършване на универсалната пощенска услуга организира и осъществява отчитане на дейността си в съответствие с приложимите счетоводни стандарти и прилагане на система за разпределение на разходите както общо за търговското дружество, така и аналитично и поотделно за:\n1. универсалната пощенска услуга по видове услуги;\n2. пощенските парични преводи;\n3. неуниверсалните пощенски услуги по чл. 38, т. 1 – 3;\n4. други търговски дейности.\n(2) Приходите от универсалната пощенска услуга не могат да се използват за покриване на разходи за неуниверсални пощенски услуги или за други дейности.\n(3) Съдържанието, начинът на разпределение на разходите, редът и сроковете за съгласуване на системата за разпределение на разходите на пощенския оператор със задължение за извършване на универсалната пощенска услуга се определят с правила, разработени от Комисията за регулиране на съобщенията.\n(4) Пощенският оператор със задължение за извършване на универсалната пощенска услуга предоставя на Комисията за регулиране на съобщенията годишен доклад с анализ на резултатите от прилагане на системата за разпределение на разходите не по-късно от 31 май на текущата година.\n(5) Комисията за регулиране на съобщенията ежегодно назначава проверки за прилагането на системата за разпределение на разходите от пощенския оператор със задължение за извършване на универсалната пощенска услуга, които се извършват от независим одитор. Резултатите от проверките са обществено достъпни.“\n§ 23. \nВ чл. 30 думите „ал. 1“ се заличават.\n§ 24.\n В чл. 31 думите „ал. 1“ се заличават.\n§ 25.\n В глава трета, раздел ІІ се създава чл. 31б:\n„Чл. 31б. Пощенският оператор със задължение за извършване на универсалната пощенска услуга съдейства за нормалното протичане на измерванията по чл. 15, ал. 1, т. 7.“\n§ 26.\n В чл. 33 се правят следните изменения и допълнения:\n1. В ал. 2 думата „местата“ се заменя с „точките“.\n2. В ал. 3 думата „местата“ се заменя с „точките“, а след думата „мрежа“ се добавя „на пощенския оператор със задължение за извършване на универсалната пощенска услуга“.\n3. Създават се ал. 4, 5, 6, 7 и 8:\n„(4) Броят и разположението на точките за достъп по ал. 3, за които се изисква откриване на пощенски служби съобразно нормативите по чл. 15, ал. 1, т. 12, могат да бъдат променяни след одобряване от Комисията за регулиране на съобщенията въз основа на мотивирано писмено предложение от пощенския оператор със задължение за извършване на универсалната пощенска услуга.\n(5) В срок един месец от получаване на предложението по ал. 4 Комисията за регулиране на съобщенията се произнася с решение, като одобрява промените, в случай че са спазени нормативите по чл. 15, ал. 1, т. 12.\n(6) Броят и разположението на точките за достъп по ал. 3, за които не се изисква откриване на пощенски служби съобразно нормативите по чл. 15, ал. 1, т. 12, могат да бъдат променяни от пощенския оператор със задължение за извършване на универсалната пощенска услуга след писмено уведомление, изпратено до Комисията за регулиране на съобщенията в срок не по-късно от един месец преди датата на промяната.\n(7) В уведомлението по ал. 6 се съдържа информация за начина, по който ще се гарантира извършването на универсалната пощенска услуга.\n(8) В срока по ал. 6 Комисията за регулиране на съобщенията може да даде задължителни указания на пощенския оператор със задължение за извършване на универсалната пощенска услуга с оглед гарантиране на извършването на тази услуга.“\n§ 27.\n В чл. 34, ал. 1 в текста преди т. 1 след думата „следните“ се добавя „видове“.\n§ 28. \nЧлен 36а се отменя.\n§ 29. \nЧлен 38 се изменя така:\n„Чл. 38. Неуниверсалните пощенски услуги включват:\n1. приемане, пренасяне и доставяне на пряка пощенска реклама;\n2. услугите по чл. 3, т. 2;\n3. куриерските услуги;\n4. пощенските парични преводи.“\n§ 30.\n В чл. 39 т. 1, 2 и 3 се изменят така:\n„1. извършване на универсалната пощенска услуга на цялата територия на Република България от оператор, на когото е възложено задължение за извършване на тази услуга;\n2. извършване на услуги, включени в обхвата на универсалната пощенска услуга;\n3. извършване на пощенски парични преводи.“\n§ 31.\n В чл. 43, ал. 2 се правят следните изменения и допълнения:\n1. В т. 1а след думите „Европейския съюз“ се добавя „или държава – страна по Споразумението за Европейското икономическо пространство“.\n2. В т. 6 думата „местата“ се заменя с „точките“.\n§ 32.\n В чл. 47 ал. 4 се отменя.\n§ 33. \nВ чл. 48 се правят следните изменения и допълнения:\n1. В ал. 4 думите „при условията на първоначално лицензиране“ се заличават.\n2. Създават се ал. 6 и 7:\n„(6) При липсващи или нередовни документи по ал. 5 Комисията за регулиране на съобщенията уведомява заявителя с писмо с известие за доставяне да отстрани непълнотите или нередовностите в 10-дневен срок от получаване на уведомлението. В случай че непълнотите или нередовностите не бъдат отстранени в посочения срок, заявлението не се разглежда.\n(7) Комисията за регулиране на съобщенията с мотивирано решение отказва разрешение за прехвърлянето при наличието на обстоятелствата по чл. 47, ал. 2.“\n§ 34.\n В чл. 48а се създават ал. 7 – 9:\n„(7) Към искането за разрешение по ал. 3 се прилагат идентификационните данни и документите по чл. 43, ал. 2 за третите лица. Всички документи се подават на български език в два екземпляра.\n(8) При липсващи или нередовни документи по ал. 7 Комисията за регулиране на съобщенията уведомява заявителя с писмо с известие за доставяне да отстрани непълнотите или нередовностите в 10-дневен срок от получаване на уведомлението. В случай че непълнотите или нередовностите не бъдат отстранени в посочения срок, заявлението не се разглежда.\n(9) Комисията за регулиране на съобщенията с мотивирано решение отказва разрешение на исканията по ал. 2 или 3 при наличие на обстоятелствата по чл. 47, ал. 2.“\n§ 35.\n Член 49 се отменя.\n§ 36. \nВ чл. 52, ал. 1 думите „чл. 39“ се заменят с „чл. 39, т. 2 и/или 3“.\n§ 37. \nВ чл. 53 се правят следните изменения:\n1. Точка 10 се изменя така:\n„10. задължително водене на аналитична счетоводна отчетност по реда на чл. 23а;“.\n2. В т. 16 думата „местата“ се заменя с „точките“.\n3. В т. 17 думите „ал. 3“ се заменят с „ал. 4“.\n§ 38.\n В чл. 54 се правят следните изменения и допълнения:\n1. В т. 2 думата „местата“ се заменя с „точките“.\n2. Точка 4 се изменя така:\n„4. оказване на съдействие за нормалното протичане на измерването по чл. 15, ал. 1, т. 7;“.\n3. Точка 8 се изменя така:\n„8. задължително прилагане на система за разпределение на разходите и водене на аналитична счетоводна отчетност по реда на чл. 29б, ал. 1; ред за доказване размера на несправедливата финансова тежест от извършването на универсалната пощенска услуга;“.\n4. Точка 9 се отменя.\n5. В т. 16 думите „чл. 77, ал. 2“ се заменят с „чл. 77, ал. 1 и 3“.\n6. Създава се т. 17:\n„17. предоставяне по подходящ начин на подробна и актуална информация на потребителите и на пощенските оператори относно характеристиките на извършваната универсална пощенска услуга, условията за достъп до тази услуга, както и за цените и стандартите за качество.“\n§ 39. \nЧлен 58 се отменя.\n§ 40. \nВ чл. 59 се правят следните изменения и допълнения:\n1. В ал. 1 думите „Неуниверсалните пощенски услуги по чл. 38, т. 2 и/или 3 се извършват на територията на Република България или на част от нея“ се заменят с „Неуниверсални пощенски услуги по чл. 38, т. 1 – 3 се извършват“ и след думите „подаване на“ се добавя „надлежно“.\n2. В ал. 2, т. 1а след думите „Европейския съюз“ се добавя „или държава – страна по Споразумението за Европейското икономическо пространство“.\n3. В ал. 5 думите „чл. 38, т. 2 и/или 3“ се заменят с „чл. 38, т. 1 – 3“.\n4. В ал. 6 думите „чл. 38, т. 2 и/или 3“ се заменят с „чл. 38, т. 1 – 3“.\n5. В ал. 10 думите „чл. 38, т. 2 и/или 3“ се заменят с „чл. 38, т. 1 – 3“.\n§ 41. \nВ чл. 60 се правят следните изменения и допълнения:\n1. В текста преди т. 1 думите „чл. 38, т. 2 и/или 3“ се заменят с „чл. 38, т. 1 – 3“.\n2. Точка 5 се изменя така:\n„5. предприемат мерки за защита на пощенския трафик, както и за недопускане в пощенските пратки на забранени за поставяне предмети и вещества по смисъла на чл. 90 и 91, като доставят, монтират, въвеждат в експлоатация и поддържат за своя сметка необходимите технически устройства и софтуер и при необходимост осигуряват ползването им по възмезден начин от други пощенски оператори или ползват при необходимост по възмезден начин такива ресурси на други пощенски оператори;“.\n3. Създава се нова т. 6:\n„6. създават условия за осъществяване на наблюдение или контрол върху пощенските пратки от компетентните органи на Министерството на вътрешните работи и на Държавна агенция „Национална сигурност“, които могат да дават задължителни за изпълнение указания;“.\n4. Досегашните т. 6, 7 и 8 стават съответно т. 7, 8 и 9.\n5. Създава се т. 10:\n„10. ползват отпечатъци съгласно чл. 77, ал. 2.“\n§ 42. \nВ чл. 61 се правят следните изменения:\n1. В ал. 1 думите „чл. 38, т. 2 и/или 3“ се заменят с „чл. 38, т. 1 – 3“.\n2. В ал. 2 думите „чл. 38, т. 2 и/или 3“ се заменят с „чл. 38, т. 1 – 3“.\n3. В ал. 4 думите „чл. 38, т. 2 и/или 3“ се заменят с „чл. 38, т. 1 – 3“.\n4. В ал. 5 думите „чл. 38, т. 2 и/или 3“ се заменят с „чл. 38, т. 1 – 3“.\n5. Алинея 6 се отменя.\n§ 43.\n Наименованието на раздел V се изменя така: „Такси“.\n§ 44. \nВ чл. 62 се правят следните изменения:\n1. В ал. 2 т. 2 се изменя така:\n„2. годишна такса за контрол, включваща административните разходи на Комисията за регулиране на съобщенията, необходими за анализ и контрол на пазара на пощенските услуги, изготвяне и прилагане на подзаконови нормативни актове и издаване на административни актове и контрол по изпълнението им – процент от годишните нетни приходи от извършване на лицензираните пощенски услуги;“.\n2. В ал. 3 думите „чл. 38, т. 2 и/или 3“ се заменят с „чл. 38, т. 1 – 3“.\n§ 45.\n В чл. 63 думите „Размерите на лицензионните такси и на таксата за издаване на удостоверение за вписване в регистъра по чл. 59, ал. 5“ се заменят с „Размерът на таксите по този раздел, сроковете и начинът за плащането им“.\n§ 46. \nВ чл. 64, ал. 1 се правят следните изменения:\n1. В текста преди т. 1 думите „Лицензионните такси и таксите за издаване на удостоверения за вписване в регистъра по чл. 59, ал. 5“ се заменят с „Таксите по чл. 62“.\n2. Точки 2 и 3 се изменят така:\n„2. годишната такса за контрол се администрира по бюджета на Комисията за регулиране на съобщенията;\n3. еднократната такса за издаване на удостоверение по чл. 59, ал. 6 се администрира по бюджета на Комисията за регулиране на съобщенията.“\n§ 47.\n В чл. 65 ал. 6 се отменя.\n§ 48.\n Член 71 се изменя така:\n„Чл. 71. Министърът на транспорта, информационните технологии и съобщенията издава и пуска в употреба пощенски марки, пощенски продукти – илюстровани пощенски карти и пощенски пликове, с отпечатан върху тях специален знак за цената за заплащане на пощенските услуги и специални пощенски печати въз основа на годишен тематичен план.“\n§ 49.\n В чл. 72, ал. 2 думите „които не са извадени от употреба“ се заличават.\n§ 50. \nЧлен 73 се отменя.\n§ 51.\n В чл. 75 се правят следните изменения:\n1. В ал. 1:\nа) в изречение първо думите „и изваждането от употреба на пощенски марки“ се заменят с „в употреба на пощенски марки, на пощенски продукти и на специални пощенски печати, както и изваждането от употреба на пощенски марки“;\nб) изречение второ се заличава.\n2. Алинея 2 се отменя.\n§ 52.\n Член 76 се изменя така:\n„Чл. 76. Условията и редът за издаване и пускане в употреба на пощенски марки, на пощенски продукти и на специални пощенски печати, както и за изваждане от употреба на пощенски марки се определят с наредба на министъра на транспорта, информационните технологии и съобщенията.“\n§ 53.\n В чл. 77 се правят следните изменения и допълнения:\n1. Създава се нова ал. 1:\n„(1) Пощенският оператор със задължение за извършване на универсалната пощенска услуга може да използва като знак и като доказателство за заплащане на цената на пощенските услуги освен пощенски марки и отпечатъци от автомати, таксувачни машини, печатни преси и други съоръжения за отпечатване и щемпелуване, които задължително съдържат информация, идентифицираща пощенския оператор.“\n2. Досегашната ал. 1 става ал. 2 и в нея думите „могат да“ се заменят с „извършващи услуги, включени в обхвата на универсалната пощенска услуга и/или неуниверсални пощенски услуги“.\n3. Досегашните ал. 2 и 3 стават съответно ал. 3 и 4.\n4. Досегашната ал. 4 става ал. 5 и се изменя така:\n„(5) Всички типове отпечатъци на пощенските оператори се предоставят за сведение в Комисията за регулиране на съобщенията. При изваждане от употреба на всеки тип отпечатък пощенските оператори уведомяват Комисията за регулиране на съобщенията в срок 20 дни преди изваждането му от употреба.“\n5. Досегашната ал. 5 става ал. 6 и в нея числото „4“ се заменя с „5“.\n§ 54. \nЧлен 78 се отменя.\n§ 55. \nВ чл. 80 се правят следните изменения и допълнения:\n1. В ал. 1:\nа) в т. 1 след думата „вътрешни“ се добавя „и международни“ и след думата „свързани“ се добавя „с пощенската дейност и“;\nб) в т. 3 думите „и пощенски парични преводи“ се заличават и накрая се добавя „за защита на граждански лица по време на война“.\n2. Създава се ал. 3:\n„(3) Освобождава се от заплащане услугата пощенски парични преводи за военнопленници и интернирани граждански лица, посочени в Женевската конвенция от 12 август 1949 г. за защита на граждански лица по време на война, извършвана от пощенския оператор със задължение за извършване на универсалната пощенска услуга.“\n§ 56. \nВ чл. 85, ал. 1 т. 1 се изменя така:\n„1. загубени, ограбени или повредени, изцяло или частично, вътрешни и международни пощенски колети, препоръчани пощенски пратки, пощенски пратки с обявена стойност и с наложен платеж, както и пощенски пратки с добавена стойност над универсалната пощенска услуга по смисъла на § 1, т. 18 от допълнителната разпоредба.“\n§ 57. \nВ чл. 86 се правят следните допълнения:\n1. В ал. 1 накрая се добавя „или на пощенския паричен превод“.\n2. В ал. 3 след думите „за вътрешните пощенски пратки“ се добавя „и за пощенските парични преводи“.\n§ 58.\n В чл. 87 се правят следните изменения и допълнения:\n1. В т. 6 накрая се добавя „или пощенският паричен превод не е доставен на получателя“.\n2. Точка 7 се изменя така:\n„7. когато подателите или получателите на вътрешни и международни пощенски колети, препоръчани пощенски пратки, пощенски пратки с обявена стойност и с наложен платеж и пощенски пратки с добавена стойност над универсалната пощенска услуга по смисъла на § 1, т. 18 от допълнителната разпоредба, както и на пощенски парични преводи не са предявили писмена рекламация в срока по чл. 86, ал. 2.“\n§ 59.\n В чл. 90, ал. 1 се правят следните изменения и допълнения:\n1. В т. 2 след думата „оръжие“ се добавя „боеприпаси, пиротехнически изделия“.\n2. В т. 3 думите „неприлични или“ се заличават.\n§ 60. \nВ чл. 96а ал. 2 се отменя.\n§ 61.\n Член 100а се отменя.\n§ 62.\n Създава се чл. 100б:\n„Чл. 100б. (1) Пощенски оператор, който извършва пощенски услуги без съгласувани с Комисията за регулиране на съобщенията общи условия на договора с потребителите, се наказва с глоба от 200 до 2000 лв.\n(2) Пощенски оператор, който не изпълнява изискванията на чл. 14, ал. 1, чл. 20, ал. 1, т. 2, т. 7 и 8 и чл. 60, т. 5 и 6, се наказва с глоба от 1000 до 5000 лв.\n(3) За повторно нарушение по ал. 2 наказанието е от 5000 до 10 000 лв.“\n§ 63. \nЧлен 105а се изменя така:\n„Чл. 105а. (1) Пощенски оператор, който не изпълни влязло в сила решение на Комисията за регулиране на съобщенията, се наказва с глоба в размер от 200 до 2000 лв.\n(2) Пощенският оператор със задължение за извършване на универсалната пощенска услуга, в случай че не изпълни влязло в сила решение на Комисията за регулиране на съобщенията по чл. 33, ал. 5 и 8, се наказва с глоба в размер от 200 до 5000 лв.“\n§ 64. \nВ чл. 105в числата „100“ и „1000“ се заменят съответно с „500“ и „5000“.\n§ 65.\n В § 1 от допълнителните разпоредби се правят следните изменения и допълнения:\n1. В т. 1 думата „местата“ се заменя с „точките“.\n2. Точка 4 се изменя така:\n„4. „Точка за достъп“ е стационарна или мобилна пощенска станция, пощенско агентство или изнесено пощенско гише, където подателите предават и операторът приема пощенските пратки и пощенските парични преводи, както и пощенски кутии и други устройства за обществено ползване, поставени на достъпни за подателите места.“\n3. В т. 5 думите „пряка пощенска реклама“ се заличават.\n4. В т. 9 думите „(записи и чекове)“ се заличават.\n5. В т. 23 след думата „кореспонденцията“ се добавя „и неприкосновеността на пощенските пратки“.\n6. Точка 24 се изменя така:\n„24. „Нетни разходи“ са всички разходи на пощенския оператор със задължение за извършване на универсалната пощенска услуга, свързани и необходими за дейностите по извършване на универсалната пощенска услуга, изчислени съгласно методиката по чл. 15, ал. 1, т. 11.“\n7. Създават се т. 32 и 33:\n„32. „Пощенска служба“ е стационарна или мобилна пощенска станция.\n33. „Пряка пощенска реклама“ е пощенска пратка, състояща се само от рекламни или маркетингови материали и съдържаща идентични съобщения, с изключение на името, адреса и идентификационния номер на получателя.“\n§ 66.\n В останалите текстове на закона думите „чл. 38, т. 2 и/или 3“ се заменят с „чл. 38, т. 1 – 3“.\n§ 67. \nВ останалите текстове на закона думите „местата за достъп“ се заменят с „точките за достъп“.\n§ 68. \nПараграф 10 от преходните и заключителните разпоредби се отменя.\nДопълнителна разпоредба\n§ 69.\n Този закон въвежда изисквания на Директива 2008/6/ЕО на Европейския парламент и на Съвета от 20 февруари 2008 г. за изменение на Директива 97/67/ЕО с оглед пълното изграждане на вътрешния пазар на пощенски услуги в Общността (ОВ, L 52/3 от 27 февруари 2008 г.) относно финансиране на универсалната пощенска услуга след отпадането на резервирания сектор от 1 януари 2011 г.\nПреходни и заключителни разпоредби\n§ 70.\n Пощенският оператор, на когото съгласно чл. 24 се възлага задължение за извършване на универсалната пощенска услуга, е търговското дружество „Български пощи“ – ЕАД, за срок 15 години, считано от деня на обнародването на този закон в „Държавен вестник“.\n§ 71. \nКомисията за регулиране на съобщенията в 6-месечен срок от влизането в сила на този закон привежда в съответствие с него издадената индивидуална лицензия на пощенския оператор със задължение за извършване на универсалната пощенска услуга.\n§ 72.\n Издадените до влизането в сила на този закон подзаконови нормативни актове запазват действието си, доколкото не му противоречат.\n§ 73.\n Министърът на транспорта, информационните технологии и съобщенията в 6-месечен срок от влизането в сила на този закон издава наредбата по чл. 14, ал. 2.\n§ 74.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 21 декември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10855"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10074",
    "meta": [],
    "text": "УКАЗ № 349\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Търговския закон, приет от ХLI Народно събрание на 20 декември 2010 г.\nИздаден в \nСофия на 22 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Търговския закон (\nобн., ДВ, бр. 48 от 1991 г.; изм., бр. 25 от 1992 г., бр. 61 и 103 от 1993 г., бр. 63 от 1994 г., бр. 63 от 1995 г., бр. 42, 59, 83, 86 и 104 от 1996 г., бр. 58, 100 и 124 от 1997 г., бр. 21, 39, 52 и 70 от 1998 г., бр. 33, 42, 64, 81, 90, 103 и 114 от 1999 г., бр. 84 от 2000 г., бр. 28, 61 и 96 от 2002 г., бр. 19, 31 и 58 от 2003 г., бр. 31, 39, 42, 43, 66, 103 и 105 от 2005 г., бр. 38, 59, 80 и 105 от 2006 г., бр. 59, 92 и 104 от 2007 г., бр. 50, 67, 70, 100 и 108 от 2008 г., бр. 12, 23, 32, 47 и 82 от 2009 г. и бр. 41 от 2010 г.)\n§ 1.\n Член 179 се изменя така:\n„Книга за акционерите\nЧл. 179. (1) В дружеството се води книга за акционерите, в която се записват името и адресът, ЕГН/ЛНЧ или ЕИК на притежателите на поименните акции и се отбелязват видът, номиналната и емисионната стойност, броят и номерата на акциите. Това изискване се отнася и за временните удостоверения.\n(2) Лицето или лицата, представляващи дружеството, са длъжни да осигурят вписването в книгата за акционерите на обстоятелствата по ал. 1 и на настъпилите в тях промени не по-късно от 7 дни от представяне на документите съобразно изискванията на закона и устава.“\n§ 2.\n В чл. 185 се правят следните изменения и допълнения:\n1. В ал. 3 изречение четвърто се изменя така: „В тези случаи чл. 473 не се прилага.“\n2. Създава се ал. 4:\n„(4) В 7-дневен срок от извършване на джирото приобретателят, съответно заложният кредитор е длъжен да уведоми дружеството и да подаде заявление за вписване на прехвърлянето, съответно залога в книгата за акционерите.“\n§ 3.\n В чл. 262и се правят следните изменения и допълнения:\n1. В ал. 3 след думите „чл. 262л, ал. 5“ се добавя „и чл. 262н, ал. 1, т. 5 и ал. 5“ и думите „прилага съгласието“ се заменят с „прилагат съгласията“. \n2. Създава се ал. 4:\n„(4) Доклад не се съставя, ако всички съдружници или акционери в преобразуващите се и в приемащите дружества са изразили писмено съгласие за това. В този случай в търговския регистър се представя съгласието да не се изготвя доклад, както и съгласията по ал. 3, ако има такива.“\n§ 4. \nВ чл. 262н се правят следните изменения и допълнения:\n1. В ал. 1:\nа) в текста преди т. 1 думата „сътрудниците“ се заменя със „съдружниците“; \nб) в т. 5 накрая се добавя „или дружеството представя финансови отчети на всеки 6 месеца или през по-кратки периоди от време съгласно Закона за публичното предлагане на ценни книжа, или ако всички съдружници или акционери в преобразуващите се и в приемащите дружества са изразили писмено съгласие счетоводният баланс да не се предоставя“. \n2. В ал. 2 се създават изречения трето и четвърто: „Материалите не се предоставят, ако в същия срок дружеството ги публикува на своята интернет страница и осигури пълен достъп по електронен път до тях до окончателното произнасяне по заявлението за вписване на преобразуването или изтичане на срока по чл. 263б, ал. 1. Материалите могат да се предоставят и чрез електронна поща, когато съдружник или акционер е дал съгласие дружеството да кореспондира с него по този начин.“\n3. Създава се ал. 5:\n„(5) Алинея 4 не се прилага, ако всички съдружници или акционери в преобразуващите се и в приемащите дружества са изразили писмено съгласие за това.“\n§ 5. \nВ чл. 263к, ал. 2, изречение второ накрая се поставя запетая и се добавя „както и да поиска от съда да допусне надлежно обезпечение на вземането чрез запор или възбрана“. \n§ 6. \nВ чл. 263т се правят следните допълнения:\n1. В ал. 2, изречение второ след думите „и 262ж“ се поставя запетая и се добавя „ал. 1, ал. 2, т. 1, 3, 4, 8 и 9, ал. 3 и 4“.\n2. В ал. 3, изречение второ след думите „Членове 261б“ се поставя запетая и се добавя „262и“. \n3. Създават се ал. 4, 5, 6 и 7:\n„(4) Когато при вливане приемащото дружество притежава повече от 90 на сто от дяловете или акциите с право на глас от капитала на преобразуващото се дружество, членове 262и и 262л – 262н не се прилагат. В този случай се прилага чл. 263с, независимо дали правното положение на съдружника или акционера се променя след вливането.\n(5) При вливане, ако приемащото дружество притежава повече от 90 на сто от дяловете или акциите с право на глас от капитала на преобразуващото се дружество, не е необходимо вземане на решение за вливането от общото събрание на приемащото дружество, ако в срока по чл. 262к, ал. 2, но не по-късно от 5 дни преди датата на общото събрание, акционери, притежаващи поне 5 на сто от капитала, не поискат по реда на чл. 223а, ал. 2 провеждане на събранието.\n(6) При разделяне чрез придобиване, когато капиталът на преобразуващото се дружество се притежава само от приемащите дружества, не е необходимо да се вземе решение за преобразуването от общото събрание на преобразуващото се дружество.\n(7) При разделяне чрез учредяване чл. 262и, 262л, 262м и чл. 262н, ал. 1, т. 5 не се прилагат, ако акциите или дяловете в новоучредените дружества се разпределят между съдружниците и акционерите съответно на правата им в преобразуващото се дружество.“\n§ 7. \nВ чл. 284 се правят следните изменения и допълнения:\n1. Създава се нова ал. 5:\n„(5) Лицата, които не изпълнят задълженията си по чл. 179, ал. 2, се наказват с глоба от 100 до 500 лв.“\n2. Досегашната ал. 5 става ал. 6 и се изменя така:\n„(6) Нарушенията се установяват с актове, съставени от длъжностни лица, определени от изпълнителния директор на Агенцията по вписванията, а наказателните постановления се издават от изпълнителния директор на агенцията или от оправомощени от него длъжностни лица.“\n3. Създава се ал. 7:\n„(7) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.“\n§ 8.\n В чл. 613а се правят следните изменения и допълнения:\n1. В ал. 2 накрая се добавя „както и от трети лица, които имат вземане, обезпечено със залог или ипотека, вписани в публичен регистър преди датата на подаване на молба за откриване на производство по несъстоятелност.“\n2. В ал. 3 думите „по правилата на глава двадесета „Въззивно обжалване“ се заменят с „по съответния ред“. \n§ 9.\n В чл. 620 се създава ал. 7:\n„(7) При отхвърляне на иск по чл. 645, 646 или по чл. 647, предявен от синдика, разноските по делото, направени от трето лице, се събират от масата на несъстоятелността.“\n§ 10.\n В чл. 629 се правят следните изменения и допълнения:\n1. В ал. 1 се създава изречение второ: „Молбата се обявява в търговския регистър, като чл. 624 се прилага съответно.“\n2. Създава се нова ал. 3:\n„(3) Съдът спира делото по ал. 1, ако до датата на постановяване на решение по него кредитор подаде молба за откриване на производство по несъстоятелност.“\n3. Досегашните алинеи 3, 4 и 5 стават съответно ал. 4, 5 и 6.\n§ 11.\n В чл. 637 се правят следните изменения и допълнения:\n1. Създава се нова ал. 5:\n„(5) Не се спират дела срещу длъжника за парични вземания, обезпечени с имущество на трети лица.“\n2. Досегашната ал. 5 става ал. 6 и в нея:\nа) в текста преди т. 1 думите „по искове“ се заличават;\nб) създава се т. 3:\n„3. парични вземания, обезпечени с имущество на трети лица“. \n§ 12.\n В чл. 639б се правят следните изменения и допълнения:\n1. Заглавието се изменя така: „Особени случаи на продажба“. \n2. Алинея 1 се изменя така:\n„(1) Съдът може да разреши на синдика да продаде, преди да е постановено осребряване, бързоразвалящи се движими вещи.“\n3. Създава се нова ал. 2:\n„(2) Съдът може да разреши на синдика да продаде, преди да е постановено осребряване, вещи, чиято стойност не покрива разходите по тяхното съхранение за периода до осребряването по общия ред, след съгласие на събранието на кредиторите или комитета на кредиторите.“\n4. Досегашната ал. 2 става ал. 3 и в нея след думите „ал. 1“ се добавя „и 2“. \n5. Създава се ал. 4:\n„(4) Друго имущество от масата на несъстоятелността може да бъде продавано по реда на ал. 1 след съгласие на събранието на кредиторите или комитета на кредиторите, ако това е необходимо за издръжката на производството по несъстоятелност и ако след приканване по реда на чл. 629б никой от кредиторите не предплати разноските.“\n§ 13.\n В чл. 641 думите „решението на Върховния касационен съд“ се заменят с „влязлото в сила решение“. \n§ 14. \nВ чл. 700, ал. 1, т. 1 след думата „вземанията“ се добавя „включени в одобрените от съда списъци към момента на внасяне на плана“. \n§ 15.\n В чл. 707 се създава ал. 4: \n„(4) Ако в утвърдения от съда план за оздравяване по чл. 705 не е предвидено друго, с решението си по ал. 1 съдът осъжда длъжника да плати вземанията на кредиторите по чл. 688, ал. 3, включени в допълнителния списък.“\n§ 16.\n В чл. 708 думите „заповед по чл. 410, ал. 1“ се заменят с „изпълнителен лист по реда на чл. 405“. \n§ 17.\n Член 717н се изменя така:\n„Чл. 717н. При продажбата на имот, който е ипотекиран от длъжника за обезпечаване на чужд дълг, синдикът изпраща на ипотекарния кредитор съобщение за насрочване на продажбата. Припадащата се на ипотекарния кредитор сума се запазва от синдика и се предава на кредитора, след като представи изпълнителен лист за вземането си.“\n§ 18.\n В чл. 722, ал. 1, т. 7 думите „произтичащи от продължаване дейността на длъжника“ се заличават.\n§ 19.\n В чл. 729, ал. 3 накрая се добавя „който е подал възражение по чл. 728“. \nДопълнителна разпоредба\n§ 20. \nТози закон въвежда изискванията на Директива 2009/109/ЕО на Европейския парламент и на Съвета от 16 септември 2009 г. за изменение на директиви 77/91/ЕИО, 78/855/ЕИО и 82/891/ЕИО на Съвета и на Директива 2005/56/ЕО по отношение на изискванията за изготвяне на доклади и документи при сливания и разделяния (ОВ, L 259/14 от 2 октомври 2009 г.).\nПреходни и заключителни разпоредби\n§ 21. \nПритежателите, съответно заложните кредитори, на поименни акции, които не са вписани в книгата за акционерите към датата на влизане в сила на този закон, са длъжни да поискат вписване в тримесечен срок от влизането в сила на този закон.\n§ 22.\n Заварените висящи производства по несъстоятелност и производствата по чл. 649 се приключват по реда на този закон.\n§ 23.\n Започналите процедури по преобразуване на търговски дружества към датата на влизане в сила на този закон се довършват по досегашния ред, ако договорът за преобразуване е сключен, съответно планът за преобразуване е съставен, преди влизането му в сила.\n§ 24.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94 и 98 от 2010 г.) се правят следните изменения и допълнения:\n1. В чл. 191:\nа) създава се нова ал. 2: \n„(2) Когато реализацията на имуществото по ал. 1 не приключи в срок до 12 месеца от налагане на мерките за обезпечаване на публичните вземания, съответно в срок до 6 месеца от започване на принудително изпълнение за събиране на публичните вземания, всеки друг кредитор има право да започне принудително изпълнение спрямо същото имущество по реда на Гражданския процесуален кодекс при спазване на ал. 3 – 5.“;\nб) досегашната ал. 2 става ал. 3;\nв) досегашната ал. 3 става ал. 4 и в нея думите „ал. 2“ се заменят с „ал. 3“; \nг) досегашната ал. 4 става ал. 5 и в нея думите „ал. 3“ и „ал. 2“ се заменят съответно с „ал. 4“ и „ал. 3“. \n2. В чл. 193 се създава ал. 4:\n„(4) Ако в срок до 6 месеца от откриване на производството по несъстоятелност на длъжника публичният изпълнител не е реализирал имуществото по ал. 1, то се предава от публичния изпълнител на синдика и се реализира в производството по несъстоятелност.“\n§ 25.\n В Закона за особените залози (обн., ДВ, бр. 100 от 1996 г.; изм., бр. 86 от 1997 г., бр. 42 от 1999 г., бр. 19 и 58 от 2003 г., бр. 34 и 43 от 2005 г., бр. 30, 34 и 80 от 2006 г., бр. 53, 59 и 108 от 2007 г., бр. 100 от 2008 г. и бр. 24 от 2009 г.) в чл. 35, ал. 1 думите „издаване на заповед за незабавно изпълнение по реда на чл. 418 от Гражданския процесуален кодекс“ се заменят с „от съдебния изпълнител предаването на заложеното имущество по реда на чл. 521 от Гражданския процесуален кодекс“, а изречение второ се заличава.\n§ 26.\n В Закона за търговския регистър (обн., ДВ, бр. 34 от 2006 г.; изм., бр. 80 и 105 от 2006 г., бр. 53, 59 и 104 от 2007 г., бр. 50 и 94 от 2008 г. и бр. 44 от 2009 г.) в преходните и заключителните разпоредби в § 4, ал. 1, изречение първо думите „тригодишен срок от влизането му в сила“ се заменят със „срок до 31 декември 2011 г.“. \nЗаконът е приет от 41-ото Народно събрание на 20 декември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10827"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9910",
    "meta": [],
    "text": "УКАЗ № 347\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Меморандума за разбирателство между министъра на регионалното развитие и благоустройството от името на правителството на Република България и министъра на местното самоуправление от името на правителството на Република Македония относно изпълнение на ИПП Програмата за трансгранично сътрудничество със ССI номер 2007 СВ16IРО007, приет от ХLI Народно събрание на 17 декември 2010 г.\nИздаден в \nСофия на 22 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Меморандума за разбирателство между министъра на регионалното развитие и благоустройството от името на правителството на Република България и министъра на местното самоуправление от името на правителството на Република Македония относно изпълнение на ИПП Програмата за трансгранично сътрудничество със ССI номер 2007 СВ16IРО007\nЧлен единствен. \nРатифицира Меморандума за разбирателство между министъра на регионалното развитие и благоустройството от името на правителството на Република България и министъра на местното самоуправление от името на правителството на Република Македония относно изпълнение на ИПП Програмата за трансгранично сътрудничество със ССI номер 2007 СВ16IРО007, подписан на 31 август 2010 г. в София.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 17 декември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10737"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9913",
    "meta": [],
    "text": "УКАЗ № 346\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за развитието на академичния състав в Република България, приет от ХLI Народно събрание на 17 декември 2010 г.\nИздаден в \nСофия на 22 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за развитието на академичния състав в Република България \n(обн., ДВ, бр. 38 от 2010 г.; Решение № 11 на Конституционния съд от 2010 г. – бр. 81 от 2010 г.)\n§ 1. \nВ чл. 1, ал. 2, т. 3 думите „чрез въвеждане на единни държавни изисквания и национален контрол за тяхното спазване“ се заличават.\n§ 2.\n В чл. 2, ал. 2, т. 1 думите „(научно-образователна)“ се заменят с „(образователна и научна)“.\n§ 3.\n В чл. 3 се правят следните изменения:\n1. В ал. 1, изречение първо думите „училище и научната“ се заменят с „училище или научната“, а думите „на Министерството на образованието, младежта и науката и НАОА“ се заличават.\n2. В ал. 2 думите „според изискванията“ се заменят със „съгласно условията и реда, определени в този закон, и реда, определен в правилника“.\n§ 4.\n Член 4 се изменя така:\n„Чл. 4. (1) Оценяването на дисертационен труд и на кандидатите за академични длъжности „главен асистент“, „доцент“ и „професор“ се извършва от научно жури. За всяка конкретна процедура съставът му се предлага от първичното звено и се утвърждава от факултетния, съответно научния съвет. \n(2) Ректорът, съответно ръководителят на научната организация определя със заповед състава на научното жури, утвърден по реда на ал. 1.\n(3) За членове на научното жури се избират български граждани – хабилитирани лица и/или утвърдени чуждестранни учени в съответната научна област, а при възможност – и в съответното направление и специалност. При интердисциплинарност на обявения конкурс или тема на дисертационния труд най-малко един член на журито трябва да бъде от друга научна област, към която обявеният конкурс или тема на дисертационния труд има отношение. Изборът се осъществява от две обособени групи – на външни и на вътрешни членове за съответното висше училище или научна организация. При избор на научно жури се определя и един резервен член.\n(4) За членове на научното жури по ал. 1 не могат да бъдат избирани лица, които са свързани лица по смисъла на § 1, т. 5 от допълнителните разпоредби с кандидат за придобиване на научна степен или заемане на академична длъжност, както и лица, които имат частен интерес, който може да повлияе върху безпристрастното и обективното изпълнение на работата им като членове на журито.\n(5) На своето първо заседание научното жури по ал. 1 избира един от членовете си за председател и определя от състава си рецензенти.\n(6) Решенията на журито се приемат с явно гласуване и обикновено мнозинство.\n(7) Не могат да се провеждат заседания на журито в намален състав.“\n§ 5.\n В наименованието на глава втора думите „научни степени „доктор“ и „доктор на науките“ се заменят с „образователната и научна степен „доктор“ и научната степен „доктор на науките“.\n§ 6.\n В чл. 5 се правят следните изменения и допълнения: \n1. В ал. 1 думите „Научните степени „доктор“ и „доктор на науките“ се заменят с „Образователната и научна степен „доктор“ и научната степен „доктор на науките“ и след думите „обучение в“ се добавя „образователна и “.\n2. В ал. 2 думите „Научните степени „доктор“ и „доктор на науките“ се заменят с „Образователната и научна степен „доктор“ и научната степен „доктор на науките“.\n§ 7. \nВ чл. 6 се правят следните изменения и допълнения:\n1. Алинея 1 се изменя така:\n„(1) Образователната и научна степен „доктор“ се придобива от лице с образователно-квалификационна степен „магистър“.“\n2. Създава се нова ал. 2:\n„(2) За придобиване на образователната и научна степен „доктор“ лицето по ал. 1 трябва да защити дисертационен труд при условията и по реда на този закон.“ \n3. Създава се ал. 3:\n„(3) Дисертационният труд по ал. 2 трябва да съдържа научни или научноприложни резултати, които представляват оригинален принос в науката. Дисертационният труд трябва да показва, че кандидатът притежава задълбочени теоретични знания по съответната специалност и способности за самостоятелни научни изследвания.“\n4. Досегашната ал. 2 става ал. 4.\n§ 8. \nВ чл. 9, изречение първо думата „хабилитирани“ и думите „определени от Националната листа“ се заличават, а думата „половината“ се заменя с „трима“.\n§ 9.\n В чл. 10 ал. 2 се изменя така:\n„(2) Рецензиите и становищата се изготвят в срок до три месеца от определянето на журито и се публикуват заедно с автореферата на дисертацията на интернет страницата на висшето училище или на научната организация.“\n§ 10.\n В чл. 11 се правят следните изменения:\n1. В ал. 3 изречение второ се заличава. \n2. В ал. 4 думата „Научната“ се заменя с „Образователната и научна“.\n§ 11.\n Създава се нов чл. 12:\n„Чл. 12. (1) Научната степен „доктор на науките“ се придобива от лице с образователна и научна степен „доктор“. \n(2) За придобиване на научната степен „доктор на науките“ лицето по ал. 1 трябва да защити дисертационен труд при условията и по реда на този закон. \n(3) Дисертационният труд по ал. 2 трябва да съдържа теоретични обобщения и решения на големи научни или научноприложни проблеми, които съответстват на съвременните постижения и представляват значителен и оригинален принос в науката.\n(4) Дисертационният труд по ал. 2 се подготвя самостоятелно и не може да повтаря буквално темата и значителна част от съдържанието на представения за придобиване на образователна и научна степен „доктор“.\n(5) Дисертационният труд и авторефератът се предлагат от кандидата за обсъждане в съответната катедра, департамент или институт.“ \n§ 12.\n В чл. 13 се правят следните изменения и допълнения:\n1. В ал. 1, изречение първо след думата „труд“ се добавя „за придобиване на научната степен „доктор на науките“, думите „избрани от Националната листа при условията и по реда на чл. 9“ се заличават, а в изречение второ думата „Четирима“ се заменя с „Най-малко четирима от членовете на научното жури“.\n2. Създава се нова ал. 3:\n„(3) За успешно защитена се смята дисертация, получила на защитата най-малко четири положителни оценки, като всеки член от журито публично обявява своята оценка.“\n3. Досегашната ал. 3 става ал. 4.\n§ 13.\n В чл. 14, ал. 1 думите „Научните степени „доктор“ и „доктор на науките“ се заменят с „Образователната и научна степен „доктор“ и научната степен „доктор на науките“ и думите „съгласно установения ред“ се заменят с „по единен образец, утвърден от министъра на образованието, младежта и науката“.\n§ 14.\n В глава втора се създава чл. 14а:\n„Чл. 14а. (1) При равни други условия лицата, придобили научна степен „доктор на науките“, ползват предимство при заемане на академичните длъжности по този закон.\n(2) За образователна и научна степен „доктор“ или за научна степен „доктор на науките“, свързана с изпълняваната работа, на лицата се изплаща допълнително месечно възнаграждение в размер, определен от Министерския съвет.“\n§ 15.\n Наименованието на глава трета се изменя така: „Условия и ред за заемане на академични длъжности“.\n§ 16.\n В чл. 15 се правят следните изменения и допълнения: \n1. В ал. 1 се създава изречение второ: „С правилниците на висшите училища и научните организации могат да бъдат определени и допълнителни изисквания за заемане на академичните длъжности „доцент“ и „професор“, отразяващи спецификата на отделните професионални направления.“\n2. Създава се нова ал. 2:\n„(2) Академична длъжност се заема по трудово правоотношение.“ \n3. В ал. 4 думата „творчески“ се заменя с „художественотворчески“.\n§ 17.\n В наименованието на раздел ІІ от глава трета думата „Заемане“ се заменя с „Условия и ред за заемане“ .\n§ 18.\n В чл. 17 думите „могат да“ се заличават.\n§ 19.\n В чл. 18, ал. 1 думата „научна“ се заменя с „образователна и научна“.\n§ 20.\n В чл. 20, ал. 1 се правят следните изменения:\n1. Изречение първо се изменя така: „Конкурсът се провежда от петчленно научно жури.“\n2. В изречение второ думата „Двама“ се заменя с „Най-малко двама“ и думите „и са включени в Националната листа по чл. 4, ал. 2“ са заличават.\n§ 21.\n В чл. 21, ал. 2 думата „избиране“ се заменя с „определяне“ и накрая се добавя „като на недопуснатите кандидати се съобщават мотивите за отказа“.\n§ 22.\n В чл. 23 се правят следните допълнения:\n1. В ал. 2 накрая се добавя „в срок до 14 дни след заседанието на факултетния, съответно на научния съвет.“\n2. Създава се ал. 3:\n„(3) Избраните кандидати се назначават от ръководителя на висшето училище или научната организация до един месец от съобщението за избирането им.“\n§ 23.\n В наименованието на раздел ІІІ от глава трета думата „Заемане“ се заменя с „Условия и ред за заемане“.\n§ 24. \nВ чл. 24 ал. 1 се изменя така:\n„(1) Кандидатите за заемане на академичната длъжност „доцент“ трябва да отговарят на следните условия:\n1. да са придобили образователна и научна степен „доктор“;\n2. не по-малко от две години:\nа) да са заемали академична длъжност „асистент“, „главен асистент“, или\nб) да са били преподаватели, включително хонорувани, или членове на научноизследователски екип в същото или в друго висше училище или научна организация, или \nв) да са упражнявали художественотворческа дейност, или\nг) да са били специалисти от практиката и да имат доказани постижения в своята област;\n3. да са представили публикуван монографичен труд или равностойни публикации в специализирани научни издания или доказателства за съответни на тях художественотворчески постижения в областта на изкуствата, които да не повтарят представените за придобиване на образователната и научна степен „доктор“ и за придобиването на научната степен „доктор на науките“.“\n§ 25.\n В чл. 25, изречение първо след думите „провежда от“ се добавя „седемчленно“, а думите „което включва хабилитирани лица от Националната листа по чл. 4, ал. 2 и се състои от председател и шестима членове“ се заличават.\n§ 26.\n В чл. 27 се правят следните изменения и допълнения:\n1. В ал. 1 изречение второ се заличава.\n2. Алинея 3 се изменя така:\n„(3) Научното жури оценява кандидатите за заемане на академичната длъжност „доцент“ според изпълнението на условията по чл. 24, ал. 1.“\n3. Създава се нова ал. 4:\n„(4) При равни условия по чл. 24, ал. 1 научното жури взема предвид и общата оценка, получена от оценяването на тези от следните допълнителни показатели, които са приложими за съответната област:\n1. свързани с учебната дейност:\nа) аудиторни и извънаудиторни занятия – разработване на лекционни курсове; нововъведения в методите на преподаване, осигуряване на занимания в практическа среда извън висшето училище или научната организация;\nб) публикувани учебни материали – ръководства, сборници и други, разработени от кандидата, или съавторство в издаден учебник или публикуван електронен учебник;\nв) работа със студенти и докторанти, включително съвместна работа със студенти и докторанти в научноизследователски и художественотворчески проекти;\n2. свързани с научноизследователската дейност:\nа) участие в научноизследователски проекти; участия с доклади на международни и национални научни форуми; членство в авторитетна творческа и/или професионална организация в съответната научна област;\nб) научни и научно-приложни разработки;\nв) приложени в практиката резултати от научни изследвания; изобретения и рационализации;\nг) научни публикации (печатни и електронни), включително публикации в международни издания;\n3. свързани с художественотворческата дейност:\nа) участие в проекти; членство в творческа организация; художественотворчески изяви, включително творчески изяви на международно признат форум;\nб) създаване на произведения на изкуството с международно признание.“\n4. Досегашната ал. 4 става ал. 5 и се изменя така:\n„(5) При научните специалности в областта на изкуствата вместо научноизследователската дейност може да се оценява художественотворческата дейност.“\n§ 27. \nСъздава се чл. 27а:\n„Чл. 27а. (1) Журито класира кандидатите с явно гласуване и ги предлага за избор от факултетния/научния съвет. Предложението до съвета се изготвя от председателя на научното жури и се подписва от всички членове в 7-дневен срок.\n(2) Факултетният, съответно научният съвет взема решение за избор на „доцент“ по предложение на научното жури. Изборът се провежда при условия и по ред, определени с правилника на висшето училище или научната организация, не по-късно от един месец след получаване на предложението.“\n§ 28. \nВ наименованието на раздел ІV от глава трета думата „Заемане“ се заменя с „Условия и ред за заемане“.\n§ 29.\n Член 29 се изменя така:\n„Чл. 29. (1) Кандидатите за заемане на академичната длъжност „професор“ трябва да отговарят на следните условия:\n1. да са придобили образователната и научна степен „доктор“;\n2. да са заемали академичната длъжност „доцент“ в същото или в друго висше училище или научна организация не по-малко от две академични години или не по-малко от пет години:\nа) да са били преподаватели, включително хонорувани, или членове на научноизследователски екип в същото или в друго висше училище или научна организация, или \nб) да са упражнявали художественотворческа дейност, или\nв) да са били специалисти от практиката и да имат доказани постижения в своята област;\n3. да са представили публикуван монографичен труд или равностойни публикации в специализирани научни издания или доказателства за съответни на тях художественотворчески постижения в областта на изкуствата, които да не повтарят представените за придобиване на образователната и научна степен „доктор“, на научната степен „доктор на науките“ и за заемане на академичната длъжност „доцент“;\n4. да са представили други оригинални научноизследователски трудове, публикации, изобретения и други научни и научно-приложни разработки или художественотворчески постижения, които се оценяват по съвкупност.\n(2) Ако кандидатите не са заемали академичната длъжност „доцент“, те трябва да представят още един публикуван монографичен труд или равностойни публикации в специализирани научни издания или съответни на тях доказателства за художественотворчески постижения в областта на изкуствата, които да не повтарят представените за придобиване на образователната и научна степен „доктор“ и научната степен „доктор на науките“.\n(3) Академичната длъжност „професор“ се заема въз основа на конкурс и избор.\n(4) Конкурс за заемането на академичната длъжност „професор“ се открива, ако може да се осигури съответната преподавателска или изследователска натовареност съгласно правилника на висшето училище или научната организация.“\n§ 30.\n В глава трета, раздел ІV се създава чл. 29а:\n„Чл. 29а. Научното жури е в състав от седем членове – най-малко четирима от тях са професори и най-малко трима са външни лица. Изготвят се три рецензии и четири становища.“\n§ 31.\n В глава трета, раздел ІV се създава чл. 29б:\n„Чл. 29б. (1) Научното жури оценява кандидатите за заемане на академичната длъжност „професор“ според изпълнението на условията по чл. 29.\n (2) При равни условия по чл. 29 научното жури взема предвид и общата оценка, получена от оценяването на тези от следните допълнителни показатели, които са приложими за съответната област:\n1. свързани с учебната дейност:\nа) аудиторни и извънаудиторни занятия – споделяне на опита в преподаването и курсовете и супервизия и консултиране на колеги; осигуряване на занимания в практическа среда извън съответното висше училище или научна организация; разработване на лекционни курсове; преподаване по специалността на чужд език;\nб) издадени учебници или публикувани електронни учебници по разработени от кандидата лекционни курсове;\nв) дейност със студенти и докторанти, включително ръководство на докторанти, назначени на преподавателски позиции във висше училище или научна организация;\n2. свързани с научноизследователската дейност:\nа) ръководство на научноизследователски проекти; създаване на научна група от преподаватели; членство в авторитетна творческа и/или професионална организация в съответната научна област; участия с доклади в международни и национални научни форуми; авторитетни отзиви; създаване на ново направление в науката; създадена научна школа; изнасяне на лекции в чуждестранни университети;\nб) приложени в практиката резултати от научни изследвания; изобретения и рационализации;\nв) научни публикации (печатни и електронни), включително публикации в международни издания;\n3. свързани с художественотворческата дейност:\nа) членство в творческа организация; създадена творческа школа; изнасяне на лекции в чуждестранни университети; художествено-творчески изяви, включително творчески изяви на международно признати форуми;\nб) създаване на произведения на изкуството с международно признание.\n(3) При научните специалности в областта на изкуствата научноизследователската дейност може да се замести с художественотворческа дейност.“\n§ 32.\n В глава трета, раздел ІV се създава чл. 29в:\n„Чл. 29в. За неуредените въпроси относно реда за заемане на академичната длъжност „професор“ се прилагат съответно разпоредбите на раздел ІІІ.“\n§ 33.\n В чл. 30 се правят следните изменения и допълнения:\n1. Създава се нова ал. 1:\n„(1) Министърът на образованието, младежта и науката осъществява контрол върху откритите и неприключили процедури за придобиване на научна степен, както и за заемане на академични длъжности.“\n2. Алинея 2 се изменя така:\n„(2) Контролът се осъществява чрез проверки по собствена инициатива или по сигнал на заинтересована страна.“\n§ 34.\n В чл. 31, ал. 6 думите „да подаде жалба по чл. 33, ал. 3 или“ се заличават.\n§ 35.\n Член 32 се изменя така:\n„Чл. 32. (1) Всички актове на органите на висшето училище или на научната организация във връзка с придобиването на научна степен или за заемането на академичните длъжности по този закон могат да се обжалват пред съда по реда на Административнопроцесуалния кодекс.\n(2) Обжалването на актовете по ал. 1 не спира изпълнението им.“\n§ 36. \nЧлен 33 се отменя.\n§ 37.\n Член 34 се отменя.\n§ 38. \nВ чл. 35 се правят следните изменения и допълнения:\n1. В ал. 1 се създава нова т. 2:\n„2. което в качеството си на член на жури или на факултетен/научен съвет е дало становище в резултат на извършено от него престъпление, установено с влязла в сила присъда.“\n2. Алинеи 4 и 5 се отменят.\n§ 39.\n В § 1 от допълнителните разпоредби се създават т. 3, 4, 5 и 6:\n„3. „частен интерес“ е всеки интерес, който води до облага от материален или нематериален характер за член на жури или за свързани с него лица, включително всяко поето задължение;\n4. „облага“ е всеки доход в пари или в имущество, включително придобиване на дялове или акции, както и предоставяне, прехвърляне или отказ от права, получаване на привилегия или почести, получаване на стоки или услуги безплатно или на цени, по-ниски от пазарните, помощ, глас, подкрепа или влияние, предимство, получаване на или обещание за работа, длъжност (включително академична длъжност), дар, награда или обещание за избягване на загуба, отговорност, санкция или друго неблагоприятно събитие;\n5. „свързани лица“ са съпрузите или лицата, които се намират във фактическо съжителство, роднините по права линия, по съребрена линия – до втора степен включително, и роднините по сватовство – до втора степен включително, както и физически и юридически лица, с които лицето се намира в икономически или политически зависимости, които пораждат основателни съмнения в неговата безпристрастност и обективност;\n6. „първично звено“ е катедра във факултет на висше училище или съответна на нея структура в научна организация.“\n§ 40. \nВ § 5 от преходните и заключителните разпоредби се правят следните изменения и допълнения:\n1. В ал. 2 след думите „Всички права“ се добавя „на лицата“.\n2. Създава се нова ал. 3:\n„(3) Трудовите правоотношения на лицата по ал. 2, които към влизането в сила на този закон заемат научно-преподавателска или научна длъжност и притежават научна степен, получена съгласно отменения Закон за научните степени и научните звания, се запазват на следните академични длъжности:\n1. за „асистент“, „старши асистент“ и „главен асистент“, съответно „научен сътрудник“ I, II и III степен – на академичната длъжност „главен асистент“;\n2. за „доцент“, съответно „старши научен сътрудник II степен“ – на академичната длъжност „доцент“;\n3. за „професор“, съответно „старши научен сътрудник I степен“ – на академичната длъжност „професор“.“\n3. Създават се ал. 4 и 5:\n„(4) Трудовите правоотношения на лицата по ал. 2, които към влизането в сила на този закон заемат научно-преподавателска или научна длъжност, но не притежават научна степен, получена съгласно отменения Закон за научните степени и научните звания, се запазват на следните академични длъжности:\n1. за „асистент“, съответно „научен сътрудник“ III степен – на академичната длъжност „асистент“;\n2. за „старши асистент“ и „главен асистент“, съответно „научен сътрудник“ II и I степен – на академичната длъжност „главен асистент“;\n3. за „доцент“, съответно „старши научен сътрудник II степен“ – на академичната длъжност „доцент“; \n4. за „професор“, съответно „старши научен сътрудник I степен“ – на академичната длъжност „професор“.\n(5) Лицата по ал. 4, т. 2 се преназначават на академичната длъжност „асистент“, ако в срок до 4 години от влизането в сила на този закон не придобият образователна и научна степен „доктор“.“\n4. Досегашната ал. 3 става ал. 6.\n§ 41.\n В § 6 от преходните и заключителните разпоредби навсякъде думите „научна степен „доктор“ се заменят с „образователна и научна степен „доктор“.\n§ 42.\n В преходните и заключителните разпоредби се създава нов § 7: \n„§ 7. Лицата, придобили научна степен „доктор на науките“ при условията и по реда на отменения Закон за научните степени и научните звания, запазват всички права, произтичащи от придобитата научна степен, и могат да заемат академичните длъжности по този закон и без да притежават образователна и научна степен „доктор“.“\n§ 43.\n В § 8 ал. 1 от преходните и заключителните разпоредби се изменя така: \n„(1) Закрива се Висшата атестационна комисия на 31 март 2011 г. Специализираните научни съвети продължават дейността си до 28 февруари 2011 г., като за този срок се удължават изтеклите им мандати.“\n§ 44.\n В § 9, ал. 2 от преходните и заключителните разпоредби изречения второ и трето се заличават.\n§ 45.\n В преходните и заключителните разпоредби се създава § 9а: \n„§ 9а. (1) Откритите до влизането в сила на § 9, ал. 1 и неприключили до влизането в сила на този закон процедури за заемане на академичната длъжност „асистент“, в които участват кандидати с образователната и научна степен „доктор“, се довършват по досегашния ред.\n(2) Когато в процедурите по ал. 1 не участват кандидати с образователната и научна степен „доктор“, те могат да бъдат прекратени след решение на Академичния съвет. \n(3) Откритите до влизането в сила на § 9, ал. 1 и неприключили до влизането в сила на този закон процедури за заемане на академичната длъжност „главен асистент“, в случаите когато в тях не участват кандидати с образователната и научна степен „доктор“, се прекратяват.\n(4) Конкурсите за доцент, старши научен сътрудник II степен, професор и старши научен сътрудник I степен, обявени по реда на отменения Закон за научните степени и звания, извън случаите по § 9, ал. 1, се довършват по реда на този закон без публикуване на ново обявление в „Държавен вестник“, като кандидатите допълват подадените от тях документи съгласно изискванията на този закон.“\n§ 46.\n Параграф 11 от преходните и заключителните разпоредби се отменя.\nЗаключителни разпоредби\n§ 47.\n В Закона за висшето образование (обн., ДВ, бр. 112 от 1995 г.; изм., бр. 28 от 1996 г., бр. 56 от 1997 г.; попр., бр. 57 от 1997 г.; изм., бр. 58 от 1997 г., бр. 60 от 1999 г.; попр., бр. 66 от 1999 г.; изм., бр. 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42, 74 и 99 от 2009 г., бр. 38, 50, 56 и 63 от 2010 г.) се правят следните изменения и допълнения:\n1. В чл. 23, ал. 2 т. 4 се отменя.\n2. В чл. 54:\nа) в ал. 1 след думите „чл. 48, ал. 1“ се добавя „с изключение на длъжността „асистент“;\nб) създава се нова ал. 3:\n„(3) Длъжността „асистент“ се заема с трудов договор за определено време.“;\nв) досегашната ал. 3 става ал. 4.\n3. В чл. 58, ал. 1, т. 5 думите „научното звание или“ се заличават.\n4. В чл. 58а, ал. 3 думите „и се лишава от звание“ се заличават.\n5. В чл. 77, ал. 3 думитe „едно висше училище“ се заменят с „две висши училища“.\n§ 48. \nВ Кодекса на труда (обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г. и бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.) се правят следните изменения:\n1. Член 97 се изменя така:\n„Неприложимост при конкурсите за заемане на академични длъжности\nЧл. 97. Този раздел не се прилага за конкурсите за заемане на академични длъжности.“\n2. В чл. 328, ал. 1, т. 10 запетаята след думата „доценти“ и думите „старши научни сътрудници I и II степен“ се заличават.\n3. В чл. 330, ал. 2, т. 2 думите „отнето научното звание или“ се заменят с „отнета“, а думите „придобитото звание или“ се заменят с „придобитата“.\n§ 49. \nВ Наказателно-процесуалния кодекс (обн., ДВ, бр. 86 от 2005 г.; изм., бр. 46 и 109 от 2007 г., бр. 69 и 109 от 2008 г., бр. 12, 27, 32 и 33 от 2009 г. и бр. 15 и 32 от 2010 г.) в чл. 145, ал. 1 запетаята след думите „научната степен“ и думите „научното звание“ се заличават.\n§ 50.\n В Закона за Българската академия на науките (обн., ДВ, бр. 85 от 1991 г.; изм., бр. 90 от 1993 г., бр. 123 от 1997 г. и бр. 41 от 2007 г.) се правят следните изменения:\n1. В чл. 5, ал. 1, изречение второ след думата „учените“ се поставя запетая и думите „с научна степен или звание от“ се заменят със „заемащи длъжности в“. \n2. В чл. 8, ал. 2 запетаята след думата „Професорите“ и думите „старшите научни сътрудници I степен“ се заличават.\n§ 51.\n В Закона за отбраната и въоръжените сили на Република България (обн., ДВ, бр. 35 от 2009 г.; изм., бр. 74, 82, 93 и 99 от 2009 г., бр. 16, 88 и 98 от 2010 г.) се правят следните изменения:\n1. В чл. 94, ал. 1 думите „Закона за научните степени и научните звания“ се заменят със „Закона за развитието на академичния състав в Република България“.\n2. В чл. 97: \nа) в ал. 4 запетаята след думата „преподавателски“ се заличава, а думите „научно-преподавателски и изследователски“ се заменят с „и академични“;\nб) в ал. 5 думата „научно-преподавателски“ се заменя с „академични“.\n3. В чл. 160, ал. 3 след думата „лицата“ се поставя запетая, а думите „с научно звание „доцент“ или „старши научен сътрудник II степен“ и „професор“ или „старши научен сътрудник I степен“ се заменят със „заемащи академичните длъжности „доцент“ или „професор“.\n4. В чл. 291 думите „научно-преподавателски и научноизследо­вателски“ се заменят с „и академични“, а думите „Закона за научните степени и научните звания“ се заменят със „Закона за развитието на академичния състав в Република България“.\n§ 52. \nВ Закона за задължителното депозиране на печатни и други произведения (обн., ДВ, бр. 108 от 2000 г.; изм., бр. 28, 88 и 94 от 2005 г., бр. 57 от 2007 г., бр. 42 и 82 от 2009 г. и бр. 87 от 2010 г.) се правят следните изменения:\n1. В чл. 5, ал. 1, т. 2 думите „научни звания след“ се заменят с „назначават на академични длъжности след“.\n2. В чл. 8, ал. 6 думите „научното звание“ се заменят с „от заемане на академичната длъжност“.\n§ 53. \nВ Закона за културното наследство (обн., ДВ, бр. 19 от 2009 г.; Решение № 7 на Конституционния съд от 2009 г. – бр. 80 от 2009 г.; изм., бр. 92 и 93 от 2009 г.) се правят следните изменения:\n1. В чл. 28, ал. 4, изречение първо думите „научно звание“ се заменят със „заемащи академична длъжност“.\n2. В чл. 99, ал. 3 думите „и звания“ се заменят с „или заемащи академични длъжности“.\n§ 54.\n В Закона за адвокатурата (обн., ДВ, бр. 55 от 2004 г.; изм. и доп., бр. 43 и 79 от 2005 г., бр. 10, 39 и 105 от 2006 г., бр. 59 от 2007 г., бр. 69 от 2008 г. и бр. 53 от 2010 г.) в чл. 5 се правят следните изменения:\n1. В ал. 2, т. 3 думите „е преподавател по правни науки във висше училище или научен сътрудник по правни науки в научен институт“ се заменят със „заема академична длъжност по правни науки във висше училище или научна организация“.\n2. В ал. 4 запетаята след думата „представители“ се заличава, думите „преподавателите по правни науки във висшите училища и научните сътрудници по правни науки в научните институти“ се заменят с „и лицата, заемащи академични длъжности по правни науки във висшите училища или в научните организации“ и след тях се поставя запетая.\n§ 55.\n В Закона за съсловната организация на магистър-фармацевтите (обн., ДВ, бр. 75 от 2006 г.; изм., бр. 105 от 2006 г., бр. 31 от 2007 г., бр. 13 и 71 от 2008 г., бр. 41 от 2009 г. и бр. 98 от 2010 г.) се правят следните изменения:\n1. В чл. 31, ал. 3, т. 2 думите „и звание“ се заличават.\n2. В чл. 33, ал. 1, т. 4 запетаята след думите „научната степен“ и думите „научното звание“ се заличават.\n§ 56.\n В Закона за съсловната организация на медицинските сестри, акушерките и асоциираните медицински специалисти (обн., ДВ, бр. 46 от 2005 г.; изм., бр. 85 от 2005 г., бр. 30, 59 и 75 от 2006 г., бр. 41 от 2007 г., бр. 13 от 2008 г., бр. 41 от 2009 г. и бр. 98 от 2010 г.) се правят следните изменения:\n1. В чл. 35, ал. 3 думите „и звание“ се заличават.\n2. В чл. 37, ал. 1, т. 5 запетаята след думите „научната степен“ и думите „научното звание“ и „съответно протокола“ се заличават.\n§ 57.\n В Закона за съсловните организации на лекарите и на лекарите по дентална медицина (обн., ДВ, бр. 83 от 1998 г.; изм., бр. 70 от 2004 г., бр. 76 и 85 от 2005 г., бр. 30, 59, 75 и 105 от 2006 г., бр. 31 от 2007 г., бр. 13 и 102 от 2008 г., бр. 101 от 2009 г. и бр. 98 от 2010 г.) се правят следните изменения:\n1. В чл. 32, ал. 3, т. 3 думите „и звание“ се заличават.\n2. В чл. 34, ал. 1, т. 5 запетаята след думите „научната степен“ и думите „научното звание“ и „съответно протокола“ се заличават.\n§ 58.\n В Закона за радиото и телевизията (обн., ДВ, бр. 138 от 1998 г.; Решение № 10 на Конституционния съд от 1999 г. – бр. 60 от 1999 г.; изм. и доп., бр. 81 от 1999 г., бр. 79 от 2000 г., бр. 96 и 112 от 2001 г., бр. 77 и 120 от 2002 г., бр. 99 и 114 от 2003 г., бр. 99 и 115 от 2004 г., бр. 88, 93 и 105 от 2005 г., бр. 21, 34, 70, 80, 105 и 108 от 2006 г., бр. 10, 41, 53 и 113 от 2007 г., бр. 110 от 2008 г., бр. 14, 37, 42 и 99 от 2009 г. и бр. 12, 47 и 97 от 2010 г.) в чл. 57, ал. 3 думите „са в трудово правоотношение с висши училища или научни организации като хабилитирани преподаватели или приравнени на тях научни сътрудници“ се заменят със „заемат академични длъжности във висши училища или научни организации“.\n§ 59.\n (1) В срок до един месец от влизането в сила на този закон Министерският съвет изменя и допълва правилника по § 9, ал. 2 от преходните и заключителните разпоредби.\n(2) В едномесечен срок от влизането в сила на изменението и допълнението на правилника по ал. 1 висшите училища и научните организации привеждат своите правилници в съответствие с изискванията на този закон и правилника за неговото прилагане.\nЗаконът е приет от 41-ото Народно събрание на 17 декември 2010 г. и е подпечатан с официалния печат на Народното събрание.\nПредседател на Народното събрание:\nЦецка Цачева\n10792"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9963",
    "meta": [],
    "text": "УКАЗ № 348\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Конвенцията за създаване на Съвет за митническо сътрудничество и на изменението на конвенцията, приет от ХLI Народно събрание на 17 декември 2010 г.\nИздаден в \nСофия на 22 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Конвенцията за създаване на Съвет за митническо сътрудничество и на изменението на конвенцията\nЧл. 1.\n Ратифицира Конвенцията за създаване на Съвет за митническо съдрудничество от 15 декември 1950 г.\nЧл. 2. \nРатифицира изменението на Конвенцията за създаване на Съвет за митническо сътрудничество, прието от Съвета за митническо сътрудничество в Брюксел на 30 юни 2007 г.\nЗаконът е приет от 41-ото Народно събрание на 17 декември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10736"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10079",
    "meta": [],
    "text": "УКАЗ № 344\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за \nратифициране на Договора между Министерството на отбраната на Република България и Министерството на отбраната на Кралство Белгия за превоз на допълнително оборудване за две фрегати клас Е-71 „Вилинген“ и за един тристранен минен ловец клас „Флауер“ (партиди 4-5), допълващ Договора за продажба на две фрегати клас Е-71 „Вилинген“ и един тристранен минен ловец клас „Флауер“ между \nРепублика България и Кралство Белгия\n, приет от ХLI Народно събрание на 16 декември 2010 г.\nИздаден в \nСофия на 20 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза ратифициране на Договора между Министерството на отбраната на Република България и Министерството на отбраната на Кралство Белгия за превоз на допълнително оборудване за две фрегати клас Е-71 „Вилинген“ и за един тристранен минен ловец клас „Флауер“ (партиди 4-5), допълващ Договора за продажба на две фрегати клас Е-71 „Вилинген“ и един тристранен минен ловец клас „Флауер“ между Република България и Кралство Белгия\nЧлен единствен.\n Ратифицира Договора между Министерството на отбраната на Република България и Министерството на отбраната на Кралство Белгия за превоз на допълнително оборудване за две фрегати клас Е-71 „Вилинген“ и за един тристранен минен ловец клас „Флауер“ (партиди 4-5), допълващ Договора за продажба на две фрегати клас Е-71 „Вилинген“ и един тристранен минен ловец клас „Флауер“ между Република България и Кралство Белгия, подписан на 7 декември 2010 г. в Брюксел.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 16 декември 2010 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10688"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9964",
    "meta": [],
    "text": "УКАЗ № 342\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса за социално осигуряване, приет от ХLI Народно събрание на 11 декември 2010 г.\nИздаден в \nСофия на 20 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Кодекса за социално осигуряване \n(обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г.; бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г. и бр. 16, 19, 43, 49, 58, 59, 88 и 97 от 2010 г.\n)\n§ 1. \nВ чл. 4 се правят следните изменения и допълнения:\n1. В ал. 1:\nа) в т. 1 след думата „безработица“ се поставя запетая и се добавя „ако това е предвидено в съответната програма“;\nб) в т. 8 думите „по т. 1 и 7“ се заменят с „по т. 1, 5 и 7“.\n2. Алинея 2 се изменя така:\n„(2) Работниците и служителите, наети на работа при един работодател за не повече от 5 работни дни (40 часа) през календарния месец или наети на работа при повече работодатели – при всеки от тях за не повече от 5 работни дни (40 часа) през календарния месец, се осигуряват задължително за инвалидност, старост и смърт и за трудова злополука и професионална болест.“\n3. Алинея 7 се изменя така:\n„(7) Съпругът/съпругата на дългосрочно командирован служител в дипломатическа служба за времето, през което е пребивавал в чужбина по време на задграничния му мандат, може да се осигурява по свое желание и за своя сметка за инвалидност поради общо заболяване, старост и смърт върху минималния осигурителен доход за самоосигуряващите се лица, определен със Закона за бюджета на държавното обществено осигуряване, ако не е осигурен/осигурена на друго основание или по законодателството на приемащата държава съгласно действащ международен договор, по който Република България е страна.“\n4. Създава се нова ал. 8:\n„(8) Докторантите могат да се осигуряват по свое желание и за своя сметка за инвалидност поради общо заболяване, старост и смърт върху минималния осигурителен доход за самоосигуряващите се лица, определен със Закона за бюджета на държавното обществено осигуряване, ако не са осигурени на друго основание.“\n5. Досегашната ал. 8 става ал. 9 и в нея думите „ал. 7“ се заменят с „ал. 7 и 8“.\n§ 2. \nВ чл. 4а, ал. 5 думите „чл. 4, ал. 8“ се заменят с „чл. 4, ал. 9“.\n§ 3. \nВ чл. 5, ал. 6, изречение първо след думите „министъра на финансите“ се добавя „съгласувано с управителя на Националния осигурителен институт“.\n§ 4. \nВ чл. 9, ал. 1, т. 2 навсякъде думите „чл. 4, ал. 1, т. 5“ се заменят с „чл. 4, ал. 1, т. 5 и 9“.\n§ 5. \nСъздава се чл. 9а:\n„Зачитане на осигурителен стаж със заплащане на осигурителни вноски от лицата\nЧл. 9а. (1) За осигурителен стаж при пенсиониране се зачита времето на обучение на лицата, завършили висше или полувисше образование, ако внесат за своя сметка осигурителни вноски, изчислени върху минималния осигурителен доход за самоосигуряващите се лица, определен със Закона за бюджета на държавното обществено осигуряване към датата на внасянето на вноските. Осигурителният стаж се зачита за времето, за което са внесени вноските, но за не повече от срока на обучение, предвиден по учебния план за завършената специалност.\n(2) За осигурителен стаж при пенсиониране се зачита и времето, за което лицата са навършили възрастта по чл. 68, ал. 1, но на които не им достигат до 5 години осигурителен стаж за придобиване право на пенсия по чл. 68, ал. 1 и 2, и са внесени осигурителни вноски, изчислени върху минималния осигурителен доход за самоосигуряващите се лица, определен със Закона за бюджета на държавното обществено осигуряване към датата на внасянето на вноските.\n(3) Внасянето на осигурителните вноски по ал. 1 и 2 се извършва по банков път.\n(4) За придобит осигурителен стаж по реда на ал. 2 правото на пенсия възниква от датата на внасянето на осигурителните вноски.\n(5) Когато са внесени осигурителни вноски по ал. 1 за периоди на обучение, по-малки от 5 години, лицето има право да внесе осигурителни вноски по ал. 2 за разликата до 5 години.\n(6) Осигурителните вноски по ал. 1 и 2 са изцяло за сметка на лицата и са в размера, определен за фонд „Пенсии“ за лицата, родени преди 1 януари 1960 г., към датата на внасяне на вноските.“\n§ 6. \nВ чл. 10 се правят следните изменения и допълнения:\n1. Заглавието се изменя така:\n„Възникване, времетраене, прекратяване и прекъсване на осигуряването“.\n2. Досегашният текст става ал. 1.\n3. Създава се ал. 2:\n„(2) Осигуряването се прекъсва през периодите, които не се зачитат за осигурителен стаж, независимо че дейността по чл. 4 или чл. 4а, ал. 1 не е прекратена.“\n§ 7. \nВ чл. 32 в заглавието думите „Министерството на труда и социалната политика“ се заменят с „министъра на труда и социалната политика“, а в текста думите „Министерството на труда и социалната политика“ се заменят с „Министърът на труда и социалната политика“.\n§ 8. \nВ чл. 33, ал. 2 се създава изречение трето: „Ръководителите на териториалните поделения се назначават с конкурс за срок 6 години.“\n§ 9. \nВ чл. 40 се правят следните изменения и допълнения:\n1. В ал. 1, изречение първо думата „трудово“ се заличава.\n2. В ал. 3, изречение второ след думите „обезщетенията и помощите“ се добавя „или друго длъжностно лице, определено от ръководителя на териториалното поделение на Националния осигурителен институт“.\n3. Създава се нова ал. 4:\n„(4) Длъжностните лица по ал. 3 издават разпореждане за спиране изплащането на обезщетенията за временна неработоспособност, трудова злополука и професионална болест, трудоустрояване, бременност и раждане и отглеждане на дете, когато са обжалвани актовете на медицинската експертиза или когато са представени доказателства, които могат да доведат до издаване на разпореждане за отказ или прекратяване изплащането на обезщетението.“\n4. Досегашните ал. 4 и 5 стават съответно ал. 5 и 6.\n§ 10.\n В чл. 41, ал. 1, изречение първо думите „съответния риск за периода от шест календарни месеца“ се заменят с „общо заболяване и майчинство за периода от 12 календарни месеца“.\n§ 11.\n В чл. 42 се правят следните изменения:\n1. В ал. 2, изречение първо думите „2 месеца“ се заменят с „30 календарни дни“, а думите „75 календарни дни“ се заменят с „30 календарни дни“.\n2. В ал. 3, изречение първо думите „75 календарни дни“ се заменят с „30 календарни дни“.\n§ 12.\n В чл. 47, ал. 2 се правят следните изменения:\n1. В изречение първо думите „6-те календарни месеца“ се заменят с „12-те календарни месеца“.\n2. В изречение второ думите „6 месеца“ се заменят с „12 месеца“.\n§ 13.\n В чл. 48, ал. 2 се правят следните изменения:\n1. В изречение първо думите „6-те календарни месеца“ се заменят с „12-те календарни месеца“.\n2. В изречение второ думите „6 месеца“ се заменят с „12 месеца“.\n§ 14.\n В чл. 53, ал. 4 думите „детско заведение“ се заменят с „детски заведения, включително и детски ясли“.\n§ 15.\n В чл. 54а се правят следните изменения и допълнения:\n1. В ал. 1 т. 2 се изменя така:\n„2. нямат отпусната пенсия за осигурителен стаж и възраст или пенсия за ранно пенсиониране;“.\n2. Алинея 4 се изменя така:\n„(4) Паричното обезщетение за безработица се изплаща от датата на последното прекратяване на осигуряването, ако:\n1. заявлението по ал. 3 е подадено в тримесечен срок от тази дата;\n2. лицето се е регистрирало като безработно в Агенцията по заетостта в срок 7 работни дни от тази дата.“\n3. Създават се нова ал. 5 и ал. 6:\n„(5) Ако заявлението по ал. 3 е подадено по неуважителни причини след изтичането на срока по ал. 4, т. 1, паричното обезщетение се изплаща от датата на заявлението за определения по чл. 54в или чл. 54б, ал. 3 или ал. 4 период, намален със закъснението.\n(6) Ако заявлението по ал. 3 е подадено в срока по ал. 4, т. 1, а регистрацията на лицето като безработно в Агенцията по заетостта е направена след изтичане на срока по ал. 4, т. 2, паричното обезщетение се изплаща от датата на регистрацията за определения по чл. 54в или чл. 54б, ал. 3 или ал. 4 период, намален със закъснението.“\n4. Досегашната ал. 5 става ал. 7.\n§ 16.\n В чл. 54б се правят следните изменения и допълнения:\n1. В ал. 1 думите „и по-голямо от максималния“ се заличават.\n2. В ал. 2 думите „и максималният дневен размер на обезщетението за безработица се определят“ се заменят с „дневен размер на обезщетението за безработица се определя“.\n3. В ал. 3 след думите „Закона за съдебната власт“ се добавя „или по други закони“.\n4. В ал. 6 думите „по чл. 54в, ал. 1“ се заличават.\n§ 17.\n В чл. 54в ал. 3 се отменя.\n§ 18.\n В чл. 54г се правят следните изменения и допълнения:\n1. Алинеи 1 и 2 се изменят така:\n„(1) Изплащането на паричното обезщетение за безработица се спира за периода, през който лицето получава обезщетение за временна неработоспособност или обезщетение за оставане без работа на основание чл. 222, ал. 1 от Кодекса на труда, чл. 106, ал. 2 и чл. 107, ал. 3 от Закона за държавния служител и чл. 58, ал. 3 от Закона за висшето образование.\n(2) Безработният е длъжен да декларира пред съответното териториално поделение на Националния осигурителен институт настъпването и отпадането на обстоятелствата по ал. 1 в срок до 7 работни дни.“\n2. В ал. 3 след думата „оставащия“ се добавя „към датата на спиране“.\n3. Създава се ал. 4:\n„(4) Длъжностните лица по чл. 54ж, ал. 1 спират с разпореждане изплащането на обезщетенията за безработица, когато са представени доказателства, които могат да доведат до издаване на разпореждане за отказ или прекратяване изплащането на обезщетението.“\n§ 19.\n В чл. 54д, ал. 5 след думата „период“ се поставя запетая и се добавя „ако регистрацията на лицето в Агенцията по заетостта е направена в срок 7 работни дни от прекратяване на трудовата дейност“ и се създава изречение второ: „Ако регистрацията е направена след този срок, изплащането на паричното обезщетение се възстановява от датата на новата регистрация за оставащия към датата на прекратяването период, намален със закъснението.“\n§ 20.\n В чл. 54е, ал. 5 накрая се добавя „с изключение на случаите, в които тези суми могат да бъдат прихванати от отпуснатото парично обезщетение за безработица“.\n§ 21.\n В чл. 54ж се правят следните изменения:\n1. В ал. 1 думите „за безработица в“ се заменят със „за безработица или друго длъжностно лице, определено от ръководителя на“.\n2. В ал. 2, изречение второ думите „чл. 114, ал. 1“ се заменят с „чл. 114, ал. 4“.\n§ 22.\n Член 54и се отменя.\n§ 23.\n Член 68 се изменя така:\n„Придобиване право на пенсия\nЧл. 68. (1) Право на пенсия за осигурителен стаж и възраст се придобива при навършване на 60-годишна възраст от жените и 63-годишна възраст от мъжете и осигурителен стаж 34 години за жените и 37 години за мъжете. От 31 декември 2020 г. възрастта се увеличава от първия ден на всяка следваща календарна година с 6 месеца за жените и мъжете до достигане на 63-годишна възраст за жените и 65-годишна възраст за мъжете.\n(2) От 31 декември 2011 г. осигурителният стаж по ал. 1 се увеличава от първия ден на всяка следваща календарна година с 4 месеца за жените и мъжете до достигане на 37 години за жените и 40 години за мъжете.\n(3) В случай че лицата нямат право на пенсия по ал. 1 и 2, до 31 декември 2020 г. те придобиват право на пенсия при навършване на 65-годишна възраст за жените и за мъжете и не по-малко от 15 години действителен осигурителен стаж. От 31 декември 2020 г. възрастта се увеличава от първия ден на всяка следваща календарна година с 6 месеца до достигане на 67 години.“\n§ 24.\n В чл. 69 се правят следните изменения и допълнения:\n1. Алинеи 1, 2 и 3 се изменят така:\n„(1) Военнослужещите придобиват право на пенсия при освобождаване от служба независимо от възрастта им и при осигурителен стаж, както следва:\n1. до 31 декември 2011 г. – 25 години общ осигурителен стаж, от които две трети действително изслужени като военнослужещи по Закона за отбраната и въоръжените сили на Република България;\n2. от 31 декември 2011 г. – общият осигурителен стаж по т. 1 се увеличава от първия ден на всяка следваща календарна година с 4 месеца до достигане на 28 години, от които две трети действително изслужени като военнослужещи по Закона за отбраната и въоръжените сили на Република България.\n(2) Държавните служители по Закона за Министерството на вътрешните работи и по Закона за изпълнение на наказанията и задържането под стража, държавните служители по чл. 11 от Закона за пощенските услуги, държавните служители, осъществяващи дейността по охрана на съдебната власт по чл. 391 от Закона за съдебната власт, следователите и младши следователите при освобождаване от служба придобиват право на пенсия независимо от възрастта им и при осигурителен стаж, както следва:\n1. до 31 декември 2011 г. – 25 години общ осигурителен стаж, от които две трети действително изслужени като държавни служители по посочените закони или като следователи и младши следователи;\n2. от 31 декември 2011 г. – общият осигурителен стаж по т. 1 се увеличава от първия ден на всяка следваща календарна година с 4 месеца до достигане на 28 години, от които две трети действително изслужени като държавни служители по посочените закони или като следователи и младши следователи.\n(3) Държавните служители от Държавна агенция „Национална сигурност“ придобиват право на пенсия при освобождаване от служба независимо от възрастта им и при осигурителен стаж, както следва:\n1. до 31 декември 2011 г. – 25 години общ осигурителен стаж, от които две трети действително изслужени по Закона за Държавна агенция „Национална сигурност“, на военна служба или по законите по ал. 2;\n2. от 31 декември 2011 г. – общият осигурителен стаж по т. 1 се увеличава от първия ден на всяка следваща календарна година с 4 месеца до достигане на 28 години, от които две трети действително изслужени по Закона за Държавна агенция „Национална сигурност“, на военна служба или по законите по ал. 2.“\n2. Алинея 5 се изменя така:\n„(5) Служителите в Главна дирекция „Пожарна безопасност и защита на населението“ на Министерството на вътрешните работи, изпълняващи някои от дейностите по чл. 52г, ал. 2, т. 8 и 9 от Закона за Министерството на вътрешните работи, при прекратяване на правоотношението придобиват право на пенсия независимо от възрастта при осигурителен стаж, както следва:\n1. до 31 декември 2011 г. – 25 години общ осигурителен стаж, от които две трети действително изслужени в системата на гражданска защита;\n2. от 31 декември 2011 г. – общият осигурителен стаж по т. 1 се увеличава от първия ден на всяка следваща календарна година с 4 месеца до достигане на 28 години, от които две трети действително изслужени в системата на гражданска защита.“\n3. Създава се ал. 6:\n„(6) Служителите на длъжност „водолаз“ в Главна дирекция „Пожарна безопасност и защита на населението“ на Министерството на вътрешните работи, ако са прослужили на тази длъжност 15 години, придобиват право на пенсия при прекратяване на правоотношението, независимо от възрастта.“\n§ 25.\n Създава се чл. 69а:\n„Придобиване право на пенсия от балерини, балетисти и танцьори с осигурителен стаж в културни организации\nЧл. 69а. Балерини, балетисти и танцьори придобиват право на пенсия при прекратяване на трудовото правоотношение, независимо от възрастта им, при 25 години осигурителен стаж на длъжност балерина, балетист или танцьор в културни организации.“\n§ 26.\n В чл. 70 се правят следните изменения и допълнения:\n1. В ал. 1:\nа) в изречение първо след думите „1,1 на сто“ се поставя запетая и се добавя „а от 1 януари 2017 г. – 1,2 на сто“;\nб) в изречение второ думите „37 години за мъжете и 34 години за жените“ се заменят с „повече от изискуемия за придобиване право на пенсия по чл. 68, ал. 1 и 2 за съответната календарна година“, а думите „чл. 68, ал. 1 – 3“ се заменят с „чл. 68, ал. 1“;\nв) в изречение трето думите „чл. 68, ал. 1 – 3“ се заменят с „чл. 68, ал. 1“.\n2. В ал. 7 думите „чл. 68, ал. 1 – 3“ се заменят с „чл. 68, ал. 1“.\n3. В ал. 8 думите „чл. 68, ал. 4“ се заменят с „чл. 68, ал. 3“.\n§ 27.\n В чл. 70а се правят следните изменения и допълнения:\n1. В ал. 2:\nа) точка 4 се изменя така:\n„4. на обучение на лицата, завършили висше или полувисше образование или на недостигащи периоди за придобиване право на пенсия по чл. 68, ал. 1 и 2, за които лицата са внесли осигурителни вноски изцяло за своя сметка;“\nб) създават се т. 8 и 9:\n„8. на неплатен отпуск, който се зачита за осигурителен стаж, или на законна стачка;\n9. през което лицата са се осигурявали на основание чл. 4, ал. 5, 7 и 8.“\n2. В ал. 3 т. 3 се отменя.\n§ 28.\n В чл. 71 думите „Осигурените лица“ се заменят с „Лицата“.\n§ 29.\n В чл. 75, ал. 2, изречение първо след думите „разликата между възрастта му“ се поставя запетая и се добавя „но не по-рано от навършване на 16 години“.\n§ 30.\n В чл. 77 думите „инвалидизирането, а за слепите и инвалидите по рождение или с придобита инвалидност до постъпването им на работа – до датата на заявлението по чл. 94“ се заменят с „пенсионирането“.\n§ 31.\n Член 84а се отменя.\n§ 32.\n Член 89 се отменя.\n§ 33.\n Член 90 се отменя.\n§ 34.\n В чл. 98, ал. 1, т. 2 накрая се поставя запетая и се добавя „или други длъжностни лица, определени от управителя на Националния осигурителен институт“.\n§ 35.\n В чл. 99 се правят следните изменения и допълнения:\n1. В ал. 1:\nа) в текста преди т. 1 думите „Разпореждането по чл. 98“ се заменят с „Влязлото в сила разпореждане по чл. 98“;\nб) в т. 1 думата „трудов“ се заменя с „осигурителен“.\n2. Създава се ал. 3:\n„(3) В случай че в срока за обжалване на разпореждането са представени нови доказателства за осигурителен стаж, осигурителен доход, гражданско състояние и други, разпореждането се отменя или изменя от датата на отпускането, промяната или отказа за отпускане на пенсията.“\n§ 36.\n В чл. 101 се правят следните изменения:\n1. В ал. 1, т. 4 думите „социална пенсия за старост“ и запетаята след тях се заличават.\n2. В ал. 3 изречение второ се заличава.\n§ 37.\n В чл. 102 се създава ал. 5:\n„(5) При преизчисляване на пенсията осигурителният стаж, положен след 31 декември 2010 г., не се превръща по реда на чл. 104.“\n§ 38.\n В чл. 110 се правят следните изменения и допълнения:\n1. В ал. 3:\nа) създава се ново изречение второ: „Разпорежданията се издават в 14-дневен срок след изтичането на срока по ал. 2.“;\nб) досегашното изречение второ става изречение трето.\n2. В ал. 4, изречения първо и трето след думите „актовете за начет“ се поставя запетая, а думите „и задължителните предписания“ се заменят със „задължителните предписания и поканите за доброволно изпълнение“.\n§ 39.\n В чл. 114 се правят следните изменения и допълнения:\n1. В ал. 4, изречение първо думите „влезлите в сила“ се заличават.\n2. Създава се ал. 6:\n„(6) Споровете за добросъвестност се решават по реда на глава осма с решение на ръководителя на териториалното поделение на НОИ.“\n§ 40.\n Създава се чл. 114а:\n„Удръжки от паричните обезщетения, помощите и пенсиите\nЧл. 114а. (1) Върху паричните обезщетения и помощите, изплащани по този кодекс, не могат да се налагат запори по реда на Гражданския процесуален кодекс и Данъчно-осигурителния процесуален кодекс или да се извършват други удръжки освен за задължения към държавното обществено осигуряване и за задължения за издръжка.\n(2) При определяне на дохода от пенсии, върху които се налагат запори по реда на Гражданския процесуален кодекс и Данъчно-осигурителния процесуален кодекс или се извършват удръжки за вземания на държавното обществено осигуряване, се включват и добавките към нея с изключение на добавката за чужда помощ.“\n§ 41.\n В чл. 117, ал. 1, т. 2, буква „ж“ думите „по чл. 114, ал. 1“ се заменят с „по чл. 40, ал. 4, чл. 54г, ал. 4 и чл. 114, ал. 3 и 4“.\n§ 42.\n В чл. 117а, ал. 1 и 2 думите „чл. 117, ал. 1, т. 2“ се заменят с „чл. 114 и чл. 117, ал. 1, т. 2“.\n§ 43.\n В чл. 118 се правят следните изменения и допълнения:\n1. Заглавието се изменя така: „Обжалване на решението“.\n2. Създава се нова ал. 2:\n„(2) Решението на управителя на Националния осигурителен институт по чл. 117, ал. 4 може да се обжалва в 14-дневен срок от получаването му пред Административния съд – град София. Жалбата се подава чрез управителя на Националния осигурителен институт, който в 7-дневен срок е длъжен да я изпрати заедно с преписката в съда.“\n3. Досегашната ал. 2 става ал. 3.\n§ 44.\n В чл. 123ж, ал. 2 думите „социално осигуряване“ се заменят със „социална сигурност“.\n§ 45.\n В чл. 142, ал. 1, т. 1 думите „за работещите при условията на първа и втора категория труд, съобразно категорията труд“ се заменят с „при условията на чл. 168“.\n§ 46.\n В чл. 157 се правят следните изменения и допълнения:\n1. В ал. 1, т. 1 се създава буква „г“:\n„г) от 2017 г. – 7 на сто.“\n2. В ал. 3:\nа) в т. 1 след думите „2,2 на сто“ се поставя запетая и се добавя „а от 1 януари 2017 г. – 2,8 на сто“;\nб) в т. 2 след думите „2,8 на сто“ се поставя запетая и се добавя „а от 1 януари 2017 г. – 4,2 на сто“.\n3. В ал. 6 думите „и § 9, ал. 2 и 3“ се заличават.\n§ 47.\n Член 168 се изменя така:\n„Право на професионална пенсия\nЧл. 168. (1) От 1 януари 2015 г. осигурените лица в професионален пенсионен фонд придобиват право на пенсия за ранно пенсиониране при:\n1. не по-малко от 10 години осигурителен стаж при условията на първа категория труд и възраст 12 години и 6 месеца за жените и 10 години и 6 месеца за мъжете по-ниска от възрастта по чл. 68, ал. 1;\n2. не по-малко от 15 години осигурителен стаж при условията на втора категория труд и възраст 7 години и 6 месеца за жените и 5 години и 6 месеца за мъжете по-ниска от възрастта по чл. 68, ал. 1.\n(2) От 31 декември 2015 г. възрастта по ал. 1, т. 1 и 2 се намалява с по 6 месеца от първо число на всяка следваща календарна година до достигане на 8 години по-ниска възраст за жените и мъжете, работили при условията на първа категория труд, от възрастта по чл. 68, ал. 1, и 3 години по-ниска възраст за жените и мъжете, работили при условията на втора категория труд, от възрастта по чл. 68, ал. 1.\n(3) Наличието на изискуемия осигурителен стаж се доказва с удостоверение от Националния осигурителен институт.“\n§ 48.\n В преходните и заключителните разпоредби се правят следните изменения и допълнения:\n1. В § 4:\nа) алинея 1 се изменя така:\n„(1) До 31 декември 2014 г. включително лицата, които са работили 10 години при условията на първа категория труд и 15 години при условията на втора категория труд, могат да се пенсионират, ако са навършили 47 години за жените и 52 години за мъжете при първа категория труд и 52 години за жените и 57 години за мъжете при втора категория труд и ако имат сбор от осигурителен стаж и възраст 94 за жените и 100 за мъжете.“;\nб) в ал. 2 думите „До 31 декември 2010 г.“ се заменят с „До 31 декември 2014 г.“;\nв) в ал. 3 думите „ако отговарят на условията по ал. 2“ се заменят с „ако имат сбор от осигурителен стаж и възраст 90 и 10 години осигурителен стаж, положен при условията на чл. 104, ал. 3“;\nг) алинея 4 се отменя.\n2. Създава се § 4а:\n„§ 4а. (1) Средствата по индивидуалните партиди, налични към 1 януари 2011 г., на жените, родени от 1 януари 1955 г. до 31 декември 1959 г. включително, и мъжете, родени от 1 януари 1952 г. до 31 декември 1959 г. включително, които до 31 декември 2010 г. са осигурени в професионален пенсионен фонд, се прехвърлят във фонд „Пенсии“ на държавното обществено осигуряване.\n(2) До 31 януари 2011 г. Комисията за финансов надзор представя на министъра на финансите, на управителя на Националния осигурителен институт и на изпълнителния директор на Националната агенция за приходите информация за наличните средства по индивидуалните партиди на лицата по ал. 1 към 31 декември 2010 г. \n(3) Преди изготвянето на информацията по ал. 2 управителят на Националния осигурителен институт предоставя на Комисията за финансов надзор и на пенсионноосигурителните дружества данни за лицата по ал. 1:\n1. работещи при условията на първа или втора категория труд към 31 декември 2010 г.;\n2. починали до 31 декември 2010 г.\n(4) Средствата по индивидуалните партиди на лицата по ал. 1, с изключение на починалите, се прехвърлят във фонд „Пенсии“ на държавното обществено осигуряване до 31 март 2011 г.\n(5) Внесените осигурителни вноски за допълнително задължително пенсионно осигуряване в професионален пенсионен фонд за лицата по ал. 1 се превеждат от Националната агенция за приходите във фонд „Пенсии“ на държавното обществено осигуряване. \n(6) В случай че лицата по ал. 1 се пенсионират при условията на чл. 68, имат право да получат еднократно от Националния осигурителен институт прехвърлените средства от професионалния пенсионен фонд, в който са били осигурени към 31 декември 2010 г., и постъпилите след тази дата осигурителни вноски за тях във фонд „Пенсии“ на държавното обществено осигуряване в размерите по чл. 157, ал. 1, т. 2 в 6-месечен срок след подаване на заявлението.\n(7) При смърт на лица по ал. 1, които не са упражнили правото си на пенсия по § 4, техните наследници – преживял съпруг, низходящи или възходящи, имат право да получат еднократно от Националния осигурителен институт прехвърлените средства от професионалния пенсионен фонд, в който е бил осигурен техният наследодател към 31 декември 2010 г., и постъпилите след тази дата осигурителни вноски за него във фонд „Пенсии“ на държавното обществено осигуряване в размерите по чл. 157, ал. 1, т. 2 в 6-месечен срок след подаване на заявлението.\n(8) Към 31 март 2011 г. и към началото на всяка следваща календарна година Националният осигурителен институт заделя прогнозния размер на необходимите средства за изплащане на сумите по ал. 6 и 7.\n(9) От датата на прехвърлянето на средствата на лицата по ал. 1 във фонд „Пенсии“ на държавното обществено осигуряване по силата на закона се прекратяват правоотношенията им с пенсионноосигурителното дружество, управляващо професионалния пенсионен фонд, в който са били осигурени, и от същата дата се закриват техните индивидуални партиди.\n(10) Към 31 декември 2010 г. се прекратяват започналите процедури по избор или промяна на участието и прехвърлянето на средства от един в друг професионален пенсионен фонд на лицата по ал. 1.\n(11) Жените, родени преди 1 януари 1955 г., и мъжете, родени преди 1 януари 1952 г., и лицата, родени след 31 декември 1959 г., осигурени в професионални пенсионни фондове, могат да се пенсионират при условията на § 4 до 31 декември 2014 г. включително, като средствата по техните индивидуални партиди се прехвърлят във фонд „Пенсии“ на държавното обществено осигуряване.“\n3. В § 5:\nа) алинея 1 се изменя така:\n„(1) До 31 декември 2020 г. включително учителите придобиват право на пенсия за осигурителен стаж и за възраст 3 години по-рано от възрастта по чл. 68, ал. 1 и учителски осигурителен стаж, както следва:\n1. до 31 декември 2011 г. – 25 години за жените и 30 години за мъжете;\n2. от 31 декември 2011 г. осигурителният стаж по т. 1 се увеличава от първия ден на всяка следваща календарна година с 4 месеца до достигане на 28 години за жените и 33 години за мъжете.“;\nб) в ал. 4, изречение първо думите „учителски осигурителен стаж 30 години за мъжете и 25 години за жените“ се заменят с „изискуемия по ал. 1 учителски осигурителен стаж“.\n4. В § 6, ал. 1 думите „31 декември 2011 г.“ се заменят с „31 декември 2013 г.“, а думата „предходната“ се заменя със „съответната“.\n5. В § 9: \nа) алинеи 2, 3, 4 и 5 се отменят;\nб) алинея 6 се изменя така:\n„(6) При смърт на лицето преди изтичане на срока на плана за разсрочено плащане по отменената ал. 4, т. 2 остатъкът от дължимите вноски не се събира от наследниците му. Ако се отпусне наследствена пенсия, се зачита за осигурителен стаж само времето, за което са внесени осигурителни вноски по плана за разсрочено плащане.“;\nв) алинеи 7, 8 и 9 се отменят.\n§ 49.\n В § 17 от преходните и заключителните разпоредби на Закона за изменение и допълнение на Кодекса за социално осигуряване (ДВ, бр. 19 от 2010 г.) думите „социално осигуряване“ се заменят със „социална сигурност“.\n§ 50.\n В останалите текстове на кодекса думите „чл. 68, ал. 1 – 3“ и „чл. 68, ал. 1 и 2“ се заменят с „чл. 68, ал. 1“.\nПреходни и заключителни разпоредби\n§ 51.\n В Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г. и бр. 41, 42, 50, 59 и 62 от 2010 г.) в чл. 105 ал. 3 се отменя.\n§ 52.\n В Кодекса на труда (обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; бр. 91 от 2010 г. – Решение № 12 на Конституционния съд от 2010 г.) се правят следните изменения и допълнения: \n1. В чл. 62:\nа) създава се нова ал. 4:\n„(4) След срока по ал. 3 уведомление за сключен трудов договор се изпраща само след влязло в сила задължително предписание от контролните органи на инспекцията по труда.“;\nб) досегашните ал. 4, 5 и 6 стават съответно ал. 5, 6 и 7. \n2. В чл. 328, ал. 1 т. 10а се изменя така:\n„10а. когато трудовото правоотношение е възникнало, след като работникът или служителят е придобил и упражнил правото си на пенсия за осигурителен стаж и възраст;“.\n§ 53.\n В Закона за дипломатическата служба (обн., ДВ, бр. 78 от 2007 г.; изм., бр. 42 от 2009 г. и бр. 97 от 2010 г.) чл. 78 се отменя.\n§ 54.\n В Закона за данъците върху доходите на физическите лица (обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г., бр. 16, 49 и 94 от 2010 г.) в чл. 24, ал. 2, т.14 думите „чл. 40, ал. 4“ се заменят с „чл. 40, ал. 5“.\n§ 55.\n В Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1, 31 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93 и 101 от 2009 г. и бр. 19, 26, 43, 49, 58, 59, 62, 96 и 97 от 2010 г.) в чл. 40, ал. 1, т. 5 думите „чл. 40, ал. 4 от Кодекса за социално осигуряване“ се заменят с „чл. 40, ал. 5 от Кодекса за социално осигуряване“.\n§ 56.\n В Закона за насърчаване на заетостта (обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г. и бр. 49, 59 и 85 от 2010 г.) се правят следните изменения:\n1. В чл. 30а, ал. 1, т. 6 думите „по чл. 40, ал. 4“ се заменят с „по чл. 40, ал. 5“.\n2. В § 1 от допълнителната разпоредба:\nа) в т. 18 думите „възрастта по чл. 68, ал. 1 – 3“ се заменят с „възрастта по чл. 68, ал. 1“;\nб) в т. 31 думите „чл. 68, ал. 1 – 3“ се заменят с „чл. 68, ал. 1“.\n§ 57.\n В Закона за лечебните заведения (обн., ДВ, бр. 62 от 1999 г.; изм., бр. 88 и 113 от 1999 г.; попр., бр. 114 от 1999 г.; изм., бр. 36, 65 и 108 от 2000 г.; Решение № 11 на Конституционния съд от 2001 г. – бр. 51 от 2001 г.; изм., бр. 28 и 62 от 2002 г., бр. 83, 102 и 114 от 2003 г., бр. 70 от 2004 г., бр. 46, 76, 85, 88 и 105 от 2005 г., бр. 30, 34, 59 и 105 от 2006 г., бр. 31 и 59 от 2007 г., бр. 110 от 2008 г. и бр. 36, 41, 99 и 101 от 2009 г., бр. 38 и 59 от 2010 г.) в § 77 от преходните и заключителните разпоредби на Закона за изменение и допълнение на Закона за лечебните заведения (ДВ, бр. 59 от 2010 г.) се правят следните изменения и допълнения:\n1. В т. 1 думите „и 66 (относно чл. 98, ал. 5 и 6)“ се заличават.\n2. Създава се т. 3:\n„3. параграф 66 (относно чл. 98, ал. 5 и 6), който влиза в сила от 1 януари 2012 г.“.\n§ 58.\n Стажът, положен при условията на чл. 70, ал. 1, изречения второ и трето до 31 декември 2010 г., се взема предвид при определяне размера на пенсията и след тази дата.\n§ 59.\n (1) Заварените към влизането в сила на този закон трудови правоотношения за неопределено време с ръководителите на териториалните поделения на Националния осигурителен институт, възникнали до 31 декември 2009 г., се запазват до провеждане на конкурс за съответната длъжност.\n(2) Конкурсите по ал. 1 се обявяват до два месеца от влизането в сила на този закон.\n§ 60.\n Паричните обезщетения за временна неработоспособност, бременност и раждане, безработица и при трудоустрояване, отпуснати с начална дата до 31 декември 2010 г., продължават да се изплащат в определения им досегашен размер до изтичането на срока им.\n§ 61.\n Паричните обезщетения, отпуснати с начална дата до 31 декември 2010 г. по отменения чл. 54и, продължават да се изплащат до изтичането на срока им.\n§ 62.\n (1) Осигурителният стаж на правоимащите лица по чл. 104, ал. 7 и 8 се определя въз основа на издадени по реда на Наредбата за определяне на критериите за степента на риска при участие в операции и мисии извън територията на страната (ДВ, бр. 80 от 2010 г.) по § 45, ал. 1 от преходните и заключителните разпоредби на Закона за отбраната и въоръжените сили на Република България удостоверения за осигурителен стаж, включително за участие в мисии и операции извън територията на страната, осъществени или започнали до 12 май 2009 г.\n(2) Отпуснатите пенсии за осигурителен стаж и възраст на лицата по чл. 69, които са участвали в операции и мисии извън територията на страната, се преизчисляват от 12 май 2009 г., ако в срок една година от влизането в сила на този закон подадат заявление и удостоверение за осигурителен стаж в съответното териториално поделение на Националния осигурителен институт.\n§ 63.\n От 1 януари 2012 г. средствата по отменения чл. 89 се изплащат по реда, определен със Закона за социално подпомагане, а по отменените чл. 90 и чл. 101, ал. 3, изречение второ – по ред, определен със Закона за интеграция на хората с увреждания.\n§ 64.\n Пенсиите за трудова дейност, отпуснати с начална дата до 31 декември 2016 г., се преизчисляват от 1 януари 2017 г. по реда на този кодекс с процент 1,2 на сто за всяка година осигурителен стаж, без да се променя доходът, от който е изчислена пенсията.\n§ 65.\n Законът влиза в сила от 1 януари 2011 г. с изключение на § 32, 33, 36 и 51, които влизат в сила от 1 януари 2012 г.\nЗаконът е приет от 41-ото Народно събрание на 11 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n10556"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9929",
    "meta": [],
    "text": "УКАЗ № 343\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за преброяване на населението и жилищния фонд в Република България през 2011 г., приет от ХLI Народно събрание на 11 декември 2010 г.\nИздаден в \nСофия на 20 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за преброяване на населението и жилищния фонд в Република България през 2011 г. \n(ДВ, бр. 39 от 2009 г.)\n§ 1. \nЧлен 3 се изменя така: \n„Чл. 3. (1) Преброяването по чл. 1 започва в 0,00 ч. на 1 февруари 2011 г. и приключва в 20,00 ч. на 28 февруари 2011 г.\n(2) От 0,00 ч. на 1 февруари 2011 г. до 24,00 ч. на 9 февруари 2011 г. преброяването ще се извършва по интернет чрез попълване на електронен формуляр.\n(3) От 8,00 ч. на 10 февруари 2011 г. до 20,00 часа на 28 февруари 2011 г. преброяването ще се извършва чрез посещение на домакинствата, сградите и жилищата.\n(4) Критичният момент на преброяването е 0,00 ч. на 1 февруари 2011 г. Данните за населението, сградите и жилищата, събрани по време на преброяването, се отнасят към този момент.“\n§ 2. \nВ чл. 4, ал. 1 се правят следните изменения:\n1. В т. 2 думите „9 март“ се заменят с „31 януари“.\n2. В т. 4 думите „10 март“ се заменят с „1 февруари“.\n3. В т. 5 думите „10 март“ се заменят с „1 февруари“.\n4. В т. 7 думите „9 март“ се заменят с „31 януари“, а думите „т. 2 – 4“ се заменят с „т. 4“.\n5. В т. 8 думите „преди 9 март“ се заменят със „след 31 януари“. \n6. В т. 10 запетаята след думата „живеене“ се заменя със съюза „и“, а думите „и жилищата, използвани за нежилищни цели“ се заличават. \n§ 3. \nВ чл. 5, т. 1 думите „10 март“ се заменят с „1 февруари“.\n§ 4. \nВ чл. 6 се правят следните изменения и допълнения:\n1. В ал. 1 се създава т. 20: \n„20. степен на загуба на работоспособност.“\n2. В ал. 3 думите „т. 11 – 13“ се заменят с „т. 11, 12, 13 и 20“. \n§ 5. \nВ чл. 9 думите „чл. 7, т. 5 – 7“ се заменят с „чл. 6 и 8“, а след думата „формуляр“ се поставя запетая и се добавя „а данните по чл. 7 – чрез преброителни карти“.\n§ 6. \nВ чл. 12 в текста преди т. 1 думата „карти“ се заменя с „данни от административни източници“.\n§ 7. \nВ чл. 15, ал. 1 се правят следните изменения:\n1. В т. 2 думите „10 март 2011 г.“ се заменят с „1 февруари 2010 г.“.\n2. В т. 5 думите „и контролните изследвания“ се заличават.\n§ 8. \nВ чл. 27 се правят следните изменения:\n1.В ал. 1 т. 4 се изменя така:\n„4. лицата, задържани в местата за задържане, както и за лицата, изтърпяващи наказание лишаване от свобода;“.\n2. В ал. 3 думата „кметствата“ се заменя със „съответната община, район или кметство“.\n§ 9. \nВ чл. 35 числото „60“ се заменя със „120“.\n§ 10.\n Параграф 1 от допълнителните разпоредби се отменя.\nЗаконът е приет от 41-ото Народно събрание на 11 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n10571"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10014",
    "meta": [],
    "text": "УКАЗ № 340\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Семейния кодекс, приет от ХLI Народно събрание на 8 декември 2010 г.\nИздаден в \nСофия на 14 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Семейния кодекс \n(обн., ДВ, бр. 47 от 2009 г.; изм., бр. 74 и 82 от 2009 г.)\n§ 1. \nВ чл. 21, ал. 4 в текста преди т. 1 думите „значително по-голям принос“ се заменят с „липса на съвместен принос“. \n§ 2. \nВ чл. 23, ал. 1 след думите „изцяло с лично имущество“ се поставя точка и текстът докрая се заличава.\n§ 3.\n В чл. 39, ал. 3 след думата „регистър“ се добавя „в деня на нотариалното удостоверяване, когато е сключен по време на брака“ и се създават изречения второ и трето: „Когато договорът е сключен преди встъпването в брак, той се представя за вписване от нотариуса в деня на получаване от него на удостоверението за сключване на граждански брак. Ако договорът подлежи на вписване в друг съдебен район, се прилага чл. 25, ал. 6 от Закона за нотариусите и нотариалната дейност.“\n§ 4. \nВ чл. 59 се правят следните изменения и допълнения:\n1. В ал. 6, изречение второ думите „синдром на“ се заличават. \n2. В ал. 7, изречение второ след думите „приемно семейство“ се поставя запетая, съюзът „или“ се заличава, а след думите „Социално подпомагане“ се добавя „или му се предоставя социална услуга – резидентен тип“. \n§ 5. \nВ чл. 65, ал. 2 съюзът „и“ се заличава, а след думата „години“ се добавя „както и на Дирекция „Социално подпомагане“ по настоящия адрес на детето“.\n§ 6. \nВ чл. 66 се правят следните изменения и допълнения: \n1. В заглавието думите „от другия родител и от детето“ се заличават.\n2. Създава се ал. 5:\n„(5) Извън случаите по ал. 1 и 4 припознаването може да бъде оспорено по съдебен ред чрез иск, предявен в едногодишен срок от извършването му, от Дирекция „Социално подпомагане“ по настоящия адрес на детето и от прокурора.“\n§ 7. \nВ чл. 84 се правят следните допълнения:\n1. В ал. 1 се създава изречение второ: „Ако съгласието е дадено след настаняването, 7-дневният срок тече от деня на даване на съгласието.“\n2. В ал. 2 се създава изречение трето: „Когато на детето е предоставена социална услуга – резидентен тип, или е настанено в приемно семейство и родителят не е поискал прекратяване на настаняването без основателни причини в срока по чл. 93, ал. 2, Дирекция „Социално подпомагане“ уведомява регионалната дирекция за социално подпомагане за вписването на детето в регистъра, ако интересите на детето налагат това.“\n§ 8. \nВ чл. 92 изречение първо се изменя така: „Родителят може да оттегли предварително даденото си съгласие за пълно осиновяване със заявление с нотариална заверка на подписа до подаване на молба за осиновяване по чл. 95, ал. 5, съответно до даване на съгласие за осиновяване от определения от Съвета по международно осиновяване по реда на чл. 114, ал. 7 осиновяващ.“\n§ 9. \nВ чл. 93 се правят следните изменения и допълнения:\n1. Създава се нова ал. 3:\n„(3) Осиновяване без съгласие на родителя при условията на ал. 2 се допуска и когато на детето е предоставена социална услуга – резидентен тип, или е настанено в приемно семейство и е вписано в регистъра на деца за пълно осиновяване.“\n2. Досегашната ал. 3 става ал. 4.\n§ 10. \nВ чл. 94, ал. 2, изречение второ думите „както и“ се заличават и накрая се поставя запетая и се добавя „както и на институцията, предоставяща социалната услуга – резидентен тип“.\n§ 11.\n В чл. 97 се правят следните изменения:\n1. В ал. 1, изречение второ думите „изслушва доклада на“ се заменят с „изисква доклад от“.\n2. В ал. 3 думите „Агенцията за социално подпомагане“ се заменят със „съответната регионална дирекция за социално подпомагане“. \n§ 12.\n В чл. 98, ал. 1, изречение първо думите „чл. 93, ал. 2“ се заменят с „чл. 100, ал. 2“, думата „14-дневен“ се заменя със „7-дневен“, а думата „съобщаване“ се заменя с „обявяването“.\n§ 13.\n В чл. 100, ал. 2, т. 3 накрая се добавя „и 3“.\n§ 14.\n Член 105 се изменя така:\n„Право на информация\nЧл. 105. (1) Осиновителите или навършилият шестнадесет години осиновен могат да поискат от окръжния съд, постановил решението за допускане на осиновяването, да им бъде предоставена информация за произхода на осиновения, когато важни обстоятелства налагат това. Окръжният съд в съдебно заседание при закрити врата, след като изслуша рождените родители на осиновения и заключението на прокурора, се произнася с решение.\n(2) Решението на окръжния съд може да се обжалва от осиновителите и осиновения и да се протестира от прокурора.“\n§ 15.\n В чл. 106 се правят следните изменения и допълнения:\n1. Алинеи 6 и 7 се изменят така: \n„(6) Прокурорът има право да поиска прекратяване на осиновяването в защита на обществения интерес. В случаите по ал. 1, т. 1 искът се предявява в сроковете по ал. 3 и 4, а по ал. 1, т. 2 – до навършване на пълнолетие на детето.\n(7) Дирекция „Социално подпомагане“ има право да поиска прекратяване на осиновяването по ал. 1, ако то противоречи на интереса на детето. В случаите по ал. 1, т. 1 искът се предявява в сроковете по ал. 3 и 4, а по ал. 1, т. 2 – до навършване на пълнолетие на детето.“ \n2. Създава се ал. 9:\n„(9) По делата за прекратяване на осиновяването, извън случаите по ал. 8, участва прокурор.“\n§ 16.\n В чл. 113 се правят следните изменения и допълнения:\n1. В ал. 1, т. 3 думата „постоянно“ се заменя с „обичайно“.\n2. Създава се ал. 5: \n„(5) За вписване в регистрите по ал. 1, т. 2 и 3 се заплащат такси в размери, определени с тарифа на Министерския съвет.“ \n§ 17.\n В чл. 118 ал. 2 се изменя така: \n„(2) Решението по ал. 1 може да се обжалва по реда на чл. 98.“\n§ 18.\n В чл. 152 се правят следните изменения и допълнения:\n1. В ал. 1 преди думите „български гражданин“ се добавя „ненавършил пълнолетие“.\n2. Алинея 2 се изменя така:\n„(2) Изплащането по ал. 1 се дължи, когато по изпълнителното дело се установи, че неизправният длъжник няма доходи и не притежава имущество, върху които да се насочи принудителното изпълнение.“\n3. Алинея 3 се отменя.\n4. В ал. 4 думите „144 и“ се заличават.\n5. Алинеи 5 и 6 се изменят така:\n„(5) Издръжката се изплаща считано от първо число на месеца, следващ месеца, през който са установени обстоятелствата по ал. 2.\n(6) Неизправният длъжник е задължен да възстанови платената от държавата издръжка заедно със законната лихва.“\n6. Създава се нова ал. 7:\n„(7) Държавата се смята за присъединен взискател за частното държавно вземане за платената от общината издръжка по образуваното изпълнително дело заедно със законната лихва. В тези случаи дължимите такси и разноски се събират направо от длъжника.“\n7. Досегашната ал. 7 става ал. 8.\nПреходни и заключителни разпоредби\n§ 19.\n Българските граждани с обичайно местопребиваване в чужбина, които са вписани в регистъра по чл. 57б, ал. 1 от отменения Семеен кодекс (обн., ДВ, бр. 41 от 1985 г.; изм., бр. 11 от 1992 г.; попр., бр. 15 от 1992 г.; изм., бр. 63 и 84 от 2003 г., бр. 42 от 2005 г., бр. 30 от 2006 г. и бр. 59 от 2007 г., отм., бр. 47 от 2009 г.), могат да участват в осиновителната процедура по реда на този кодекс, без да се прилага чл. 84, ал. 3 от Кодекса на международното частно право, до изтичане на срока на разрешението им за вписване в регистъра. Осиновяващите, които не са осиновили дете до 1 октомври 2011 г., могат да кандидатстват за вписване в регистъра по чл. 113, ал. 1, т. 2 от този кодекс.\n§ 20.\n Разрешенията за вписване в регистъра по чл. 57б, ал. 1 от отменения Семеен кодекс на български граждани с обичайно местопребиваване в чужбина са валидни до 1 октомври 2011 г., при условие че срокът на тези разрешения не е изтекъл преди 1 октомври 2009 г. \n§ 21.\n Започналите съдебни производства по чл. 53д, ал. 1 от отменения Семеен кодекс се довършват по реда, предвиден в него, като след влизането в сила на съдебното решение по чл. 53д, ал. 4 от отменения Семеен кодекс детето се вписва в регистъра по чл. 83, ал. 2 от този кодекс.\n§ 22.\n Образуваните преди влизането в сила на този закон висящи преписки за изплащане от държавата на присъдена издръжка по чл. 152 се разглеждат при новите условия и ред.\n§ 23.\n В Кодекса на международното частно право (обн., ДВ, бр. 42 от 2005 г.; изм., бр. 59 от 2007 г. и бр. 47 от 2009 г.) в чл. 76, ал. 1 думите „по чл. 12, ал. 2 от Семейния кодекс“ се заменят с „по чл. 6, ал. 2 от Семейния кодекс“.\n§ 24.\n Този закон влиза в сила от деня на обнародването му в „Държавен вестник“ с изключение на § 19, 20 и 21, които влизат в сила от 1 октомври 2009 г.\nЗаконът е приет от 41-ото Народно събрание на 8 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n10388"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9954",
    "meta": [],
    "text": "УКАЗ № 337\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Гражданския процесуален кодекс, приет от ХLI Народно събрание на 7 декември 2010 г.\nИздаден в \nСофия на 14 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Гражданския процесуален кодекс \n(обн., ДВ, бр. 59 от 2007 г.; изм., бр. 50 от 2008 г.; Решение № 3 на Конституционния съд от 2008 г. – бр. 63 от 2008 г.; изм., бр. 69 от 2008 г., бр. 12, 19, 32 и 42 от 2009 г.; Решение № 4 на Конституционния съд от 2009 г. – бр. 47 от 2009 г.; изм., бр. 82 от 2009 г. и бр. 13 от 2010 г.)\n§ 1. \nВ чл. 48 се правят следните изменения:\n1. В ал. 1, изречение първо думата „връчването“ се заменя със „съобщението до него за заведеното дело“ и думите „направена най-малко един месец преди заседанието“ се заличават.\n2. В ал. 2 след думата „съда“ се поставя запетая и думите „при разглеждане на делото“ се заменят със „за да получи преписи от исковата молба и приложенията“.\n§ 2. \nВ чл. 80 в изречение второ думата „обжалва“ се заменя с „иска изменение на“.\n§ 3. \nВ чл. 133 запетаята след думата „документ“ и думите „не посочи доказателства, не представи писмени доказателства“ се заличават.\n§ 4. \nВ чл. 146, ал. 3 се създава изречение второ:\n„Ако в изпълнение на предоставената им възможност страните не направят доказателствени искания, те губят възможността да направят това по-късно, освен в случаите по чл. 147.“\n§ 5. \nВ чл. 274 ал. 4 се изменя така:\n„(4) Не подлежат на обжалване определенията по дела, решенията по които не подлежат на касационно обжалване.“\n§ 6. \nВ чл. 280 ал. 2 се изменя така:\n„(2) Не подлежат на касационно обжалване решенията по въззивни дела с цена на иска до 5000 лв. – за граждански дела, и до 10 000 лв. – за търговски дела.“\n§ 7. \nВ чл. 310 се правят следните изменения и допълнения:\n1. Досегашният текст става ал. 1 и в нея т. 5 се отменя.\n2. Създават се ал. 2 и 3:\n„(2) При обективно съединяване на иск, предвиден в ал. 1, с иск, който подлежи на разглеждане по общия исков ред, не се допуска бързо производство.\n(3) При съединяване в една искова молба на иск от посочените в ал. 1 с иск, който подлежи на разглеждане по общия ред, бързо производство не се допуска.“\n§ 8. \nВ чл. 390, ал. 4, в изречение второ думата „обезпечение“ се заменя с „гаранция“.\n§ 9. \nВ чл. 396, ал. 2 се създават изречения второ и трето: \n„При обжалване на определение, с което е отказано обезпечение на иска, препис от частната жалба на молителя не се връчва на ответника. В случай че въззивният съд допусне обезпечението, определението му подлежи на обжалване с частна жалба пред Върховния касационен съд, ако са налице предпоставките на чл. 280, ал. 1.“\n§ 10.\n В чл. 413, ал. 2 накрая се поставя запетая и се добавя „от която не се представя препис за връчване“.\n§ 11.\n В чл. 418, ал. 4 думите „с частна жалба“ се заменят с „от молителя“ и накрая се добавя „с частна жалба, от която не се представя препис за връчване“.\n§ 12.\n В чл. 431 се правят следните изменения и допълнения:\n1. Алинея 2 се изменя така:\n„(2) Държавните учреждения, общините, организациите и гражданите са длъжни да оказват съдействие на съдебния изпълнител. При поискване полицейските органи са длъжни да окажат съдействие на съдебния изпълнител при възпрепятстване на изпълнението на неговите функции.“\n2. Създава се нова ал. 4:\n„(4) За информацията по ал. 3, необходима за съответното изпълнително производство, както и за вписване на обезпечителни мерки по него се дължи съответната такса. Таксата се заплаща от взискателя и е за сметка на длъжника.“\n3. Досегашните ал. 4 и 5 стават съответно ал. 5 и 6.\n§ 13.\n В чл. 432 се правят следните изменения и допълнения:\n1. В т. 5 думите „чл. 624, ал. 3“ се заменят с „чл. 624, ал. 4“.\n2. Създава се нова т. 6:\n„6. в случаите по чл. 627б, ал. 2;“.\n3. Досегашната т. 6 става т. 7.\n§ 14.\n В чл. 435, ал. 2 накрая се поставя запетая и се добавя „както и постановлението за разноските“.\n§ 15.\n В чл. 441 думите „на длъжника“ се заличават.\n§ 16.\n В чл. 493 т. 2 се изменя така:\n„2. съдебният изпълнител обявява за купувач на имота наддавача, който е предложил следващата най-висока цена; ако този наддавач не внесе предложената от него цена в едноседмичен срок от обявяването му за купувач, съдебният изпълнител обявява за купувач наддавача, направил следващото по ред наддавателно предложение и постъпва така до изчерпване на всички наддавачи, предложили цена, равна на началната; наддавачът, който е бил обявен за купувач, но не внесе в срок предложената цена, отговаря по т. 1; след плащане на цената от наддавач, обявен за купувач, внесеният задатък се връща на наддавачите, които не са били обявени за купувачи.“\n§ 17.\n В чл. 495, изречение второ думата „прилага“ се заменя с „прилагат съответно чл. 493, т. 2 и“.\n§ 18.\n В глава петдесет и седма наименованието на раздел I се изменя така: „Удостоверения, издавани въз основа на български съдебни актове“.\n§ 19.\n В глава петдесет и седма, в наименованието на раздел II след думата „актове“ се поставя запетая и се добавя „постановени в други държави – членки на Европейския съюз“.\n§ 20.\n В чл. 623, ал. 3, изречение първо думите „срока за обжалването му от длъжника“ се заменят с „приложимия срок за обжалване по чл. 43, параграф 5 от Регламент (ЕО) № 44/2001 на Съвета от 22 декември 2000 г. относно компетентността, признаването и изпълнението на съдебни решения по граждански и търговски дела“.\n§ 21.\n Създава се глава петдесет и осма „а“ с чл. 627а – 627в:\n„Глава петдесет и осма „а“\nПРИЗНАВАНЕ И ИЗПЪЛНЕНИЕ НА СЪДЕБНИ РЕШЕНИЯ ВЪЗ ОСНОВА НА РЕГЛАМЕНТ (ЕО) № 4/2009 НА СЪВЕТА ОТ 18 ДЕКЕМВРИ 2008 г. ОТНОСНО КОМПЕТЕНТНОСТТА, ПРИЛОЖИМОТО ПРАВО, ПРИЗНАВАНЕТО И ИЗПЪЛНЕНИЕТО НА СЪДЕБНИ РЕШЕНИЯ И СЪТРУДНИЧЕСТВОТО ПО ВЪПРОСИ, СВЪРЗАНИ СЪС ЗАДЪЛЖЕНИЯ ЗА ИЗДРЪЖКА (ОВ, L 7/1 ОТ 10 ЯНУАРИ 2009 г.), НАРИЧАН ПО-НАТАТЪК „РЕГЛАМЕНТ (ЕО) № 4/2009“\nОтмяна на решение, постановено в държава членка, която е обвързана от Хагския протокол от 2007 г.\nЧл. 627а. Заинтересованата страна може да подаде до Върховния касационен съд молба за отмяна на решението въз основа на чл. 19, параграф 1 от Регламент (ЕО) № 4/2009.\nИзпълнение на решение, постановено в държава членка, която е обвързана от Хагския протокол от 2007 г.\nЧл. 627б. (1) Молбата за издаване на изпълнителен лист въз основа на документите по чл. 20 от Регламент (ЕО) № 4/2009 се подава пред окръжния съд по постоянния адрес на длъжника или по местоизпълнението.\n(2) Отказ или спиране на изпълнението по смисъла на чл. 21 от Регламент (ЕО) № 4/2009 се постановява от окръжния съд.\nДопускане изпълнението на решения, постановени в държава членка, която не е обвързана от Хагския протокол от 2007 г.\nЧл. 627в. (1) Молбата за допускане изпълнението на съдебно решение или на друг акт, постановен в държава – членка на Европейския съюз, която не е обвързана от Хагския протокол от 2007 г., се подава до окръжния съд по постоянния адрес на длъжника или по местоизпълнението. Препис от молбата за връчване на длъжника не се представя.\n(2) Съдът разглежда молбата по ал. 1 в закрито заседание.\n(3) В разпореждането, с което се уважава молбата, съдът определя приложимия срок за обжалване по чл. 32, параграф 5 от Регламент (ЕО) № 4/2009. Не се допуска предварително изпълнение на разпореждането, с което се уважава молбата.\n(4) В разпореждането, с което се уважава молбата, съдът се произнася и по исканите привременни и обезпечителни мерки.\n(5) Разпореждането по допускането има значението на решение, постановено в исков процес.\n(6) Разпореждането подлежи на въззивно обжалване пред Софийския апелативен съд при условията и по реда на чл. 32 от Регламент (ЕО) № 4/2009. Решението на Софийския апелативен съд подлежи на касационно обжалване пред Върховния касационен съд.“\nПреходни и заключителни разпоредби\n§ 22.\n В Закона за собствеността (обн., Изв., бр. 92 от 1951 г.; изм., бр. 12 от 1958 г., бр. 90 от 1960 г., ДВ, бр. 99 от 1963 г., бр. 26 и 27 от 1973 г., бр. 54 и 87 от 1974 г., бр. 55 от 1978 г., бр. 36 от 1979 г., бр. 19 от 1985 г., бр. 14 и 91 от 1988 г., бр. 38 от 1989 г., бр. 31 от 1990 г., бр. 77 от 1991 г., бр. 33 от 1996 г., бр. 100 от 1997 г., бр. 90 от 1999 г., бр. 34 и 59 от 2000 г., бр. 32 от 2005 г., бр. 46 и 105 от 2006 г., бр. 24, 59 и 113 от 2007 г., бр. 54 и 109 от 2008 г. и бр. 6 от 2009 г.) в чл. 112 се създава буква „к“:\n,,к) молбите за отмяна на съдебни решения, подлежащи на вписване.“\n§ 23.\n В Семейния кодекс (обн., ДВ, бр. 47 от 2009 г.; изм., бр. 74 и 82 от 2009 г.) се създава чл. 127а: \n„Спор при разногласие между родители за пътуване на дете в чужбина\nЧл. 127а. (1) Въпросите, свързани с пътуване на дете в чужбина и издаването на необходимите лични документи за това, се решават по общо съгласие на родителите.\n(2) Когато родителите не постигнат съгласие по ал. 1, спорът между тях се решава от районния съд по настоящия адрес на детето.\n(3) Производството започва по молба на единия от родителите. Съдът изслушва другия родител, освен ако не се яви без уважителни причини. Съдът може и по своя инициатива да събира доказателства.\n(4) Съдът може да допусне предварително изпълнение на постановеното решение.“\n§ 24.\n В Закона за българските лични документи (обн., ДВ, бр. 93 от 1998 г.; изм., бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г., бр. 35, 47, 82 и 102 от 2009 г. и бр. 26 от 2010 г.) в чл. 76, т. 9 думите „ чл. 123, ал. 2“ се заменят с „чл. 127а“. \n§ 25.\n Висящите производства се разглеждат по досегашния ред.\n§ 26.\n Този закон влиза в сила от деня на обнародването му в „Държавен вестник“ с изключение на § 12, който влиза в сила от 1 януари 2011 г., и § 13, т. 2 и § 21, които влизат в сила от 18 юни 2011 г.\nЗаконът е приет от 41-ото Народно събрание на 7 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n10325"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9912",
    "meta": [],
    "text": "УКАЗ № 332\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Рамковото споразумение между Европейския съюз и неговите държави членки, от една страна, и Република Корея, от друга страна, приет от ХLI Народно събрание на 7 декември 2010 г.\nИздаден в \nСофия на 9 декември 2010 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза ратифициране на Рамковото споразумение между Европейския съюз и неговите държави членки, от една страна, и Република Корея, от друга страна\nЧлен единствен.\n Ратифицира Рамковото споразумение между Европейския съюз и неговите държави членки, от една страна, и Република Корея, от друга страна, подписано на 10 май 2010 г. в Брюксел.\nЗаконът е приет от 41-ото Народно събрание на 7 декември 2010 г. и е подпечатан с официалния печат на Народното събрание.\nЗа председател на Народното събрание: \nАнастас Анастасов\n10302"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10009",
    "meta": [],
    "text": "УКАЗ № 341\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за подземните богатства, приет от ХLI Народно събрание на 7 декември 2010 г.\nИздаден в \nСофия на 14 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за подземните богатства \n(обн., ДВ, бр. 23 от 1999 г.; изм. и доп., бр. 28 от 2000 г., бр. 108 от 2001 г., бр. 47 от 2002 г., бр. 86 от 2003 г., бр. 28 и 94 от 2005 г., бр. 30, 36 и 37 от 2006 г., бр. 55 от 2007 г., бр. 70 от 2008 г. и бр. 19 и 82 от 2009 г., бр. 46 и 61 от 2010 г. )\n§ 1. \nВ чл. 1, ал. 1, т. 2 думите „опазване на земните недра и“ се заменят с „опазване на земните недра чрез“. \n§ 2. \nВ чл. 2 се правят следните изменения и допълнения:\n1. В ал. 2 след думите „ал. 1, т. 5“ се добавя „и 6“.\n2. В ал. 3 думите „остатъчните запаси и ресурси“ се заменят с „остатъчните запаси и/или ресурси“.\n3. В ал. 4 думите „министъра на околната среда и водите и се предоставя за публикуване на интернет страницата на Министерския съвет“ се заменят с „министъра на икономиката, енергетиката и туризма и се публикува на интернет страницата на Министерството на икономиката, енергетиката и туризма“.\n§ 3. \nВ чл. 5 се правят следните изменения:\n1. В т. 1 думите „търсене и/или проучване“ се заменят с „търсене и проучване и за проучване“, а думите „органите съгласно тяхната компетентност по чл. 7“ се заменят с „министъра на икономиката, енергетиката и туризма“.\n2. Точка 2 се изменя така:\n„2. разрешения за търсене и проучване и за проучване на нефт и газ и разрешения за търсене и проучване и за проучване на подземни богатства в континенталния шелф и в изключителната икономическа зона, издадени от Министерския съвет по предложение на министъра на икономиката, енергетиката и туризма;“.\n3. В т. 3 думите „органите съобразно тяхната компетентност по чл. 7“ се заменят с „министъра на икономиката, енергетиката и туризма“. \n§ 4. \nВ чл. 5а думите „министъра на околната среда и водите“ се заменят с „министъра на икономиката, енергетиката и туризма“. \n§ 5. \nВ чл. 6 се правят следните изменения: \n1. В ал. 1 думите „министър или ръководител на ведомство съгласно компетенциите по чл. 7“ се заменят с „министърът на икономиката, енергетиката и туризма“.\n2. В ал. 2 думите „министър или ръководител на ведомство по чл. 7“ се заменят с „министъра на икономиката, енергетиката и туризма“, а думите „търсене и/или проучване“ се заменят с „търсене и проучване или за проучване“.\n3. В ал. 3 думите „министър или ръководител на ведомство по чл. 7“ се заменят с „министъра на икономиката, енергетиката и туризма“.\n4. Алинея 5 се отменя. \n§ 6. \nЧлен 7 се изменя така:\n„Чл. 7. (1) Министерският съвет определя държавната политика по управление на подземните богатства с цел устойчивото развитие на страната, националната сигурност и привличането на инвеститори и приема Национална стратегия за развитие на минната индустрия.\n(2) Министърът на икономиката, енергетиката и туризма:\n1. разработва и след съгласуване с други заинтересовани министерства, ведомства и организации внася за приемане от Министерския съвет стратегията по ал. 1;\n2. координира, провежда обществени поръчки за определяне на изпълнител и възлага изпълнението на инвестиционни и други проекти за геоложко и геоеколожко изучаване на територията на Република България, в континенталния шелф и в изключителната икономическа зона в Черно море;\n3. управлява Националния геоложки фонд;\n4. организира набирането, поддържането в актуално състояние и съхраняването на данните по чл. 32, ал. 1, т. 1 от Закона за кадастъра и имотния регистър, както и създаването и поддържането на специализирани карти, регистри и информационна система въз основа на тези данни и въз основа на данни от кадастъра за:\nа) разрешенията за търсене и проучване и за проучване;\nб) откритията и находищата на подземни богатства;\nв) предоставените концесии за добив на подземни богатства;\nг) разрешителните за управление на съоръжения за минни отпадъци; \n5. издава удостоверения за регистрирани открития на находища;\n6. организира създаването и поддържането на Национален баланс на запасите и ресурсите на подземни богатства за всички видове подземни богатства по чл. 2; \n7. извършва предвидените в този закон действия, включително като провежда конкурси и търгове, води преговори и дава разрешения за търсене и проучване и за проучване на подземни богатства по чл. 2, ал. 1, т. 1, 2 и 4 – 7 след одобрение от Министерския съвет и сключва договори в случаите, определени с този закон;\n8. създава необходимата организация и прави предложения пред Министерския съвет за предоставяне на разрешения за търсене и проучване и за проучване на подземни богатства по чл. 2 в континенталния шелф и в изключителната икономическа зона в Черно море, както и за предоставяне на разрешения за търсене и проучване и за проучване на нефт и природен газ и сключва договори в случаите, определени с този закон;\n9. контролира изпълнението на задълженията на титулярите на разрешения за търсене и проучване и за проучване по сключените от него договори по този закон;\n10. създава необходимата организация и прави предложения пред Министерския съвет за предоставяне на концесии за добив на подземни богатства по чл. 2;\n11. провежда конкурси и търгове, води преговори и сключва концесионни договори в случаите, определени с този закон;\n12. контролира изпълнението на задълженията на концесионерите по сключените по този закон договори;\n13. предоставя права за управление на минни отпадъци по реда на част първа, глава осма;\n14. в качеството си на компетентен орган по прилагането на Директива 2006/21/ЕО на Европейския парламент и на Съвета от 15 март 2006 г. относно управлението на отпадъците от миннодобивните индустрии и за изменение на Директива 2004/35/ЕО изготвя и предоставя на Европейската комисия предвидените в директивата доклади;\n15. упражнява други правомощия, възложени му с нормативен акт.“ \n§ 7. \nВ чл. 8 думите „разработена стратегия и приети дългосрочни планове“ се заменят със „стратегията по чл. 7, ал. 1“. \n§ 8. \nВ чл. 9 думите „Министерството на околната среда и водите“ се заменят с „Министерството на икономиката, енергетиката и туризма“. \n§ 9. \nВ чл. 13, ал. 1 се правят следните изменения:\n1. В текста преди т. 1 думите „търсене и/или проучване“ се заменят с „търсене и проучване и за проучване“.\n2. В т. 3 думите „министъра на околната среда и водите“ се заменят с „министъра на икономиката, енергетиката и туризма“. \n§ 10.\n В чл. 14 се правят следните изменения:\n1. В ал. 1 думите „търсене и/или проучване“ се заменят с „търсене и проучване и за проучване“, а думите „органа, сключил съответния договор“ се заменят с „министъра на икономиката, енергетиката и туризма“.\n2. В ал. 2 думите „от органа, сключил съответния договор, в 10-дневен срок от предоставянето й“ се заличават. \n§ 11.\n В чл. 16, ал. 1 думите „Министърът на околната среда и водите“ се заменят с „Министърът на икономиката, енергетиката и туризма“. \n§ 12.\n В част първа в наименованието на глава шеста думите „търсене и/или проучване“ се заменят с „търсене и проучване и за проучване“. \n§ 13.\n В чл. 17 думите „Министърът на околната среда и водите“ се заменят с „Министърът на икономиката, енергетиката и туризма“ и думите „търсене и/или проучване“ се заменят с „търсене и проучване и за проучване“. \n§ 14.\n В чл. 18 думите „Министерският съвет организира съставянето и поддържа единен регистър и специализирана карта“ се заменят с „Министерството на икономиката, енергетиката и туризма организира създаването и поддържа специализирана карта и регистър“. \n§ 15.\n Член 19 се изменя така:\n„Чл. 19. (1) Специализираните карти на площите за търсене и проучване и за проучване и на концесионните площи и регистрите на разрешенията за търсене и проучване и за проучване и на концесиите за добив на подземни богатства се създават и водят при условия и по ред, определени от Министерския съвет, при спазване изискванията на глава четвърта от Закона за кадастъра и имотния регистър. \n(2) Специализираните карти и регистри са публични, поддържат се на интернет страницата на Министерството на икономиката, енергетиката и туризма и всички лица имат право да получават официални преписи и извлечения от тях.“\n§ 16.\n В чл. 20 се правят следните изменения:\n1. В ал. 1 в текста преди т. 1 думите „Министърът на околната среда и водите“ се заменят с „Министърът на икономиката, енергетиката и туризма“.\n2. В ал. 2 думите „търсене и/или проучване“ се заменят с „търсене и проучване и за проучване“.\n3. В ал. 5, т. 2 думите „търсене и/или проучване“ се заменят с „търсене и проучване и за проучване“.\n4. В ал. 6 думите „търсене и/или проучване или разрешението не е вписано в Единния регистър на разрешенията за търсене и/или проучване“ се заменят с „търсене и проучване или за проучване или разрешението не е вписано в регистъра по чл. 17“.\n5. Алинеи 7 и 8 се изменят така:\n„(7) Откритията по ал. 5 се регистрират след разглеждане и приемане на внесените геоложки доклади с изчислени запаси и/или ресурси от специализирана експертна комисия, назначена от министъра на икономиката, енергетиката и туризма.\n(8) Министърът на икономиката, енергетиката и туризма одобрява правила за състава и работата на специализираната експертна комисия.“\n6. Алинея 11 се отменя. \n§ 17.\n В чл. 21 се правят следните изменения: \n1. В ал. 2 думите „търсене и/или проучване“ се заменят с „търсене и проучване или за проучване“.\n2. В ал. 3 думите „търсене и/или проучване“ се заменят с „търсене и проучване или за проучване“.\n3. В ал. 4:\nа) в изречение първо думите „търсене и/или проучване“ се заменят с „търсене и проучване или за проучване“ и думите „министъра на околната среда и водите“ се заменят с „министъра на икономиката, енергетиката и туризма“;\nб) в изречение второ думите „министърът на околната среда и водите“ се заменят с „министърът на икономиката, енергетиката и туризма“.\n4. В ал. 7, т. 1 и 2 думите „министърът на околната среда и водите“ се заменят с „министърът на икономиката, енергетиката и туризма“. \n5. В ал. 8 думите „Министърът на околната среда и водите“ се заменят с „Министърът на икономиката, енергетиката и туризма“. \n§ 18.\n В чл. 22 думите „търсене и/или проучване“ се заменят с „търсене и проучване и за проучване“ и думите „министъра на околната среда и водите“ се заменят с „министъра на икономиката, енергетиката и туризма“. \n§ 19.\n В чл. 22б се правят следните изменения:\n1. Алинея 5 се изменя така:\n„(5) Категорията на съоръжението се определя при условията и по реда на наредбата по чл. 22к посредством оценка на риска въз основа на качествената характеристика и състава на минния отпадък, включително на промените му в резултат на възможни вторични въздействия, както и на степента на стабилност на съоръжението според неговите технически характеристики.“\n2. Алинея 7 се отменя. \n§ 20.\n В чл. 22в се правят следните изменения и допълнения:\n1. В ал. 2 и 4 думите „министъра на околната среда и водите“ се заменят с „министъра на икономиката, енергетиката и туризма“.\n2. В ал. 5 след думите „министъра на околната среда и водите“ се добавя „и министъра на икономиката, енергетиката и туризма“. \n§ 21.\n В чл. 22г се правят следните изменения:\n1. В ал. 1 и 2 думите „министъра на околната среда и водите“ се заменят с „министъра на икономиката, енергетиката и туризма“.\n2. Алинея 3 се изменя така:\n„(3) Когато дейността, пораждаща минни отпадъци, подлежи на процедура по ОВОС съгласно глава шеста от Закона за опазване на околната среда, в обхвата на оценката задължително се включва и намерението за управление на минните отпадъци.“\n3. В ал. 4 думите „министъра на околната среда и водите“ се заменят с „министъра на икономиката, енергетиката и туризма“. \n§ 22.\n В чл. 22д се правят следните изменения и допълнения:\n1. В ал. 1 думите „министъра на околната среда и водите“ се заменят с „министъра на икономиката, енергетиката и туризма“.\n2. В ал. 4: \nа) в текста преди т. 1 думите „министъра на околната среда и водите“ се заменят с „министъра на икономиката, енергетиката и туризма“;\nб) в т. 1 думите „търсене и/или проучване“ се заменят с „търсене и проучване или за проучване“;\nв) създава се нова т. 4:\n„4. влязло в сила решение по ОВОС, издадено по реда на глава шеста от Закона за опазване на околната среда, или решение да не се извършва ОВОС;“\nг) досегашната т. 4 става т. 5.\n3. В ал. 5 думите „министъра на околната среда и водите“ се заменят с „министъра на икономиката, енергетиката и туризма“. \n4. В ал. 6 думите „министърът на околната среда и водите“ се заменят с „министърът на икономиката, енергетиката и туризма“.\n§ 23.\n В чл. 22е се правят следните изменения и допълнения:\n1. В ал. 1:\nа) в текста преди т. 1 думите „министъра на околната среда и водите“ се заменят с „министъра на икономиката, енергетиката и туризма“;\nб) в т. 2 думите „търсене и/или проучване“ се заменят с „търсене и проучване или за проучване“;\nв) в т. 5 накрая се добавя „изготвен съобразно изискванията на чл. 22д“.\n2. Алинея 3 се отменя.\n3. Алинея 4 се изменя така:\n„(4) След отстраняване на пропуските и/или допълване на предоставената информация министърът на икономиката, енергетиката и туризма утвърждава плана за управление на минните отпадъци по ал. 1, т. 5 и издава разрешително.“ \n4. Алинея 5 се отменя. \n§ 24.\n В чл. 22ж се правят следните изменения и допълнения:\n1. Алинея 1 се изменя така:\n„(1) Разрешителното по чл. 22е, ал. 4 е безсрочно.“\n2. В ал. 2:\nа) в т. 1 след думите „минни отпадъци“ се добавя „засягащи неговата конструкция“;\nб) в т. 5 думата „техники“ се заменя с „налични техники по смисъла на чл. 22а, ал. 2“.\n3. Алинея 4 се изменя така:\n„(4) Министърът на икономиката, енергетиката и туризма е длъжен да уведоми на ранен етап засегнатата общественост за предстоящите промени в условията на издаденото разрешително по чл. 22е, ал. 4 и да осигури в продължение на 30 дни достъп до наличната документация.“\n4. В ал. 6 думите „ал. 5“ се заменят с „ал. 4“.\n5. В ал. 8 думите „Министърът на околната среда и водите“ се заменят с „Министърът на икономиката, енергетиката, туризма“, а думите „ал. 5“ се заменят с „ал. 4“. \n§ 25.\n В чл. 22з се правят следните изменения:\n1. В ал. 1 и 3 думите „министъра на околната среда и водите“ се заменят с „министъра на икономиката, енергетиката и туризма“.\n2. В ал. 4:\nа) в т. 1 и 2 думите „министъра на околната среда и водите“ се заменят с „министъра на икономиката, енергетиката и туризма“;\nб) в т. 3 думите „министърът на околната среда и водите“ се заменят с „министърът на икономиката, енергетиката и туризма“;\nв) в т. 5 думите „министъра на околната среда и водите“ се заменят с „министъра на икономиката, енергетиката и туризма“.\n3. В ал. 6 думите „Министърът на околната среда и водите“ се заменят с „Министърът на икономиката, енергетиката и туризма“.\n4. Алинея 7 се изменя така:\n„(7) Средствата по предоставените финансови обезпечения не могат да са предмет на принудително изпълнение.“ \n§ 26.\n В чл. 22и ал. 2 и 3 се изменят така:\n„(2) Проектът по ал. 1 трябва да е съобразен с плана за управление на съоръжението, със съответните технически изисквания и най-добри налични техники и да е съгласуван с министъра на икономиката, енергетиката и туризма. \n(3) Операторът изготвя годишни работни проекти за експлоатация на съоръжението за минни отпадъци, които се съгласуват с министъра на икономиката, енергетиката и туризма заедно с годишните проекти за търсене и проучване или за проучване или за добив и първична преработка на подземни богатства.“ \n§ 27.\n Член 22к се изменя така:\n„Чл. 22к. С наредба на Министерския съвет се определят:\n1. специфичните изисквания за управление на минните отпадъци, строителството, експлоатацията и закриването на съоръженията за минни отпадъци, техният технически надзор и мониторинг;\n2. редът и условията за оценка на риска на съоръженията за минни отпадъци;\n3. редът за утвърждаване на плана за управление на минните отпадъци и за издаване на разрешителни за съоръженията за минни отпадъци;\n4. критериите за определяне размера на финансовото обезпечение по чл. 22з, условията и редът за неговото представяне и освобождаване.“ \n§ 28.\n В част втора в наименованието на глава първа думите „търсене и/или проучване“ се заменят с „търсене и проучване и за проучване“. \n§ 29.\n В чл. 23 се правят следните изменения:\n1. Алинея 1 се изменя така:\n„(1) Разрешения за търсене и проучване и за проучване и концесии за добив се предоставят на физически и юридически лица, регистрирани като търговец, които докажат наличието на необходимите за извършване на съответните дейности управленски и финансови възможности.“\n2. В ал. 2 думите „търсене и/или проучване“ се заменят с „търсене и проучване или за проучване“.\n3. В ал. 3 и 4 думите „търсене и/или проучване“ се заменят с „търсене и проучване и за проучване“. \n§ 30.\n В чл. 24 ал. 2 се изменя така:\n„(2) В случаите по ал. 1 за изпълнение на дейностите по всяко разрешение и/или концесия се сключват отделни договори с министъра на икономиката, енергетиката и туризма.“ \n§ 31.\n В чл. 25, ал. 1 думите „търсене и/или проучване“ се заменят с „търсене и проучване или за проучване“. \n§ 32.\n Член 26 се изменя така:\n„Чл. 26. (1) Производство за предоставяне на разрешение за търсене и проучване или за проучване или на концесия за добив се открива след проверка в специализираните карти и регистри по този закон и след съгласуване със:\n1. компетентните министри за опазване на националната сигурност и отбраната на страната, за защитени със закон територии, обекти и културни ценности;\n2. кметовете, на територията на чиито общини е разположена площта за търсене и проучване или за проучване или концесионната площ, за удостоверяване на обстоятелството дали заявената площ за търсене и проучване или за проучване или за добив на подземни богатства по чл. 2, ал. 1, т. 5 или 6 попада във: \nа) урбанизирана територия с граници, определени с влязъл в сила подробен устройствен план;\nб) територия, в чиито граници има влязъл в сила устройствен план за изграждане на национален обект или на обект на социалната или на техническата инфраструктура – публична общинска собственост; \nв) територия с обществено предназначение, която е включена в приета от общинския съвет програма или план за развитие на общината по чл. 21, ал. 1, т. 12 от Закона за местното самоуправление и местната администрация.\n(2) Министърът на икономиката, енергетиката и туризма изисква становище от органите по ал. 1 в 14-дневен срок от постъпване на заявлението по чл. 51.\n(3) Срокът за съгласувателните процедури не може да бъде по-дълъг от 30 дни. Непредставянето в този срок на становище от органите по ал. 1 се смята за съгласуване без бележки.“\n§ 33.\n В част втора, глава първа наименованието на раздел II се изменя така: „Разрешения за търсене и проучване и за проучване“.\n§ 34.\n В чл. 27 думите „търсене и/или проучване“ се заменят с „търсене и проучване или за проучване“. \n§ 35.\n В чл. 28, т. 2 думите „търсене и/или проучване“ се заменят с „търсене и проучване или за проучване“. \n§ 36.\n В чл. 29, т. 3 думите „съответния орган по чл. 7“ се заменят с „министъра на икономиката, енергетиката и туризма“.\n§ 37.\n В чл. 30 се правят следните изменения:\n1. В текста преди т. 1 думите „търсене и/или проучване“ се заменят с „търсене и проучване или за проучване“.\n2. В т. 4 думите „съответния орган по чл. 7, министъра на околната среда и водите и/или“ се заменят с „министъра на икономиката, енергетиката и туризма и“. \n§ 38.\n В чл. 31, ал. 4 думите „търсене и/или проучване“ се заменят с „търсене и проучване или за проучване“. \n§ 39.\n В чл. 32, ал. 1, 2 и 3 думите „търсене и/или проучване“ се заменят с „търсене и проучване или за проучване“. \n§ 40.\n В чл. 35 се правят следните изменения: \n1. В ал. 1, т. 2 думите „министъра на околната среда и водите“ се заменят с „министъра на икономиката, енергетиката и туризма“.\n2. В ал. 2 думите „органа, с който е сключен договорът за концесия, и министъра на околната среда и водите и/или“ се заменят с „министъра на икономиката, енергетиката и туризма и“. \n§ 41.\n В чл. 37 се правят следните изменения:\n1. Алинея 1 се изменя така:\n„(1) При предоставяне на концесия се определя концесионна площ, която включва:\n1. площта на находището или отделни негови участъци, и\n2. площите, необходими за осъществяване на дейностите по концесията, извън добива.“\n2. В ал. 3 думите „компетентния орган по чл. 7, сключил концесионния договор“ се заменят с „министъра на икономиката, енергетиката и туризма“. \n§ 42.\n В чл. 38 думите „търсене и/или проучване“ се заменят с „търсене и проучване или за проучване“. \n§ 43.\n В част втора в наименованието на глава втора думите „търсене и/или проучване“ се заменят с „търсене и проучване и за проучване“. \n§ 44.\n В чл. 39 се правят следните изменения:\n1. В ал. 1:\nа) в текста преди т. 1 думите „търсене и/или проучване“ се заменят с „търсене и проучване или за проучване“;\nб) в т. 3 думите „компетентния орган по чл. 7“ се заменят с „Министерството на икономиката, енергетиката и туризма“.\n2. В ал. 2, т. 3 думите „търсене и/или“ се заменят с „търсене и проучване или за проучване“.\n3. Алинея 3 се изменя така:\n„(3) Разрешение за търсене и проучване или за проучване и концесия за добив в площ, съответно находище с подземни богатства по чл. 2, ал. 3 се предоставя само чрез търг за същата група подземни богатства.“ \n§ 45.\n В чл. 40, ал. 1 и 2 думите „търсене и/или проучване“ се заменят с „търсене и проучване или за проучване“. \n§ 46.\n В чл. 41 се правят следните изменения:\n1. В ал. 1 думите „съответния компетентен орган по чл. 7“ се заменят с „Министерството на икономиката, енергетиката и туризма“ и накрая думата „концесията“ се заменя с „концесионната площ“.\n2. В ал. 2 думите „търсене и/или проучване“ се заменят с „търсене и проучване или за проучване“. \n§ 47.\n В част втора, глава втора в наименованието на раздел II думите „търсене и/или проучване“ се заменят с „търсене и проучване и за проучване“. \n§ 48.\n Член 42 се изменя така:\n„Чл. 42. (1) Разрешения за търсене и проучване и за проучване на подземни богатства се предоставят задължително чрез конкурс:\n1. за нефт и природен газ;\n2. за подземни богатства в континенталния шелф и в изключителната икономическа зона в Черно море;\n3. в случаите, когато има постъпило заявление от друг кандидат в срока по чл. 39, ал. 1, т. 3 за същата площ и за същата група подземно богатство съгласно обявата.\n(2) Концесии за добив се предоставят задължително чрез конкурс за находища с регистрирани по реда на чл. 21 търговски открития, за които не е подадено заявление за предоставяне на концесия в срока по чл. 29, т. 3. \n(3) Условията и редът за провеждане на конкурс и търг за предоставяне на разрешение за търсене и проучване и за проучване, както и за предоставяне на концесия за добив се определят с наредба на Министерския съвет.“ \n§ 49.\n В чл. 43 се правят следните изменения:\n1. Алинея 1 се изменя така:\n„(1) Конкурс или търг за предоставяне на разрешения за търсене и проучване и за проучване се провежда по служебна инициатива или по заявления на физически или юридически лица или техни обединения до министъра на икономиката, енергетиката и туризма.“\n2. В ал. 2 думите „търсене и/или проучване“ се заменят с „търсене и проучване или за проучване“.\n3. Алинея 5 се изменя така:\n„(5) Министърът на икономиката, енергетиката и туризма назначава комисия, която да организира и проведе конкурса или търга. Комисията се състои от нечетен брой членове и включва представители на Министерството на икономиката, енергетиката и туризма, на Министерството на финансите и на администрацията на Министерския съвет. Мнозинството от състава на комисията не може да бъде формирано от представители на едно ведомство.“ \n§ 50.\n В чл. 44 се правят следните изменения:\n1. Алинея 1 се изменя така:\n„(1) Разрешение за търсене и проучване и за проучване на нефт и/или природен газ или разрешение за търсене и проучване и за проучване на подземни богатства в континенталния шелф и в изключителната икономическа зона в Черно море се издава от Министерския съвет по предложение на министъра на икономиката, енергетиката и туризма.“\n2. В ал. 3 и 4 думите „министър или ръководител на ведомство по чл. 7“ се заменят с „министърът на икономиката, енергетиката и туризма“.\n3. В ал. 6 думите „Оправомощеният орган“ се заменят с „Министърът на икономиката, енергетиката и туризма“.\n4. Алинея 7 се изменя така:\n„(7) Комисията се състои от нечетен брой членове и включва представители на Министерството на икономиката, енергетиката и туризма, на Министерството на финансите и на администрацията на Министерския съвет. Мнозинството от състава на комисията не може да бъде формирано от представители на едно ведомство.“ \n§ 51.\n В чл. 45 се правят следните изменения и допълнения:\n1. В ал. 1 думите „съответния орган по чл. 7“ се заменят с „министъра на икономиката, енергетиката и туризма“.\n2. В ал. 3 т. 8 се отменя.\n3. В ал. 4 след думите „Държавен вестник“ съюзът „и“ се заличава и накрая се добавя „и на интернет страницата на Министерството на икономиката, енергетиката и туризма, а за нефт и природен газ – и в „Официален вестник“ на Европейския съюз, като срокът за закупуване на конкурсните книжа за нефт и природен газ не може да е по-кратък от 120 дни и по-дълъг от 180 дни от датата на обнародването“.\n4. Алинеи 5 и 6 се изменят така:\n„(5) Въз основа на решението по ал. 1 министърът на икономиката, енергетиката и туризма определя състава на конкурсната или тръжната комисия, която подготвя необходимите конкурсни или тръжни документи за провеждане на конкурса или търга.\n(6) Комисията се състои от нечетен брой членове и включва представители на Министерството на икономиката, енергетиката и туризма, на Министерството на финансите и на администрацията на Министерския съвет. Мнозинството от състава на комисията не може да бъде формирано от представители на едно ведомство.“ \n§ 52.\n В чл. 46 се правят следните изменения и допълнения:\n1. Алинея 1 се изменя така:\n„(1) Физическите или юридическите лица или техните обединения – кандидати за участие в конкурс или търг за придобиване на разрешение за търсене и проучване или за проучване или на концесия за добив, подават писмено заявление на български език съобразно обявените изисквания.“ \n2. В ал. 2, т. 2 накрая се поставя запетая и се добавя „в зависимост от датата, на която кандидатът или участникът е учреден“.\n3. Създава се ал. 4:\n„(4) Когато кандидатът е обединение на физически и/или юридически лица, документите по ал. 2, т. 1, 2, 4 – 7 се представят за всяко от лицата.“\n§ 53.\n В чл. 48 се правят следните изменения:\n1. В ал. 2 думите „концесионното плащане“ се заменят с „цената на правото за търсене и проучване или за проучване или относно размера на минималното концесионно плащане при концесия за добив на подземни богатства“.\n2. Алинея 3 се отменя. \n§ 54.\n В чл. 49 се правят следните изменения:\n1. В ал. 1 изречение второ се заличава.\n2. В ал. 2 и 3 думите „съответният министър или ръководител на ведомство“ се заменят с „министърът на икономиката, енергетиката и туризма“. \n§ 55.\n В чл. 50 се правят следните изменения и допълнения:\n1. В ал. 1, т. 2 думите „търсене и/или проучване“ се заменят с „търсене и проучване или за проучване“ и думите „министър или ръководител на ведомство, който“ се заменят с „министъра на икономиката, енергетиката и туризма“.\n2. Създава се нова ал. 2:\n„(2) Когато участникът, определен за титуляр или концесионер, е обединение, което не е търговец, разрешението или концесията се предоставя на новоучредено търговско дружество, в което участниците в обединението притежават целия капитал в съотношението от договора им за обединение.“\n3. Досегашната ал. 2 става ал. 3. \n§ 56.\n Създава се чл. 50а:\n„Чл. 50а. Конкурсът или търгът за предоставяне на разрешение или концесия се прекратява с решение на органа, открил процедурата, когато:\n1. не е подадено заявление или предложение;\n2. няма допуснат участник;\n3. нито едно предложение не отговаря на изискванията на акта за откриване на конкурса или търга и/или на обявените с документацията за участие условия;\n4. отпадне необходимостта от провеждане на конкурса или търга в резултат на обстоятелства, които не са предвидени или не са могли да бъдат предвидени при приемане на акта за откриване на процедурата;\n5. се установят нарушения при откриването или провеждането на конкурса или търга, които не могат да бъдат отстранени, без това да промени условията, при които е обявена процедурата;\n6. определеният за титуляр на разрешението или за концесионер участник и класираните на второ и трето място участници последователно откажат да сключат договор.“ \n§ 57.\n В част втора, глава втора наименованието на раздел III се изменя така: „Предоставяне по право на разрешения за търсене и проучване и за проучване и на концесии за добив“.\n§ 58.\n В чл. 51 се правят следните изменения:\n1. В ал. 1 думите „търсене и/или проучване“ се заменят с „търсене и проучване или за проучване“ и думите „съответния орган по чл. 7“ се заменят с „министъра на икономиката, енергетиката и туризма“.\n2. В ал. 2, т. 1 думите „удостоверени със съответните документи“ се заличават. \n§ 59.\n В чл. 53 се правят следните изменения:\n1. В ал. 1 думите „органът, до който е подадено заявлението“ се заменят с „министърът на икономиката, енергетиката и туризма“ и думите „търсене и/или проучване“ се заменят с „търсене и проучване или за проучване“.\n2. В ал. 2 думите „търсене и/или проучване“ се заменят с „търсене и проучване или за проучване“. \n§ 60.\n В чл. 54 се правят следните изменения и допълнения:\n1. В ал. 1:\nа) в текста преди т. 1 думите „до органа по чл. 7 съобразно компетенциите му“ се заменят с „включително по електронен път, до министъра на икономиката, енергетиката и туризма“;\nб) в т. 1 думите „удостоверени със съответните документи“ се заличават;\nв) в т. 4 в началото се добавя „номер и дата на“;\nг) точка 9 се изменя така:\n„9. правна и финансово-икономическа обосновка.“\n2. В ал. 2 и 4 думите „Органът по ал. 1“ се заменят с „Министърът на икономиката, енергетиката и туризма“.\n3. В ал. 6 думите „министърът или ръководителят на ведомство, който да води преговори и да сключи договор“ се заличават.\n4. В ал. 7 думите „7-дневен срок“ се заменят с „14-дневен срок“. \n§ 61.\n Член 56 се изменя така:\n„Чл. 56. (1) Предоставянето на разрешение за търсене и проучване или за проучване, или на концесия за добив се отказва мотивирано, когато:\n1. съществува опасност за националната сигурност и отбраната на страната, за земните недра и околната среда, за безопасността и здравето на работещите и за защитените със закон територии, обекти и културни ценности;\n2. кандидатът е представил невярна информация;\n3. кандидатът предложи работна програма, съответно план за разработка, които не отговарят на установените технически и технологични стандарти и на изискванията за опазване на земните недра и на околната среда;\n4. кандидатът предяви искане за площ, в границите на която са предоставени права за търсене и проучване или за проучване, или за добив и не са налице условията по чл. 23; \n5. кандидатът предяви искане за предоставяне на права за подземни богатства по чл. 2, ал. 1, т. 5 или 6 за площ, която попада в територия по чл. 26, ал. 1, т. 2.\n(2) С цел ограничаване натовареността на територията на страната с миннодобивна дейност Министерският съвет може да приеме решение за ограничаване издаването на разрешения за проучване за общоразпространените подземни богатства за определен срок. Решението на Министерския съвет е основание за отказ от предоставяне на разрешения.“\n§ 62.\n В чл. 57 думите „търсене и/или проучване“ се заменят с „търсене и проучване или за проучване“. \n§ 63.\n В чл. 58 думите „търсене и/или проучване“ се заменят с „търсене и проучване или за проучване“. \n§ 64.\n В чл. 59 се правят следните изменения:\n1. В ал. 1 думите „търсене и/или проучване“ се заменят с „търсене и проучване или за проучване“.\n2. В ал. 2 думата „разрешителното“ се заменя с „разрешението“. \n§ 65.\n В чл. 60, ал. 1 думите „търсене и/или проучване“ се заменят с „търсене и проучване или за проучване“. \n§ 66.\n В чл. 61, ал. 3 се правят следните изменения и допълнения:\n1. В изречение второ:\nа) числото „30“ се заменя с „50“;\nб) думите „концесионната площ“ се заменят с „площите по чл. 37, ал. 1, т. 1 и 2“.\n2. Създава се изречение трето: „Когато концесията е за добив на общоразпространени полезни изкопаеми от находище със запаси в обем до 500 000 куб. м, цялото концесионно плащане се внася в бюджетите на съответните общини.“\n§ 67.\n В чл. 62 се правят следните изменения:\n1. В ал. 2 думите „съответното министерство или ведомство, в което е подадено заявлението за кандидатстване“ се заменят с „Министерството на икономиката, енергетиката и туризма“.\n2. В ал. 3 думите „министерството или ведомството, което е предоставило разрешението“ се заменят с „Министерството на икономиката, енергетиката и туризма“ и думите „търсене и/или проучване“ се заменят с „търсене и проучване или за проучване“. \n§ 68.\n В чл. 63 думите „търсене и/или проучване“ се заменят с „търсене и проучване или за проучване“. \n§ 69.\n В чл. 63а, ал. 2 се правят следните изменения:\n1. В т. 1 и 2 думите „органа, сключил договора“ се заменят с „министъра на икономиката, енергетиката и туризма“. \n2. В т. 3 думите „органът, сключил договора“ се заменят с „министърът на икономиката, енергетиката и туризма“. \n3. В т. 4 думите „органа, сключил договора“ се заменят с „министъра на икономиката, енергетиката и туризма“. \n§ 70.\n В чл. 63б се правят следните изменения:\n1. В ал. 1 думите „търсене и/или проучване“ се заменят с „търсене и проучване или за проучване“.\n2. Алинея 3 се изменя така:\n„(3) Средствата по предоставеното финансово обезпечение не могат да са предмет на принудително изпълнение.“ \n§ 71.\n Член 63в се изменя така:\n„Чл. 63в. При предсрочно прекратяване на договора за търсене и проучване или за проучване, или за концесия финансовото обезпечение се прехвърля изцяло на Министерството на икономиката, енергетиката и туризма и се използва за изпълнение на дейностите по чл. 63а, ал. 1.“ \n§ 72.\n В чл. 64, ал. 1 думите „търсене и/или проучване“ се заменят с „търсене и проучване или за проучване“.\n§ 73.\n В чл. 65 след думите „търсене и проучване“ се добавя „или за проучване“. \n§ 74.\n В чл. 66 се правят следните изменения:\n1. В ал. 1:\nа) точка 4 се изменя така:\n„4. срока на разрешението или на концесията, момента, от който той започва да тече, и условията за продължаването му;“\nб) в т. 15 думите „включително международен арбитраж“ се заличават.\n2. В ал. 2 думите „търсене и/или проучване“ се заменят с „търсене и проучване или за проучване“. \n§ 75.\n В чл. 67 се правят следните изменения и допълнения:\n1. В ал. 1 след думите „търсене и проучване“ се добавя „или за проучване“.\n2. В ал. 2:\nа) точка 1 се изменя така:\n„1. с изтичането на срока на разрешението или на концесията и след приемане от страна на компетентните органи на дейностите по ликвидация на геологопроучвателния или миннодобивния обект и/или рекултивация на засегнатите земи и гори;“\nб) в т. 5 думите „от органите по чл. 90“ се заличават.\n3. В ал. 3 думите „търсене и/или проучване“ се заменят с „търсене и проучване или за проучване“ и думите „компетентните органи по чл. 6, ал. 1 или 2“ се заменят с „министъра на икономиката, енергетиката и туризма“.\n4. В ал. 4 думите „органа, който е сключил договора“ се заменят с „министъра на икономиката, енергетиката и туризма“. \n§ 76.\n В чл. 68 ал. 1 се изменя така:\n„(1) Министърът на икономиката, енергетиката и туризма има право да спре действието на разрешението за търсене и проучване или за проучване или на концесията, когато титулярят на разрешението или концесионерът извършва дейности, които са в противоречие с действащото законодателство или нарушават клаузите на сключения договор.“ \n§ 77.\n В чл. 69 се правят следните изменения:\n1. В ал. 1 текстът преди т. 1 се изменя така: „Разрешението или концесията могат да бъдат прекратени само с решение на органа, който ги е предоставил, когато:“.\n2. Алинея 2 се изменя така:\n„(2) За наличието на обстоятелствата по ал. 1, т. 2 и 3 компетентните органи уведомяват Министерския съвет и министъра на икономиката, енергетиката и туризма заедно с мотивирано предложение за необходимостта от предприемане на действия за прекратяване на съответния договор.“ \n§ 78.\n В чл. 70 се правят следните изменения и допълнения:\n1. В ал. 1 думите „чл. 69, т. 1“ се заменят с „чл. 69, ал. 1, т. 1 и 3“.\n2. В ал. 2 след думите „чл. 69“ се добавя „ал. 1“.\n3. Алинея 3 се изменя така:\n„(3) Въз основа на решението по чл. 69, ал. 1 министърът на икономиката, енергетиката и туризма отправя писмено предизвестие до титуляря на разрешението или до концесионера за прекратяването.“ \n§ 79.\n В чл. 74, ал. 2 думите „търсене и/или проучване“ се заменят с „търсене и проучване или за проучване“. \n§ 80.\n В чл. 75 се правят следните изменения:\n1. В ал. 1 думите „търсене и/или проучване“ се заменят с „търсене и проучване или за проучване“.\n2. В ал. 2 думите „съответния орган“ се заменят с „министъра на икономиката, енергетиката и туризма“.\n3. В ал. 5 думите „Министърът или ръководителят на ведомство, сключил договора за предоставяне на права по чл. 5“ се заменят с „Министърът на икономиката, енергетиката и туризма“.\n4. Алинея 8 се изменя така:\n„(8) След прекратяване на дейностите по разрешението за търсене и проучване или за проучване или по концесията за добив титулярят или концесионерът е длъжен да предприеме всички мерки за възстановяване на уврежданията на земята в съответствие с условията на договора по ал. 1, разрешението за търсене и проучване или за проучване или концесията за добив, действащото законодателство по опазване на околната среда, други приложими закони и сключения договор.“\n5. В ал. 9 думите „министъра или ръководителя на ведомство, сключил договора за предоставяне на права по чл. 5“ се заменят с „министъра на икономиката, енергетиката и туризма“. \n§ 81.\n В чл. 76, ал. 1 и 2 думите „търсене и/или проучване“ се заменят с „търсене и проучване или за проучване“. \n§ 82.\n Наименованието на част трета се изменя така: „Опазване на земните недра чрез рационално използване на подземните богатства при търсенето, проучването и добива“.\n§ 83.\n В чл. 77 след думите „Опазването на земните недра“ съюзът „и“ се заменя с „чрез“. \n§ 84.\n Член 78 се изменя така:\n„Чл. 78. Всеки титуляр на разрешение за търсене и проучване или за проучване или концесионер е длъжен да извършва дейностите по предоставените разрешения или концесии за добив и съответния договор съгласно изискванията на този закон и действащото законодателство по опазване на околната среда, земеделските земи, горите и на културните ценности.“ \n§ 85.\n В чл. 79 думите „запаси и ресурси“ се заменят със „запаси и/или ресурси“. \n§ 86.\n В чл. 80, ал. 1 думите „запасите и ресурсите“ се заменят със „запасите и/или ресурсите“ и накрая се добавя „и площите, необходими за осъществяване на дейностите по концесията, извън добива по чл. 37, ал. 1, т. 2.“\n§ 87.\n В чл. 81, ал. 2 думите „министъра на околната среда и водите“ се заменят с „министъра на икономиката, енергетиката и туризма“. \n§ 88.\n В чл. 82, ал. 1 думите „търсене и/или проучване“ се заменят с „търсене и проучване и за проучване“, а думите „компетентните органи по чл. 7“ се заменят с „министъра на икономиката, енергетиката и туризма“.\n§ 89.\n В чл. 83, ал. 2, т. 4 накрая се добавя „чрез планиране на действията по ликвидация или консервация на геологопроучвателните или миннодобивните обекти и рекултивация (включително и поетапна рекултивация) на засегнатите земи и гори“. \n§ 90.\n В чл. 84, ал. 1 думите „търсене и/или проучване“ се заменят с „търсене и проучване и за проучване“, а накрая се поставя запетая и се добавя „представляващи неразделна част от проектите по чл. 83, ал. 2“. \n§ 91.\n Член 86 се изменя така:\n„Чл. 86. Титулярите на разрешения за търсене и проучване и за проучване и концесионерите отчитат изпълнението на проектите по чл. 83 и 84 ежегодно с писмен доклад до министъра на икономиката, енергетиката и туризма.“ \n§ 92.\n Член 87 се изменя така:\n„Чл. 87. (1) Опазването на земните недра при търсенето, проучването, добива и първичната преработка на подземни богатства се осигурява чрез рационалното им използване.\n(2) Рационалното използване на подземните богатства при търсенето, проучването, добива и първичната им преработка включва:\n1. спазване на утвърдените с работните проекти методики, технологии и ред за търсене и проучване на подземни богатства;\n2. спазване на утвърдения с работните проекти ред за усвояване на запасите на подземни богатства;\n3. оптимално изземване на запасите на подземни богатства при експлоатацията на находищата им;\n4. оптимално извличане на полезните компоненти от добитите подземни богатства при първичната им преработка;\n5. опазване на находищата на подземни богатства от промишлено и друго строителство, усложняващо експлоатацията и рационалното използване на запасите им;\n6. спазване на одобрения план и на съгласуваните цялостен работен проект и годишни работни проекти за управление на минните отпадъци;\n7. спазване на утвърдените и съгласувани проекти за техническа ликвидация и/или консервация на геологопроучвателни и миннодобивни обекти и за рекултивация на нарушените терени.“ \n§ 93.\n Член 88 се изменя така:\n„Чл. 88. За спазване на изискванията по опазването на земните недра чрез рационалното използване на подземните богатства всеки титуляр на разрешение за търсене и проучване и за проучване и концесионер е длъжен да:\n1. осъществява дейностите по търсене, проучване, добив и преработка на подземни богатства в съответствие с изискванията на действащото законодателство;\n2. разработва и утвърждава след съгласуване с министъра на икономиката, енергетиката и туризма икономически обосновани и съобразени с изискванията за опазване на околната среда кондиции за изчисляване на запасите и ресурсите на проучените находища на подземни богатства;\n3. съгласува с министъра на икономиката, енергетиката и туризма работните проекти за търсене, проучване, добив и първична преработка на подземни богатства и работните проекти за техническа ликвидация и/или консервация на геологопроучвателните и миннодобивните обекти;\n4. спазва утвърдения с работните проекти ред за промишлено усвояване на запасите и ресурсите на подземни богатства, за първичната им преработка, както и мерките за опазване и възстановяване на земните недра и околната среда;\n5. води съгласно действащата нормативна уредба необходимата геолого-маркшайдерска и статистическа документация за установяване движението на запасите и ресурсите на подземни богатства и показателите за степента и качеството на извличането им от земните недра (загуби и обедняване);\n6. извлича оптимално полезните компоненти от добитите подземни богатства при първичната им преработка;\n7. документира и съгласува с министъра на икономиката, енергетиката и туризма допуснати извънпроектни загуби на подземни богатства и на полезни компоненти при добива и първичната им преработка;\n8. не разработва находища без заведени в Националния баланс запаси и/или ресурси от подземни богатства;\n9. рекултивира нарушените терени от търсенето, проучването, добива и първичната преработка на подземните богатства въз основа на проект, съгласуван с министъра на икономиката, енергетиката и туризма;\n10. предоставя на органите по опазване на земните недра и околната среда справки и обяснения, необходими за изпълнение на служебните им задължения.“ \n§ 94.\n Член 89 се отменя. \n§ 95.\n В част трета в наименованието на глава пета думите „опазване на земните недра и“ се заменят с „опазване на земните недра чрез“. \n§ 96.\n Член 90 се изменя така:\n„Чл. 90. (1) Държавният контрол по опазване на земните недра чрез рационалното използване на подземните богатства, включващ и контрола по спазване на цялостните и годишните работни проекти за търсене и проучване, добив и първична преработка на подземните богатства и за управление на минните отпадъци на територията на Република България, в континенталния шелф и в изключителната икономическа зона в Черно море, както и контролът върху изпълнението на проектите за консервация, ликвидация и рекултивация, се осъществява от министъра на икономиката, енергетиката и туризма.\n(2) Министърът на околната среда и водите осъществява контрол върху дейностите по предоставени разрешения за търсене и проучване и за проучване и концесии за добив при условията на глава девета от Закона за опазване на околната среда.\n(3) Контрол върху изпълнението на проектите по ал. 1 се осъществява и от министъра на културата, когато тяхното изпълнение засяга културни ценности.\n(4) Министърът на околната среда и водите и министърът на културата могат да оправомощават длъжностни лица за осъществяване на контролната дейност по ал. 2 и 3.\n(5) Кметът на съответната община извършва контрол относно:\n1. извършването от титулярите на права, съответно от концесионерите на дейности по търсене и проучване или проучване и по добив на подземни богатства извън площите, определени със съответния договор;\n2. извършването на добив на подземни богатства без надлежно предоставена концесия или с концесия, чието действие е спряно по реда на чл. 68 и на сключения договор.“\n§ 97.\n В чл. 91 се правят следните изменения:\n1. В текста преди т. 1 думите „Органите по чл. 90, ал. 1“ се заменят с „Органите по чл. 90 в съответствие със своята компетентност“.\n2. В т. 1 думите „търсене и/или проучване“ се заменят с „търсене и проучване или за проучване“.\n3. В т. 3 думите „опазването на земните недра и с“ се заменят с „опазването на земните недра чрез“.\n4. Точка 4 се изменя така:\n„4. да поискат министърът на икономиката, енергетиката и туризма да спре временно, след писмено предупреждение, дейностите по търсене, проучване, добив, преработка и ползване на подземни богатства и по управление на минни отпадъци, когато не се изпълняват предписанията по т. 3;“.\n5. В т. 5 думите „опазването на земните недра, по“ се заменят с „опазването на земните недра чрез“. \n§ 98.\n В чл. 93 се правят следните изменения и допълнения:\n1. В ал. 1 думите „търсене и/или проучване“ се заменят с „търсене и проучване или проучване“, а след думите „без надлежно издадено разрешение“ се добавя „или с разрешение, чието действие е спряно по реда на чл. 68 и на сключения договор“.\n2. В ал. 2 думите „и първична преработка“ се заличават, а след думите „без надлежно предоставена концесия“ се добавя „или с концесия, чието действие е спряно по реда на чл. 68 и на сключения договор“.\n3. В ал. 3 думите „Министерството на околната среда и водите“ се заменят с „Министерството на икономиката, енергетиката и туризма“.\n4. В ал. 4 навсякъде думите „търсене и/или проучване“ се заменят с „търсене и проучване или за проучване“.\n§ 99.\n В чл. 94, ал. 1 думите „опазване на земните недра и“ се заменят с „опазване на земните недра чрез“. \n§ 100\n. Член 95 се изменя така:\n„Чл. 95. (1) Нарушенията по чл. 93 и 94 се установяват с актове на длъжностни лица на Министерството на икономиката, енергетиката и туризма.\n(2) Нарушенията по чл. 93, ал. 1 и 2 могат да бъдат установявани и с актове на оправомощени от кмета длъжностни лица от общинската администрация, на чиято територия се извършва нарушението.\n(3) Наказателните постановления се издават от министъра на икономиката, енергетиката и туризма или от оправомощени от него длъжностни лица.\n(4) Нарушенията по чл. 93, ал. 4 се установяват и с актове на длъжностни лица от Министерството на околната среда и водите или Министерството на културата, като наказателните постановления се издават от съответния министър или от оправомощени от него длъжностни лица.“\n§ 101\n. В § 1 от допълнителните разпоредби се правят следните изменения:\n1. В т. 1 думите „търсене и/или проучване“ се заменят с „търсене и проучване или за проучване“.\n2. В т. 2 думите „търсене и/или проучване“ се заменят с „търсене и проучване или за проучване“.\n3. Точка 9 се отменя.\n4. В т. 19 и 20 думите „търсене и/или проучване“ се заменят с „търсене и проучване или за проучване“. \n5. В т. 22 думите „търсенето и/или проучването“ се заменят с „търсенето и проучването или на проучването“. \n6. В т. 24 думите „търсене и/или проучване“ се заменят с „търсене и проучване или за проучване“.\n7. В т. 25 и 26 думите „търсене и/или проучване“ се заменят с „търсене и проучване или за проучване“. \nПреходни и заключителни разпоредби\n§ 102\n. (1) Министерският съвет приема стратегията по чл. 7, ал. 1 в срок до 6 месеца от влизането в сила на този закон.\n(2) Министерският съвет приема подзаконовите нормативни актове по прилагането на Закона за подземните богатства и привежда действащите подзаконови нормативни актове в съответствие с този закон в срок до 6 месеца от влизането му в сила. \n§ 103\n. (1) Устройствените правилници на Министерството на икономиката, енергетиката и туризма, на Министерството на околната среда и водите и на Министерството на регионалното развитие и благоустройството се привеждат в съответствие с този закон в срок до два месеца от влизането му в сила. \n(2) Министърът на финансите да извърши необходимите корекции по бюджетите на Министерството на околната среда и водите, Министерството на регионалното развитие и благоустройството и Министерството на икономиката, енергетиката и туризма за 2010 г., считано от влизането в сила на промените в устройствените правилници по ал. 1.\n(3) Трудовите и служебните правоотношения на служителите на Министерството на околната среда и водите и Министерството на регионалното развитие и благоустройството, осъществяващи функции по Закона за подземните богатства, преминават към Министерството на икономиката, енергетиката и туризма при условията и по реда на чл. 87а от Закона за държавния служител и чл. 123 от Кодекса на труда и в съответствие с устройствените правилници на администрациите. \n§ 104\n. (1) Наличната към датата на влизането в сила на този закон информация и документация във връзка с поддържането на Националния геоложки фонд и специализираните карти и регистри, включително в електронен вид, се предава на министъра на икономиката, енергетиката и туризма в срок до два месеца от влизането в сила на този закон.\n(2) Министърът на икономиката, енергетиката и туризма организира създаването на електронна база данни за Националния геоложки фонд в срок до 6 месеца от влизането в сила на този закон. \n(3) Министърът на икономиката, енергетиката и туризма осигурява поддържането на актуална информация за хода на всички процедури по този закон на интернет страницата на Министерството на икономиката, енергетиката и туризма. \n§ 105\n. (1) В срок до два месеца от влизането в сила на този закон министърът на околната среда и водите и министърът на регионалното развитие и благоустройството предават на министъра на икономиката, енергетиката и туризма всички преписки по заявления и открити процедури, свързани с предоставяне на разрешения за търсене и проучване или за проучване и на концесии за добив, които не са приключили.\n(2) Процедурите, започнали до влизането в сила на този закон, се довършват от министъра на икономиката, енергетиката и туризма по досегашния ред.\n(3) Процедурите по глава шеста от Закона за опазване на околната среда за инвестиционни предложения за добив и първична преработка на подземни богатства, започнали при издадено удостоверение за търговско откритие по действащия към 8 август 2008 г. ред по Закона за подземните богатства или по предоставена концесия, се приключват по реда, действащ до 8 август 2008 г. В случаите, когато решението на компетентния орган по околна среда е за неодобряване на инвестиционното предложение, предоставената концесия се прекратява, а удостоверението за търговско откритие се обезсилва.\n§ 106\n. (1) Концесионерите и титулярите на разрешения по сключени към датата на влизане в сила на този закон концесионни договори и договори за търсене и проучване и за проучване запазват правата и задълженията си при условията на сключените договори.\n(2) Контролът по сключените към датата на влизането в сила на този закон договори за търсене и проучване и за проучване и за добив на подземни богатства се осъществява от министъра на икономиката, енергетиката и туризма.\n(3) В срок до два месеца от влизането в сила на този закон министърът на околната среда и водите и министърът на регионалното развитие и благоустройството предават на министъра на икономиката, енергетиката и туризма всички контролни и архивни досиета на сключени договори за търсене и проучване и за проучване и на концесии за добив. \n§ 107\n. (1) Операторите на съоръжения за минни отпадъци по действащи към момента на влизането в сила на този закон разрешения за търсене и проучване или за проучване или концесии за добив, както и всички физически или юридически лица, в чието държане се намират съоръжения за минни отпадъци, представят в Министерството на икономиката, енергетиката и туризма в срок до една година от влизането в сила на този закон искане за утвърждаване на план за управление на минните отпадъци или издаване на разрешително за управление на минни отпадъци, съхранявани в съоръжения от категория „А“.\n(2) За утвърждаване на плана за управление на минните отпадъци операторите представят:\n1. план за управление на минните отпадъци по чл. 22д;\n2. доклад за оценка на риска от минните отпадъци и съоръженията за тяхното съхраняване по чл. 22б, ал. 5.\n(3) За издаване на разрешително за управление на минни отпадъци, съхранявани в съоръжения от категория „А“, операторите представят и предложение за финансово обезпечение по чл. 22з. \n(4) Мониторингът на всички закрити по реда на Постановление № 74 на Министерския съвет от 1998 г. за ликвидиране на последствията от добива и преработката на уранова суровина (обн., ДВ, бр. 39 от 1998 г.; изм., бр. 48 от 2000 г., бр. 78 от 2005 г., бр. 108 от 2007 г. и бр. 93 от 2009 г.), Постановление № 140 на Министерския съвет от 1992 г. за преструктуриране на рудодобива и поетапно закриване на неефективни производствени мощности (обн., ДВ, бр. 61 от 1992 г.; изм., бр. 69 от 1992 г., бр. 54, 91 и 107 от 1993 г.; попр., бр. 2 от 1994 г.; изм., бр. 87 от 1994 г., бр. 19 от 1995 г., бр. 16 от 1996 г., бр. 42 от 1997 г., бр. 98 от 1998 г., бр. 75 и 112 от 1999 г., бр. 36 и 101 от 2000 г., бр. 62 от 2003 г. и бр. 2 и 93 от 2009 г.) и Постановление № 195 на Министерския съвет от 2000 г. за техническа ликвидация, консервация и преодоляване на вредните последици при прекратяване или ограничаване на производствената дейност във въгледобива (обн., ДВ, бр. 81 от 2000 г.; изм., бр. 18 от 2001 г., бр. 74 от 2002 г., бр. 78 от 2005 г., бр. 42 от 2007 г. и бр. 93 от 2009 г.) съоръжения за минни отпадъци се осъществява от съответните еднолични търговски дружества със средства от държавния бюджет чрез възлагане по реда на Закона за обществените поръчки и при спазване разпоредбите на наредбата по чл. 22к.\n(5) В срок до една година от влизането в сила на този закон областните управители, на чиято територия са разположени закрити съоръжения за минни отпадъци, извън случаите по ал. 4, чийто оператор е неизвестен, внасят в Министерството на икономиката, енергетиката и туризма искане за утвърждаване на план за собствен мониторинг.\n(6) Мониторингът върху съоръженията по ал. 5 се осъществява от областния управител, на чиято територия е разположено съоръжението, съвместно със съответната регионална инспекция по околната среда и водите чрез възлагане по реда на Закона за обществените поръчки и при спазване разпоредбите на наредбата по чл. 22к. \n§ 108\n. (1) Когато към датата на влизането в сила на този закон има сключен договор за концесия за добив на подземни богатства по отменената с § 3 на Закона за изменение и допълнение на Закона за подземните богатства (ДВ, бр. 70 от 2008 г.) ал. 2 на чл. 3 и не са изпълнени задълженията по § 91 от преходните и заключителните разпоредби на Закона за изменение и допълнение на Закона за подземните богатства (ДВ, бр. 70 от 2008 г.), функциите на общинския съвет се прехвърлят на Министерския съвет, а функциите на кмета на община – на министъра на икономиката, енергетиката и туризма. В тези случаи концесионерите запазват правата и задълженията по сключения концесионен договор, освен ако противоречат на този закон.\n(2) Кметовете на общини, които не са изпълнили действията по § 91, ал. 3 от преходните и заключителните разпоредби на Закона за изменение и допълнение на Закона за подземните богатства (ДВ, бр. 70 от 2008 г.), представят на министъра на икономиката, енергетиката и туризма в срок до 31 май 2011 г.:\n1. оригиналните документи за довършване на производството, в случаите когато действията са за предоставяне на концесия за добив на подземни богатства по отменената ал. 2 на чл. 3;\n2. актовете за общинска собственост за подземни богатства, съставени на основание § 7, т. 2 от преходните и заключителните разпоредби на Закона за местното самоуправление и местната администрация и на основание на отменената ал. 2 на чл. 3; \n3. оригиналите на сключените договори за концесия за добив на подземни богатства по отменената ал. 2 на чл. 3 с всички приложения и допълнителни споразумения към тях, както и оригиналите, съдържащи се в досиетата на предоставените концесии. \n§ 109\n. Параграф 66, т. 1, буква „а“ влиза в сила от 1 юли 2011 г., а § 66, т. 2 влиза в сила от 1 януари 2011 г.\nЗаконът е приет от 41-ото Народно събрание на 7 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n10326"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9886",
    "meta": [],
    "text": "УКАЗ № 339\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за пряко участие на гражданите в държавната власт и местното самоуправление, приет от ХLI Народно съб­рание на 7 декември 2010 г.\nИздаден в \nСофия на 14 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза изменение и допълнение на Закона за пряко участие на гражданите в държавната власт и местното самоуправление \n(ДВ, бр. 44 от 2009 г.)\n§ 1. \nВ чл. 13 се правят следните изменения и допълнения:\n1. Създава се нова ал. 2:\n„(2) Председателят на Народното събрание изпраща подписката на Главна дирекция „Гражданска регистрация и административно обслужване“ към Министерството на регионалното развитие и благоустройството, която извършва незабавно служебна проверка. Когато се установи наличието на необходимия брой подписи, изискуеми по чл. 10, ал. 1, т. 5 или ал. 2, проверката се преустановява и се изготвя протокол, който се изпраща на председателя на Народното събрание.“\n2. Досегашните ал. 2, 3, 4, 5 и 6 стават съответно ал. 3, 4, 5, 6 и 7.\n3. Досегашната ал. 7 става ал. 8 и в нея думите „или 3“ се заменят с „или 4“.\n§ 2. \nВ чл. 29 се правят следните изменения и допълнения:\n1. Създава се нова ал. 2:\n„(2) Председателят на общинския съвет изпраща подписката на Главна дирекция „Гражданска регистрация и административно обслужване“ към Министерството на регионалното развитие и благоустройството, която извършва незабавно служебна проверка. Когато се установи наличието на необходимия брой подписи, изискуеми по чл. 27, ал. 1, т. 3 или ал. 2, проверката се преустановява и се изготвя протокол, който се изпраща на председателя на общинския съвет.“\n2. Досегашната ал. 2 става ал. 3.\n3. Досегашната ал. 3 става ал. 4 и в нея думите „и 2“ се заменят с „и 3“.\n§ 3. \nВ чл. 51 се създава ал. 3:\n„(3) При постъпването на предложение чрез национална гражданска инициатива по чл. 44, ал. 1 или местна гражданска инициатива по чл. 46, ал. 1, компетентният орган, а в случаите, когато той е колективен – неговият председател или ръководител, изпраща подписката на ГД „ГРАО“ към Министерството на регионалното развитие и благоустройството, която извършва незабавно служебна проверка. За резултатите от проверката се изготвя протокол, който се изпраща на съответния компетентен орган.“\n§ 4. \nВ чл. 57, ал. 5 се създават изречения второ и трето: „Кметът изпраща подписката на Главна дирекция „Гражданска регистрация и административно обслужване“ към Министерството на регионалното развитие и благоустройството, която извършва незабавно служебна проверка. Когато се установи наличието на необходимия брой подписи, изискуеми по ал. 1, т. 3, проверката се преустановява и се изготвя протокол, който се изпраща на кмета на общината.“\nПреходни и заключителни разпоредби\n§ 5. \n(1) Този закон се прилага за предложенията за национален и местен референдум, за които уведомленията по чл. 12, ал. 2, т. 3 и чл. 28, ал. 2, т. 3, както и за предложенията чрез национална гражданска инициатива, местна гражданска инициатива или общо събрание на населението, които са постъпили при съответния компетентен орган преди влизането му в сила.\n(2) Срокът по чл. 13, ал. 8 не тече за времето, необходимо за извършване на проверката на подписката по чл. 13, ал. 2 от Главна дирекция „Гражданска регистрация и административно обслужване“ към Министерството на регионалното развитие и благоустройството.\n(3) Едномесечният срок по чл. 30, ал. 1 не тече за времето, необходимо за извършване на проверката на подписката по чл. 29, ал. 2 от Главна дирекция „Гражданска регистрация и административно обслужване“ към Министерството на регионалното развитие и благоустройството. \n§ 6. \nТози закон влиза в сила от деня на обнародването му в „Държавен вестник“. \nЗаконът е приет от 41-ото Народно събрание на 7 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n10328"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9911",
    "meta": [],
    "text": "УКАЗ № 326\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за възстановяване на надвнесен акциз за употребявани автомобили, приет от ХLI Народно събрание на 1 декември 2010 г.\nИздаден в \nСофия на 7 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза възстановяване на надвнесен акциз за употребявани автомобили\nГлава първа\nОБЩИ РАЗПОРЕДБИ\nПредмет на закона\nЧл. 1. \n(1) Този закон урежда възстановяването на надвнесен акциз за внесени или въведени на територията на страната употребявани автомобили за периода от 1 януари 2007 г. до 31 декември 2009 г. включително.\n(2) Този закон не се прилага за случаите, когато акцизът по ал. 1 е възстановен на друго основание.\nЛица, които имат право на възстановяване\nЧл. 2. \nПраво на възстановяване на надвнесен акциз за употребявани автомобили има лице, което е:\n1. внесло или въвело на територията на страната употребяван автомобил през периода от 1 януари 2007 г. до 31 декември 2009 г. включително;\n2. посочено като получател в митническата декларация за режим eдновременно допускане за свободно обращение и крайна употреба или като данъчно задължено лице в акцизната декларация по чл. 76г, ал. 1 (отм., ДВ, бр. 44 от 2009 г.) от Закона за акцизите и данъчните складове; \n3. внесло дължимия акциз.\nПонятия\nЧл. 3. \nПо смисъла на този закон:\n1. „Надвнесен акциз“ е разликата между внесения акциз за употребяван автомобил и размера на акциза за нов автомобил със същата мощност на двигателя, определен по реда на чл. 40, ал. 2 (отм., ДВ, бр. 44 от 2009 г.) от Закона за акцизите и данъчните складове.\n2. „Употребяван автомобил“ е автомобил, за който към датата на внасяне, съответно към датата на подаване на акцизна декларация по чл. 76г, ал. 1 (отм., ДВ, бр. 44 от 2009 г.) от Закона за акцизите и данъчните складове, не са налице условията за нов автомобил по реда на чл. 4, т. 16 (отм., ДВ, бр. 44 от 2009 г.) от Закона за акцизите и данъчните складове. \nЛихви \nЧл. 4. \nЗа надвнесения акциз се дължи законна лихва.\nКомпетентност\nЧл. 5. \n(1) Актовете по този закон се издават от началника на компетентната митница. \n(2) Компетентна митница относно производствата по този закон е митницата, където е бил внесен акцизът. \nОтклонение от облагане\nЧл. 6. \nПри установени случаи на неправомерно внесени или въведени на територията на страната употребявани автомобили за периода от 1 януари 2007 г. до 31 декември 2009 г. включително размерът на дължимия акциз се определя като за нов автомобил по реда на чл. 40, ал. 2 (отм., ДВ, бр. 44 от 2009 г.) от Закона за акцизите и данъчните складове.\nГлава втора\nПРОЦЕДУРА ПО ВЪЗСТАНОВЯВАНЕ\nПодаване на искане\nЧл. 7. \n(1) Възстановяване на надвнесен акциз се извършва по писмено искане на лицето по чл. 2 по образец съгласно приложението.\n(2) Искането по ал. 1 се подава от лицето по чл. 2 или от упълномощено от него лице в компетентната митница в 6-месечен срок от влизането в сила на този закон. \n(3) Към искането по ал. 1 се прилагат: \n1. митническа декларация, акцизна декларация по чл. 76г (отм., ДВ, бр. 44 от 2009 г.) от Закона за акцизите и данъчните складове или друг документ, установяващ задължение за акциз – оригинал или заверено копие от компетентната митница;\n2. копие от платежен документ, доказващ внасянето на акциза. \nДействия на митническите органи\nЧл. 8. \n(1) При установяване на нередовност на искането по чл. 7 компетентният орган със съобщение указва на лицето да отстрани допуснатите нередовности в 7-дневен срок от получаване на съобщението.\n(2) Когато нередовностите не са отстранени в указания от компетентния орган срок, искането се връща на лицето и производството се прекратява с решение на компетентния орган. \n(3) В 30-дневен срок от постъпване на искането, съответно от отстраняване на нередовностите в него, началникът на компетентната митница издава решение за цялостно или частично възстановяване на надвнесения акциз или мотивиран отказ.\n(4) Непроизнасянето в срок по искането за възстановяване на акциз се смята за мълчалив отказ.\n(5) Решението по ал. 3 се връчва на лицето в 7-дневен срок от датата на издаването му.\nПрихващане и възстановяване на надвнесения акциз\nЧл. 9. \n(1) С решението по чл. 8, ал. 3 компетентният орган извършва прихващане на надвнесения акциз с други, събирани от Агенция „Митници“, изискуеми публични задължения и възстановява остатъка, ако има такъв.\n(2) Подлежащият на възстановяване акциз се възстановява заедно с лихвата по чл. 4 в тридневен срок от датата на влизане в сила на решението за възстановяване.\n(3) Акцизът се възстановява по банковата сметка на лицето, посочена в искането.\nВъзстановяване на данък върху добавената стойност във връзка с възстановен акциз\nЧл. 10. \n(1) За частта от данъка върху добавената стойност, съответстваща на възстановения или прихванат по този закон акциз, лицето по чл. 2, регистрирано по Закона за данък върху добавената стойност, което не е ползвало данъчен кредит за начисления данък по вноса или вътреобщностното придобиване, отразява издаденото от митническите органи и влязло в сила решение за възстановяване или прихващане на акциз в дневника за покупките по чл. 124, ал. 1, т. 1 от Закона за данък върху добавената стойност.\n(2) Лицето отразява влязлото в сила решение за възстановяване или прихващане на акциз, издадено от митническите органи в данъчния период, през който е влязло в сила решението по ал. 1 или през един от следващите 12 данъчни периода.\n(3) За частта от данъка върху добавената стойност, съответстваща на възстановения или прихванат по този закон акциз, лицето по чл. 2, регистрирано по Закона за данък върху добавената стойност, което е ползвало данъчен кредит (пълен или частичен) за начисления данък по вноса или вътреобщностното придобиване, не отразява издаденото от митническите органи решение за възстановяване или прихващане на акциз в отчетните регистри по чл. 124 от Закона за данък върху добавената стойност.\n(4) Когато лицето по чл. 2 е нерегистрирано лице по Закона за данък върху добавената стойност или е регистрирано на основание чл. 97а, 99 и чл. 100, ал. 2 от Закона за данък върху добавената стойност, то упражнява правото си на възстановяване на недължимо платения данък върху добавената стойност съгласно влязло в сила решение за възстановяване или прихващане на акциз, издадено от митническите органи, по реда на чл. 128 и следващите от Данъчно-осигурителния процесуален кодекс, ако лицето не е ползвало данъчен кредит (пълен или частичен) за начисления данък по вноса или вътреобщностното придобиване. \n(5) В случаите по ал. 4 за лицето не възниква право на приспадане на данъчен кредит по чл. 74 и 76 от Закона за данък върху добавената стойност за размера на недължимо платения данък върху добавената стойност, определен от митническите органи с влязло в сила решение за възстановяване или прихващане на акциз. В тези случаи решението се посочва в описа на наличните активи по чл. 74 и 76 от Закона за данък върху добавената стойност със знак минус.\n(6) Когато за последваща доставка на внесени или придобити при условията на вътреобщностно придобиване стоки лицето по чл. 2 е приложило специалния ред за облагане на маржа на цената по глава седемнадесета от Закона за данък върху добавената стойност, не се извършва корекция на данъчната основа на тази доставка във връзка с издаденото от митническите органи решение за възстановяване или прихващане на акциз. \n(7) За употребявани автомобили по § 51 от преходните и заключителните разпоредби на Правилника за изменение и допълнение на Правилника за прилагане на Закона за данък върху добавената стойност (ДВ, бр. 6 от 2010 г.), за които акцизът по този закон е възстановен преди датата на последващата им доставка, лицата по чл. 2 не упражняват право на приспадане на данъчен кредит по § 51, ал. 2 от преходните и заключителните разпоредби на Правилника за изменение и допълнение на Правилника за прилагане на Закона за данък върху добавената стойност (ДВ, бр. 6 от 2010 г.) за частта от данъка върху добавената стойност, съответстваща на възстановения или прихванат по този закон акциз. \nГлава трета\nОБЖАЛВАНЕ\nОбжалване по административен ред\nЧл. 11. \n(1) Решението по чл. 8, ал. 2 може да се обжалва изцяло или в отделни негови части пред директора на Агенция „Митници“ в 14-дневен срок от връчването му.\n(2) Мълчаливият отказ може да се обжалва в 30-дневен срок от изтичането на срока, в който компетентният орган е бил длъжен да се произнесе.\n(3) Жалбата се подава чрез компетентния орган, който се е произнесъл, съответно който е трябвало да се произнесе.\n(4) В 7-дневен срок от получаването на жалбата органът, чрез който е подадена, е длъжен да комплектува преписката и да я изпрати на директора на Агенция „Митници“. \nСъдържание на жалбата\nЧл. 12. \n(1) Жалбата трябва да съдържа:\n1. наименованието (фирмата или името) на жалбоподателя, съответно на пълномощника, ако се подава от пълномощник, и адреса за кореспондеция;\n2. посочване на акта, против който се подава;\n3. в какво се състои искането;\n4. подпис на подателя.\n(2) Към жалбата се прилагат:\n1. пълномощно, когато се подава от пълномощник;\n2. писмени доказателства. \nРазглеждане на жалбата\nЧл. 13. \n(1) Когато жалбата е просрочена, се оставя без разглеждане от компетентния да я разгледа орган и производството се прекратява с решение.\n(2) В случаите на нередовност по чл. 12, ал. 1 и ал. 2, т. 1 решаващият орган със съобщение указва на жалбоподателя да отстрани допуснатите нередовности в 7-дневен срок от получаване на съобщението. Когато недостатъците на жалбата не са отстранени в срок, производството се прекратява с решение на компетентния да я разгледа орган.\n(3) Решението на административния орган по жалбата се връчва на жалбоподателя в 7-дневен срок от издаването му. \n(4) Решението по ал. 1 и 2 може да се обжалва в 7-дневен срок от връчването му пред административния съд по местонахождението на решаващия орган.\nПроизнасяне\nЧл. 14. \n(1) Директорът на Агенция „Митници“ се произнася с мотивирано решение в 45-дневен срок от постъпването на жалбата по чл. 11, съответно от отстраняване на нередовностите. Непроизнасянето в срок се смята за потвърждение изцяло на решението в обжалваната част.\n(2) Директорът на Агенция „Митници“ може да потвърди, да измени или да отмени изцяло или частично обжалваното решение.\n(3) Решението на директора на Агенция „Митници“ се връчва на жалбоподателя в 7-дневен срок от издаването му.\nОбжалване по съдебен ред\nЧл. 15. \n(1) В случаите, когато решението по чл. 8, ал. 3 е потвърдено от директора на Агенция „Митници“, същото може да се обжалва чрез решаващия орган пред административния съд по местонахождението му по реда и в сроковете, определени в Данъчно-осигурителния процесуален кодекс. \n (2) При непроизнасяне в срока по чл. 14, ал. 1 решението по чл. 8, ал. 2 може да се обжалва по реда на ал. 1 в 30-дневен срок от изтичането на срока за произнасяне.\n(3) За неуредените случаи на съдебно обжалване се прилага Данъчно-осигурителният процесуален кодекс.\nДОПЪЛНИТЕЛНА РАЗПОРЕДБА\n§ 1. \nЗа неуредените в този закон случаи се прилагат разпоредбите на Данъчно-осигурителния процесуален кодекс.\nЗАКЛЮЧИТЕЛНА РАЗПОРЕДБА\n§ 2. \nЗаконът влиза в сила от 1 януари 2011 г.\nЗаконът е приет от 41-ото Народно събрание на 1 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\nПриложение към чл. 7, ал. 1 \nВх. № ........................                   ДО \nДата ........................г.                  НАЧАЛНИКА НА\n                                      МИТНИЦА ……………………\nИ С К А Н Е\n1. \nОт............................................................................\nЕГН...............................................................................\nЕИК по Булстат ...........................................................\nАдрес за кореспонденция ………………………...............\n........................................................................................\nТелефон: ……………………… Факс: ..................……………\nЕ-mail ………………………\nИнтернет страница:.............................………………….…\n2.\n Представляван(а) от ...................................................................................................................................\n(попълва се в случаите, при които искането се подава чрез упълномощено лице)\nЕГН................................................................................\nЕИК по Булстат ...........................................................\nАдрес за кореспонденция ………………………...............\n........................................................................................\nТелефон: ……………………… Факс: ..................……………\nЕ-mail ……………………………………………………………………………\nИнтернет страница:.............................………………….…\n3. Лице за контакти: ........................................................................................................................................\nДлъжност: ...........................................................................................................................................................\nТелефон: ......................... Мобилен: .......................Факс: .............................................................................\nЕ-mail: ..........................................................................\nИнтернет страница ....................................................\nМоля на основание чл. 2 от Закона за възстановяване на надвнесен акциз за употребявани автомобили (ЗВНАУА) да ми бъде възстановен надвесеният акциз заедно със законната лихва.\nСъгласно изискванията на чл. 7 от ЗВНАУА предоставям следната информация и прилагам следните документи:\n1. \nОписание на автомобила, за който се иска възстановяване на акциз\nМарка …………………………………………………………………\nМодел …………………………………………………………………\nМощност на двигателя.....……………………………………\nДата на първа регистрация....………………………………\n2. \nНомер и дата на митническата декларация или номер и дата на акцизната декларация по чл. 76г (отм., ДВ, бр. 44 от 2009 г.) от Закона за акцизите и данъчните складове (ЗАДС)\n......………………………………………………………….........……………\n3. \nРазмер на платения акциз ............................\n4. \nБанкова сметка на лицето, по която да бъдат преведени подлежащите на възстановяване суми:\n IBAN\n ………...................……….....…… \nBIC\n……………….…………..............................................................................\nпри ТБ..................................., гр. ................................\n5. \nМитническа декларация/Акцизна декларация\n оригинал\n заверено копие \n(Вярното се отбелязва с Х.) \n6. \nДруг документ, установяващ задължение за акциз ........................................................................\n7. \nПлатежен документ №……………………….…., доказващ внасянето на акциза – копие.\n8. \nЗаверено копие на пълномощно \n(Прилага се в случаите, при които искането се подава от упълномощено лице.)\nДата:\nПодпис: …….....…………………..\n(име и фамилия)\n10075"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/10072",
    "meta": [],
    "text": "УКАЗ № 327\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за местните данъци и такси, приет от ХLI Народно събрание на 1 декември 2010 г.\nИздаден в \nСофия на 7 декември 2010 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за местните данъци и такси (\nобн., ДВ, бр. 117 от 1997 г.; изм., бр. 71, 83, 105 и 153 от 1998 г., бр. 103 от 1999 г., бр. 34 и 102 от 2000 г., бр. 109 от 2001 г., бр. 28, 45, 56 и 119 от 2002 г., бр. 84 и 112 от 2003 г., бр. 6, 18, 36, 70 и 106 от 2004 г., бр. 87, 94, 100, 103 и 105 от 2005 г., бр. 30, 36 и 105 от 2006 г., бр. 55 и 110 от 2007 г., бр. 70 и 105 от 2008 г. и бр. 12, 19, 41 и 95 от 2009 г.)\n§ 1. \nВ чл. 1, ал. 1 се правят следните изменения и допълнения:\n1. Създава се нова т. 7:\n„7. туристически данък;“.\n2. Досегашната т. 7 става т. 8.\n§ 2. \nВ чл. 4 се правят следните изменения и допълнения:\n1. Алинея 2 се изменя така:\n„(2) Невнесените в срок данъци по този закон се събират заедно с лихвите по Закона за лихвите върху данъци, такси и други подобни държавни вземания. Принудителното събиране се извършва от публични изпълнители по реда на Данъчно-осигурителния процесуален кодекс или от съдебни изпълнители по реда на Гражданския процесуален кодекс.“\n2. В ал. 3 се създава изречение второ: „Когато в нормативен акт е предвидено изискване за представяне на удостоверение по чл. 87, ал. 6 от Данъчно-осигурителния процесуален кодекс, за задължения за данъци и такси по този закон се представя удостоверение само за задълженията за данъци и такси към общината по постоянен адрес, съответно седалище, на задълженото лице.“\n3. Алинея 7 се изменя така:\n„(7) Компетентен орган за отсрочване и разсрочване на местни данъци в размер до 100 000 лв. и при условие, че отсрочването или разсрочването се иска до една година от датата на издаване на разрешението, е кметът на общината, а в останалите случаи е общинският съвет.“\n§ 3.\n В чл. 6, ал. 1 буква „з“ се отменя.\n§ 4.\n В чл. 9а ал. 5 се изменя така:\n„(5) Разрешение за отсрочване или разсрочване на задължения за местни такси над 30 000 лв. или за срок, по-голям от една година, се издава от кмета след решение на общинския съвет.“\n§ 5. \nЧлен 9б се изменя така: \n„Чл. 9б. Установяването, обезпечаването и събирането на местните такси по този закон се извършват по реда на чл. 4, ал. 1 – 5.“ \n§ 6. \nВ чл. 10 ал. 4 се отменя. \n§ 7. \nВ чл. 11 се правят следните допълнения:\n1. В ал. 2 накрая се добавя „или съответната част от него“.\n2. Създава се ал. 5:\n„(5) За имот – държавна или общинска собственост, данъчно задължено е лицето, на което имотът е предоставен за управление.“ \n§ 8. \nВ чл. 14 се правят следните изменения и допълнения:\n1. Създава се нова ал. 2:\n„(2) Когато собственикът, съответно носителят на ограниченото вещно право, е предприятие, в декларацията по ал. 1 се посочва и отчетната стойност и други обстоятелства, имащи значение за определянето на данъка.“\n2. Досегашните ал. 2, 3 и 4 стават съответно ал. 3, 4 и 5.\n§ 9. \nЧлен 17 се отменя.\n§ 10.\n В чл. 18 се създава ал. 4:\n„(4) Националната агенция за приходите по електронен път предоставя на общинската администрация в 14-дневен срок от получаването на искане информация относно обектите с регистрирани фискални устройства.“ \n§ 11.\n В чл. 22 думите „2,5 на хиляда“ се заменят с „4,5 на хиляда“.\n§ 12.\n В чл. 23 думите „чл. 14, ал. 1 и 3 и чл. 17, ал. 2“ се заменят с „чл. 14, ал. 1 и 4“.\n§ 13.\n В чл. 28 се правят следните изменения:\n1. Алинея 1 се изменя така:\n„(1) Данъкът върху недвижимите имоти се плаща на две равни вноски в следните срокове: от 1 март до 30 юни и до 30 октомври на годината, за която е дължим.“\n2. Алинея 2 се изменя така:\n„(2) На предплатилите от 1 март до 30 април за цялата година се прави отстъпка 5 на сто.“\n§ 14.\n В чл. 55 се правят следните изменения:\n1. В ал. 8 числото „150“ се заменя с „250“.\n2. В ал. 12 думите „шейни в размер от 50 до 150 лв.“ се заменят с „шейни и превозни средства от категория L7e по Закона за движението по пътищата в размер от 30 до 150 лв.“.\n§ 15.\n В чл. 60 се правят следните изменения и допълнения:\n1. Алинея 1 се изменя така:\n„(1) Данъкът върху превозните средства се плаща на две равни вноски в следните срокове: от 1 март до 30 юни и до 30 октомври на годината, за която е дължим. На предплатилите от 1 март до 30 април за цялата година се прави отстъпка 5 на сто.“\n2. В ал. 6 се създава изречение второ: \n„Заплащането на данъка се удостоверява с представяне на издаден или заверен от общината документ.“\n§ 16.\n В чл. 61м, ал. 1 т. 2 се изменя така:\n„2. физическите лица, включително едноличните търговци, които извършват с личен труд през цялата данъчна година два или три вида патентна дейност от посочените в т. 1 – 36 от приложение № 4, заплащат патентния данък само за тази дейност, за която определеният данък e с най-висок размер; за извършване на повече от три дейности облекчението не се прилага;“.\n§ 17.\n В глава втора се създава раздел VІІ:\n„Раздел VІІ\nТуристически данък\nЧл. 61р. (1) С туристически данък се облагат нощувките.\n(2) Данъчно задължени лица са лицата, предлагащи нощувки.\n(3) Лицата по ал. 2 внасят данъка в приход на бюджета на общината по местонахождение на средствата за подслон и местата за настаняване по смисъла на Закона за туризма. \n(4) Данъкът задължително се посочва отделно в документа, издаден от данъчно задълженото лице към лицето, ползващо нощувка. \n(5) Лицата по ал. 2 подават декларация по образец до 30 януари на всяка година за облагане с туристически данък за предходната календарна година.\nЧл. 61с. (1) Общинският съвет определя с наредбата по чл. 1, ал. 2 размера на данъка в граници от 0,20 лв. до 3,00 лв. за всяка нощувка съобразно населените места в общината и категорията на средствата за подслон и местата за настаняване.\n(2) Размерът на дължимия данък за календарния месец се определя, като броят на предоставените нощувки за месеца се умножи по размера на данъка по ал. 1. \n(3) Дължимият данък по ал. 2 се внася от данъчно задължените лица до 15-о число на месеца, следващ месеца, през който са предоставени нощувките.\n(4) Когато сборът на данъка по ал. 2 за календарната година е по-малък от 30 на сто от данъка, определен при пълен капацитет за средството за подслон или мястото за настаняване, разликата се внася от данъчно задълженото лице в приход на бюджета на общината по местонахождение на средството за подслон или мястото за настаняване до 1 март на следващата календарна година, независимо дали обектът се използва. \n(5) Разликата по ал. 4 се определя по следната формула:\nР = (РДхПКхДх30/100) – ДД,\nкъдето:\nР е разликата за внасяне;\nРД – размерът на данъка по ал. 1; \nПК – пълният капацитет на броя на леглата в средството за подслон или мястото за настаняване за календарната година; \nД – брой дни в годината; \nДД – сборът на дължимия данък по ал. 2 за календарната година.\nЧл. 61т. Приходите от туристическия данък се разходват за мероприятия по чл. 10, ал. 2 от Закона за туризма.“\n§ 18.\n В чл. 66, ал. 1 т. 3 се изменя така: \n„3. проучване, проектиране, изграждане, поддържане, експлоатация, закриване и мониторинг на депата за битови отпадъци или други инсталации или съоръжения за обезвреждане, рециклиране и оползотворяване на битови отпадъци, включително отчисленията по чл. 71а и 71е от Закона за управление на отпадъците;“.\n§ 19.\n В глава трета раздел ІV „Туристическа такса“ се отменя.\n§ 20.\n В чл. 123 се правят следните изменения и допълнения:\n1. В ал. 1 думите „от 100 до 1000 лв.“ се заменят с „от 500 до 3000 лв.“.\n2. Алинея 2 се отменя.\n3. В ал. 3 след думата „декларира“ се добавя „неверни“.\n§ 21.\n В чл. 128 се създава ал. 5:\n„(5) За маловажни случаи на административни нарушения по този закон, установени при извършването им, могат да бъдат налагани на местонарушението глоби в размер от 10 до 50 лв. За наложената глоба се издава фиш, който съдържа данни за самоличността на контролния орган и на нарушителя, мястото и времето на нарушението, нарушените разпоредби и размера на глобата. Фишът се подписва от контролния орган и от нарушителя, че е съгласен да плати глобата. На нарушителя се дава препис, за да може да заплати доброволно глобата. Ако нарушителят оспори нарушението или откаже да плати глобата, за нарушението се съставя акт за установяване на административното нарушение.“\n§ 22.\n В § 1 от допълнителната разпоредба се създава т. 34:\n„34. „Нощувки“ са нощувките в средствата за подслон и местата за настаняване по смисъла на Закона за туризма.“\n§ 23.\n В чл. 3 от приложение № 2 „Норми за данъчна оценка на недвижимите имоти“ се правят следните изменения:\n1. В ал. 1 думата „молба“ се заменя с „искане“.\n2. В ал. 3:\nа) в изречение първо думата „молбата“ се заменя с „искането“;\nб) изречение второ се изменя така: \n„Когато се иска издаване на удостоверение за данъчна оценка на незавършено строителство, към искането се прилага констативен протокол на общинската (районната) администрация, удостоверяващ степента на завършеност на строежа, издаден не по-рано от 3 месеца преди датата на искането.“\n§ 24.\n В приложение № 4, към глава втора, раздел VІ, т. 21 след думата „видеокасети“ се добавя „или записи на електронен носител“.\nПреходни и заключителни разпоредби\n§ 25.\n (1) Общинският съвет определя размерите на данъка върху недвижимите имоти за 2011 г. до 31 януари 2011 г. В случай че в този срок не са определени нови размери, за 2011 г. се прилага размерът на данъка върху недвижимите имоти, действащ към 31 декември 2010 г.\n(2) Общинският съвет определя такса за битови отпадъци до 31 януари 2011 г. Когато общинският съвет не е взел решение, с което се определя размерът на таксата за битови отпадъци, от всеки длъжник се събира такса в размер на абсолютната стойност от предходната година.\n§ 26.\n (1) Общинският съвет определя размерите на туристическия данък за 2011 г. до 31 януари 2011 г. \n(2) Размерът на дължимия туристически данък за януари 2011 г. за средствата за подслон и местата за настаняване се определя, както следва: \n1. категория 1 звезда – 0,60 лв. за нощувка;\n2. категория 2 звезди – 0,80 лв. за нощувка;\n3. категория 3 звезди – 1,00 лв. за нощувка;\n4. категория 4 звезди – 1,00 лв. за нощувка;\n5. категория 5 звезди – 1,00 лв. за нощувка.\n(3) Декларацията по чл. 61р, ал. 5 не се подава за предоставените нощувки през 2010 г. \n§ 27.\n Лицата, предоставящи услугата настаняване в средствата за подслон и местата за настаняване, в срок два месеца от влизането в сила на този закон предоставят писмена декларация с информация за броя на леглата в средството за подслон или мястото за настаняване пред категоризиращия орган по чл. 52 от Закона за туризма. Министърът на икономиката, енергетиката и туризма вписва данните в Националния туристически регистър по чл. 58 от Закона за туризма в срок до 31 март 2011 г.\n§ 28.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г. и бр. 15 и 94 от 2010 г.) се правят следните изменения:\n1. В чл. 107, ал. 3 изречение трето се изменя така: \n„Акт може да се издаде и служебно при установяване на несъответствие между декларираните данни и данните, получени от трети лица и организации, след като е изчерпан редът по чл. 103, както и когато не е подадена декларация или задължението не е платено в срок и не е извършена ревизия.“\n2. В чл. 264 ал. 2 се изменя така:\n„(2) Прехвърляне на собствеността върху моторни превозни средства се извършва след представяне на издаден или заверен от общината документ за платен данък върху превозното средство по Закона за местните данъци и такси, както и писмена декларация от прехвърлителя, че няма непогасени, подлежащи на принудително изпълнение други задължения за данъци, мита, задължителни осигурителни вноски или други публични задължения, свързани с моторното превозно средство.“ \n§ 29.\n В Закона за туризма (обн., ДВ, бр. 56 от 2002 г.; изм., бр. 119 и 120 от 2002 г., бр. 39 от 2004 г., бр. 28, 39, 94, 99 и 105 от 2005 г., бр. 30, 34, 80, 82 и 105 от 2006 г., бр. 42, 53 и 80 от 2007 г., бр. 31, 36 и 66 от 2008 г., бр. 19 и 82 от 2009 г. и бр. 15 и 50 от 2010 г.) се правят следните изменения:\n1. В чл. 10а, ал. 5, т. 2 думите „туристическата такса“ се заменят с „туристическия данък“.\n2. В чл. 16, ал. 2 т. 1 се изменя така:\n„1. туристическия данък, определен по реда на Закона за местните данъци и такси;“.\n3. В чл. 49 ал. 4 се отменя.\n4. В чл. 53, ал. 1, т. 7 думите „чл. 49, ал. 1, 3 и 4“ се заменят с „чл. 49, ал. 1 и 3“.\n5. В чл. 64в, ал. 1 и ал. 2, т. 4 думите „чл. 49, ал. 3 и 4“ се заменят с „чл. 49, ал. 3“.\n§ 30.\n Законът влиза в сила от 1 януари 2011 г. с изключение на § 8, 9, 12 и § 20, т. 2, които влизат в сила от 1 юли 2011 г. \nЗаконът е приет от 41-ото Народно събрание на 1 декември 2010 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n10074"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9611",
    "meta": [],
    "text": "УКАЗ № 299\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Протокола, изменящ Приложението по сигурността към Споразумението между страните по Северноатлантическия договор за сътрудничество в областта на атомната информация, приет от XLI Народно събрание на 26 август 2009 г.\nИздаден в София на 27 август 2009 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Протокола, изменящ Приложението по сигурността към Споразумението между страните по Северноатлантическия договор за сътрудничество в областта на атомната информация\nЧлен единствен.\n Ратифицира Протокола, изменящ Приложението по сигурността към Споразумението между страните по Северноатлантическия договор за сътрудничество в областта на атомната информация, съставен в Брюксел на 2 юни 1998 г., подписан от Република България на 18 юни 2008 г.\nЗаконът е приет от 41-oто Народно събрание на 26 август 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10657"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9612",
    "meta": [],
    "text": "УКАЗ № 298 \nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между държавите членки и държавите партньорки и Великото херцогство Люксембург в качеството му на Управляващ и Сертифициращ орган за прилагането на „Оперативна програма ЕСПОН 2013“, приет от XLI Народно събрание на 26 август 2009 г.\nИздаден в София на 27 август 2009 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението между държавите членки и държавите партньорки и Великото херцогство Люксембург в качеството му на Управляващ и Сертифициращ орган за прилагането на „Оперативна програма ЕСПОН 2013“\nЧлен единствен.\n Ратифицира Споразумението между държавите членки и държавите партньорки и Великото херцогство Люксембург в качеството му на Управляващ и Сертифициращ орган за прилагането на „Оперативна програма ЕСПОН 2013“, сключено на 4 август 2008 г.\nЗаключителна разпоредба\nПараграф единствен\n. Законът влиза в сила от деня на обнародването му в „Държавен вестник“.\nЗаконът е приет от 41-oто Народно събрание на 26 август 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10655"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9679",
    "meta": [],
    "text": "УКАЗ № 300 \nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между държавите – членки на Европейския съюз, участващи в програма „ИНТЕРАКТ \n2007 –\n2013“, и Братиславския Самоуправляващ се район, изпълняващ ролята на Управляващ орган, и Министерството на финансите на Словашката република, изпълняващо ролята на Сертифициращ орган и Одитен орган, относно изпълнението на Оперативна програма\n „ИНТЕРАКТ 2007 – 2013“, приет от XLI Народно събрание на 26 август 2009 г.\nИздаден в София на 27 август 2009 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението между държавите – членки на Европейския съюз, участващи в програма „ИНТЕРАКТ 2007 – 2013“, и Братиславския Самоуправляващ се район, изпълняващ ролята на Управляващ орган, и Министерството на финансите на Словашката република, изпълняващо ролята на Сертифициращ орган и Одитен орган, относно изпълнението на Оперативна програма „ИНТЕРАКТ 2007 – 2013“\nЧлен единствен.\n Ратифицира Споразумението между държавите – членки на Европейския съюз, участващи в програма „ИНТЕРАКТ 2007 – 2013“, и Братиславския Самоуправляващ се район, изпълняващ ролята на Управляващ орган, и Министерството на финансите на Словашката република, изпълняващо ролята на Сертифициращ орган и Одитен орган, относно изпълнението на Оперативна програма „ИНТЕРАКТ 2007 – 2013“, сключено на 12 януари 2009 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 41-oто Народно събрание на 26 август 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10654"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9680",
    "meta": [],
    "text": "УКАЗ № 297 \nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Временното споразумение за икономическо партньорство между Европейската общност и нейните държави членки, от една страна, и страната по споразумението Централна Африка, от друга страна, приет от XLI Народно събрание на 26 август 2009 г.\nИздаден в София на 27 август 2009 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Временното споразумение за икономическо партньорство между Европейската общност и нейните държави членки, от една страна, и страната по споразумението Централна Африка, от друга страна\nЧлен единствен.\n Ратифицира Временното споразумение за икономическо партньорство между Европейската общност и нейните държави членки, от една страна, и страната по споразумението Централна Африка, от друга страна, подписано на 15 януари 2009 г. в Яунде и на 22 януари 2009 г. в Брюксел.\nЗаконът е приет от 41-oто Народно събрание на 26 август 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10656"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9614",
    "meta": [],
    "text": "УКАЗ № 331\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за горите, приет от ХLI Народно събрание на 30 септември 2009 г.\nИздаден в \nСофия на 5 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за горите \n(обн., ДВ, бр. 125 от 1997 г.; изм., бр. 79 и 133 от 1998 г., бр. 26 от 1999 г., бр. 29 и 78 от 2000 г., бр. 77, 79 и 99 от 2002 г., бр. 16 и 107 от 2003 г., бр. 72 и 105 от 2005 г., бр. 29, 30, 34, 36, 80, 82 и 102 от 2006 г., бр. 13, 24, 53 и 64 от 2007 г., бр. 43 и 54 от 2008 г., Решение № 4 на Конституционния съд от 2008 г. – бр. 63 от 2008 г., изм., бр. 69, 70 и 91 от 2008 г. и бр. 6, 12, 19, 32 и 74 от 2009 г.)\n§ 1. \nВ чл. 5, ал. 1 думите „председателя на Държавната агенцията по горите“ се заменят с „министъра на земеделието и храните или оправомощено от него длъжностно лице по предложение на изпълнителния директор на Изпълнителната агенция по горите и“.\n§ 2. \nВ чл. 7 се правят следните изменения и допълнения:\n1. В ал. 1 думите „председателя на Държавната агенция по горите“ се заменят с „министъра на земеделието и храните или оправомощено от него длъжностно лице“.\n2. В ал. 6 думите „председателя на Държавната агенция по горите“ се заменят с „министъра на земеделието и храните или оправомощено от него длъжностно лице“.\n3. Създава се ал. 7: \n„(7) По дела срещу административни актове на директорите на областните дирекции „Земеделие“ във връзка с прилагането на чл. 19, ал. 12 от Закона за собствеността и ползуването на земеделските земи държавата се представлява пред съда от изпълнителния директор на Изпълнителната агенция по горите.“\n§ 3. \nВ чл. 13 ал. 2 се изменя така:\n„(2) Включването в горския фонд на площите по ал. 1 се извършва със заповед на министъра на земеделието и храните или оправомощено от него длъжностно лице по предложение на изпълнителния директор на Изпълнителната агенция по горите.“\n§ 4. \nВ чл. 14а се правят следните изменения:\n1. В ал. 1 думите „по предложение на председателя на Държавната агенция по горите, а на площ до 100 декара – частна държавна собственост – от председателя на Държавната агенция по горите“ се заменят с „по предложение на министъра на земеделието и храните, а на площ до 100 декара – частна държавна собственост – от министъра на земеделието и храните по предложение на изпълнителния директор на Изпълнителната агенция по горите“.\n2. В ал. 2 думите „председателя на Държавната агенция по горите, а до 100 декара – от председателя на Държавната агенция по горите“ се заменят с „министъра на земеделието и храните, а до 100 декара – от министъра на земеделието и храните по предложение на изпълнителния директор на Изпълнителната агенция по горите“.\n§ 5. \nВ чл. 14г се правят следните изменения:\n1. В ал. 1 думите „Председателят на Държавната агенция по горите“ се заменят с „Министърът на земеделието и храните по предложение на изпълнителния директор на Изпълнителната агенция по горите“.\n2. В ал. 2 думите „Председателят на Държавната агенция по горите“ се заменят с „Министърът на земеделието и храните или оправомощено от него длъжностно лице“.\n§ 6. \nВ чл. 15а се правят следните изменения:\n1. В ал. 1 в текста преди т. 1 думите „Държавната агенция по горите“ се заменят с „министъра на земеделието и храните по предложение на изпълнителния директор на Изпълнителната агенция по горите“.\n2. В ал. 2:\nа) в изречение първо думите „председателят на Държавната агенция по горите“ се заменят с „изпълнителният директор на Изпълнителната агенция по горите“;\nб) в изречение второ думите „председателят на Държавната агенция по горите“ се заменят с „министърът на земеделието и храните“.\n3. В ал. 5 думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n4. В ал. 6 навсякъде думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n5. В ал. 7 думите „председателят на Държавната агенция по горите“ се заменят с „министърът на земеделието и храните по предложение на изпълнителния директор на Изпълнителната агенция по горите“.\n6. В ал. 12 думите „председателят на Държавната агенция по горите“ се заменят с „министърът на земеделието и храните“.\n7. В ал. 13 думите „председателят на Държавната агенция по горите“ се заменят с „министърът на земеделието и храните“.\n§ 7. \nВ чл. 15б се правят следните изменения:\n1. В ал. 1 думите „председателя на Държавната агенция по горите“ се заменят с „министъра на земеделието и храните“.\n2. В ал. 2, т. 2 думите „председателят на Държавната агенция по горите“ се заменят с „министърът на земеделието и храните“.\n3. В ал. 4:\nа) в изречение първо думите „Председателят на Държавната агенция по горите“ се заменят с „Министърът на земеделието и храните по предложение на изпълнителния директор на Изпълнителната агенция по горите“;\nб) в изречение второ думите „на председателя на Държавната агенция по горите“ се заличават. \n4. В ал. 6 думите „Държавната агенция по горите“ се заменят с „Изпълнителната агенция по горите“.\n5. В ал. 12 думите „председателят на Държавната агенция по горите“ се заменят с „министърът на земеделието и храните“.\n6. В ал. 15 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“.\n§ 8. \nВ чл. 15д се правят следните изменения:\n1. В ал. 1 думите „Държавната агенция по горите“ се заменят с „Изпълнителната агенция по горите“, а думите „председателя на Държавната агенция по горите“ се заменят с „министъра на земеделието и храните или оправомощено от него длъжностно лице“.\n2. В ал. 2 думите „председателя на Държавната агенция по горите“ се заменят с „министъра на земеделието и храните или оправомощено от него длъжностно лице“.\n3. В ал. 3 думите „председателя на Държавната агенция по горите“ се заменят с „министъра на земеделието и храните или оправомощено от него длъжностно лице“.\n4. В ал. 4 думите „Държавната агенция по горите“ се заменят с „Изпълнителната агенция по горите“, а думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n5. В ал. 5 думите „Държавната агенция по горите“ се заменят с „Изпълнителната агенция по горите“.\n§ 9. \nВ чл. 16 се правят следните изменения:\n1. В ал. 1 думите „на председателя на Държавната агенция по горите“ се заменят с „на министъра на земеделието и храните“, а думите „от председателя на Държавната агенция по горите“ се заменят с „от министъра на земеделието и храните по предложение на изпълнителния директор на Изпълнителната агенция по горите“. \n2. В ал. 2 думите „председателя на Държавната агенция по горите“ се заменят с „министъра на земеделието и храните“.\n3. В ал. 3 думите „председателя на Държавната агенция по горите“ се заменят с „министъра на земеделието и храните“.\n4. В ал. 4 думите „председателя на Държавната агенция по горите“ се заменят с „министъра на земеделието и храните“.\n§ 10.\n В чл. 16а се правят следните изменения:\n1. В ал. 1 думите „Държавната агенция по горите“ се заменят с „Изпълнителната агенция по горите“.\n2. В ал. 2, т. 6 думите „Държавната агенция по горите“ се заменят с „Изпълнителната агенция по горите“.\n3. В ал. 3 думите „Държавната агенция по горите“ се заменят с „Изпълнителната агенция по горите“ и думите „председателят на Държавната агенция по горите“ се заменят с „министърът на земеделието и храните“. \n4. В ал. 4 думите „Държавната агенция по горите“ се заменят с „Изпълнителната агенция по горите“, а думите „председателят на Държавната агенция по горите“ се заменят с „министърът на земеделието и храните“.\n5. В ал. 5 думите „Държавната агенция по горите“ се заменят с „Изпълнителната агенция по горите“.\n§ 11.\n В чл. 16в, ал. 1 в текста преди т. 1 думите „Председателят на Държавната агенция по горите“ се заменят с „Министърът на земеделието и храните“. \n§ 12.\n В чл. 17 се правят следните изменения:\n1. В ал. 4 думите „Национален фонд „Българска гора“ се заменят с „Изпълнителната агенция по горите“.\n2. В ал. 6 думите „председателят на Държавната агенция по горите“ се заменят с „изпълнителният директор на Изпълнителната агенция по горите“.\n§ 13.\n В чл. 19 се правят следните изменения:\n1. В ал. 2 думите „Държавната агенция по горите“ се заменят с „Изпълнителната агенция по горите“.\n2. В ал. 3 думите „Национален фонд „Българска гора“ се заменят с „Изпълнителната агенция по горите“.\n3. В ал. 4 думите „Държавната агенция по горите“ се заменят с „Изпълнителната агенция по горите“.\n4. В ал. 9 думите „председателя на Държавната агенция по горите“ се заменят с „министъра на земеделието и храните“.\n§ 14.\n В чл. 20 се правят следните изменения:\n1. В ал. 1 думите „Държавната агенция по горите“ се заменят с „Изпълнителната агенция по горите“ и след думата „издръжка“ текстът докрая се заличава.\n2. Алинея 2 се отменя.\n3. В ал. 3 думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n4. В ал. 4 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“.\n5. В ал. 5 думите „Държавната агенция по горите“ се заменят с „Изпълнителната агенция по горите“.\n§ 15.\n В чл. 22 се правят следните изменения:\n1. В ал. 1 думите „Държавната агенция по горите“ се заменят с „Изпълнителната агенция по горите, третостепенни разпоредители с бюджетни кредити“.\n2. В ал. 2 думите „председателят на Държавната агенция по горите“ се заменят с „министърът на земеделието и храните по предложение на изпълнителния директор на Изпълнителната агенция по горите“, а накрая се добавя „третостепенни разпоредители с бюджетни кредити“. \n3. В ал. 3 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“, а думите „Държавната агенция по горите“ се заменят с „Изпълнителната агенция по горите“.\n4. В ал. 4 думите „председателя на Държавната агенция по горите“ се заменят с „министъра на земеделието и храните“.\n5. В ал. 6 думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n§ 16.\n В чл. 23 се правят следните изменения:\n1. В ал. 3 думите „Държавната агенция по горите“ се заменят с „Изпълнителната агенция по горите“.\n2. В ал. 5 думите „председателя на Държавната агенция по горите“ се заменят с „министъра на земеделието и храните“.\n§ 17.\n В чл. 24 се правят следните изменения:\n1. В ал. 2 думите „председателя на Държавната агенция по горите“ се заменят с „министъра на земеделието и храните“.\n2. В ал. 3 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“.\n3. В ал. 4 думите „председателя на Държавната агенция по горите“ се заменят с „изпълнителния директор на Изпълнителната агенция по горите“, а думите „в които председателят на Държавната агенция по горите представлява държавата“ се заличават.\n4. В ал. 5 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“.\n5. В ал. 6 думите „Държавната агенция по горите“ се заменят с „Изпълнителната агенция по горите“.\n§ 18.\n В чл. 24б се правят следните изменения и допълнения:\n1. Създава се нова т. 1:\n„1. министърът на земеделието и храните;“.\n2. Досегашната т. 1 става т. 2 и се изменя така:\n„2. изпълнителният директор на Изпълнителната агенция по горите;“.\n3. Досегашната т. 2 става т. 3.\n§ 19.\n В чл. 24в се правят следните изменения и допълнения:\n1. В ал. 1:\nа) в текста преди т. 1 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“;\nб) точки 1, 2 и 3 се отменят;\nв) точка 11 се отменя.\n2. В ал. 2 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“.\n3. Създава се ал. 3:\n„(3) Министърът на земеделието и храните:\n1. упражнява правата на собственост на държавата в държавните горски стопанства;\n2. утвърждава правилник за устройството и дейността на държавните горски стопанства;\n3. предприема действия по реда на чл. 6 от Закона за държавната собственост;\n4. взема решения за разпореждане с дълготрайни материални активи, за учредяване на вещни права и за отдаване под наем на недвижими имоти, стопанисвани от държавните горски стопанства.“\n§ 20.\n В чл. 24г, ал. 1 думите „председателя на Държавната агенция по горите“ се заменят с „министъра на земеделието и храните“.\n§ 21.\n В чл. 24ж се правят следните изменения:\n1. Текстът преди т. 1 се изменя така: „Министърът на земеделието и храните по предложение на изпълнителния директор на Изпълнителната агенция по горите може да извършва“ .\n2. Алинея 2 се изменя така:\n„(2) При прекратяване на държавно предприятие по ал. 1, т. 1 министърът определя на кого се предоставя имуществото на съответното предприятие.“\n§ 22.\n В чл. 25 се правят следните изменения:\n1. В ал. 2 думите „от председателя на Държавната агенция по горите“ се заменят с „от министъра на земеделието и храните“.\n2. В ал. 3 думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n3. В ал. 7 думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n§ 23.\n В чл. 37 се правят следните изменения:\n1. В ал. 1 думите „Държавната агенция по горите“ се заменят с „Изпълнителната агенция по горите“.\n2. В ал. 2 думите „председателя на Държавната агенция по горите“ се заменят с „министъра на земеделието и храните“.\n§ 24.\n В чл. 39, ал. 2 думите „Държавната агенция по горите“ се заменят с „Изпълнителната агенция по горите“, а думите „председателя на Държавната агенция по горите“ се заменят с „министъра на земеделието и храните“.\n§ 25.\n В чл. 40 ал. 3 се изменя така: \n„(3) Утвърдените от изпълнителния директор на Изпълнителната агенция по горите средства за възпроизводство на горите не могат да се разходват за други цели.“\n§ 26.\n В чл. 41 се правят следните изменения:\n1. В ал. 1 думите „Държавната агенция по горите“ се заменят с „Изпълнителната агенция по горите“.\n2. В ал. 2 думите „председателя на Държавната агенция по горите“ се заменят с „министъра на земеделието и храните“.\n§ 27.\n В чл. 41а се правят следните изменения:\n1. В ал. 1 думите „председателя на Държавната агенция по горите“ се заменят с „министъра на земеделието и храните“.\n2. В ал. 3 думите „Председателят на Държавната агенция по горите“ се заменят с „Министърът на земеделието и храните“.\n3. В ал. 4 думите „председателя на Държавната агенция по горите“ се заменят с „министъра на земеделието и храните“.\n4. В ал. 5 думите „Държавната агенция по горите“ се заменят с „Изпълнителната агенция по горите“.\n§ 28.\n В чл. 42 се правят следните изменения:\n1. В ал. 1 думите „председателя на Държавната агенция по горите“ се заменят с „министъра на земеделието и храните“.\n2. В ал. 3 думите „Държавната агенция по горите“ се заменят с „Изпълнителната агенция по горите“.\n3. В ал. 4, т. 4 думите „териториалните звена на Министерството на държавната политика при бедствия и аварии“ се заличават.\n4. В ал. 5 думите „Държавната агенция по горите“ се заменят с „Изпълнителната агенция по горите“.\n§ 29.\n В чл. 46 се правят следните изменения:\n1. В ал. 1 думите „Държавната агенция по горите“ се заменят с „Изпълнителната агенция по горите“.\n2. В ал. 2 думите „председателя на Държавната агенция по горите“ се заменят с „министъра на земеделието и храните“.\n§ 30.\n В чл. 47, ал. 3 думите „председателя на Държавната агенция по горите“ се заменят с „министъра на земеделието и храните“.\n§ 31.\n В чл. 53 ал. 7 се отменя.\n§ 32.\n В чл. 56 думите „председателя на Държавната агенция по горите“ се заменят с „министъра на земеделието и храните“.\n§ 33.\n В чл. 57 се правят следните изменения:\n1. Алинея 5 се отменя.\n2. В ал. 10 думите „Държавната агенция по горите“ се заменят с „Изпълнителната агенция по горите“.\n§ 34.\n В чл. 68а се правят следните изменения:\n1. В ал. 1 думите „председателя на Държавната агенция по горите“ се заменят с „министъра на земеделието и храните“.\n2. В ал. 2 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“, а думите „Държавната агенция по горите“ се заменят с „Изпълнителната агенция по горите“.\n3. В ал. 6 думите „председателя на Държавната агенция по горите“ се заменят с „министъра на земеделието и храните“.\n§ 35.\n В чл. 68б, ал. 1 думите „председателя на Държавната агенция по горите“ се заменят с „министъра на земеделието и храните“.\n§ 36.\n В чл. 70, ал. 3 думите „председателя на Държавната агенция по горите“ се заменят с „министъра на земеделието и храните“.\n§ 37.\n В чл. 72, ал. 4 думите „председателя на Държавната агенция по горите“ се заменят с „министъра на земеделието и храните“.\n§ 38.\n В чл. 73, ал. 2 думите „председателя на Държавната агенция по горите“ се заменят с „министъра на земеделието и храните“.\n§ 39.\n В чл. 76а думите „председателя на Държавната агенция по горите“ се заменят с „министъра на земеделието и храните“.\n§ 40.\n В чл. 76б, ал. 2 думите „председателя на Държавната агенция по горите“ се заменят с „министъра на земеделието и храните“.\n§ 41.\n В чл. 81, ал. 2 думите „председателя на Държавната агенция по горите“ се заменят с „министъра на земеделието и храните“.\n§ 42.\n В чл. 91 се правят следните изменения:\n1. В ал. 1 думите „издръжката на Държавната агенция по горите“ се заменят с „издръжката на Изпълнителната агенция по горите“, а думите „бюджета на Държавната агенция по горите“ се заменят с „бюджета на Министерството на земеделието и храните“.\n2. В ал. 2 думите „Държавната агенция по горите“ се заменят с „Изпълнителната агенция по горите“.\n§ 43.\n В чл. 93 се правят следните изменения и допълнения:\n1. В текста преди т. 1 думите „Държавната агенция по горите“ се заменят с „Изпълнителната агенция по горите“.\n2. Точка 1 се отменя.\n3. В т. 10 думите „Държавната агенция по горите“ се заменят с „Изпълнителната агенция по горите“.\n4. В т. 12 думите „Държавната агенция по горите“ се заменят с „Изпълнителната агенция по горите“.\n5. В т. 13 думите „Държавната агенция по горите“ се заменят с „Изпълнителната агенция по горите“.\n6. В т. 16 думите „Държавната агенция по горите“ се заменят с „Изпълнителната агенция по горите“.\n7. В т. 24 думите „Държавната агенция по горите“ се заменят с „Изпълнителната агенция по горите“.\n8. Създават се т. 25 – 30:\n„25. суми за изключване на площи от държавния горски фонд, учредяване на право на ползване и сервитути в държавния горски фонд, както и от сделки по чл. 15а и 15б;\n26. глобите за нарушения по чл. 97 и 97а;\n27. средства за компенсационно залесяване;\n28. средствата от продажба на вещи, отнети в полза на държавата по глава осма;\n29. средствата от български или чуждестранни правителствени институции, неправителствени организации и лица, предоставени за подобряване на потребителската, защитната, средообразуващата и рекреационната функция на горите и за научноизследователска и приложна дейност в горите;\n30. други приходи, определени със закон или с друг нормативен акт.“\n§ 44.\n В чл. 94 се правят следните изменения:\n1. В текста преди т. 1 думите „в бюджета на Държавната агенция по горите“ се заменят с „чрез бюджета на Министерството на земеделието и храните в Изпълнителната агенция по горите“.\n2. В т. 1 думите „Държавната агенция по горите“ се заменят с „Изпълнителната агенция по горите“.\n§ 45.\n Член 96а се отменя.\n§ 46.\n Член 96б се отменя.\n§ 47.\n Член 96в се отменя.\n§ 48.\n Член 96г се отменя.\n§ 49.\n Член 96д се отменя.\n§ 50.\n В чл. 113 се правят следните изменения:\n1.В ал. 1 думите „с председателя на Държавната агенция по горите“ се заменят със „с изпълнителния директор на Изпълнителната агенция по горите“, а думите „от председателя на Държавната агенция по горите“ се заменят с „от министъра на земеделието и храните“.\n2. В ал. 2 думите „Държавната агенция по горите“ се заменят с „Изпълнителната агенция по горите“.\n§ 51.\n В § 10 от преходните и заключителните разпоредби думите „председателя на Държавната агенция по горите“ се заменят с „министъра на земеделието и храните“.\n§ 52.\n В преходните и заключителните разпоредби на Закона за изменение и допълнение на Закона за горите (обн., ДВ, бр. 43 от 2008 г.; изм., бр. 54 и 91 от 2008 г.) се правят следните изменения:\n1. В § 70думите „инструкция на председателя на Държавната агенция по горите“ се заменят с „наредба, издадена от министъра на земеделието и храните“.\n2. В § 72:\nа) в ал. 1 думите „председателя на Държавната агенция по горите“ се заменят с „министъра на земеделието и храните“;\nб) в ал. 2 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“.\n3. В § 93 думите „председателят на Държавната агенция по горите“ се заменят с „министърът на земеделието и храните“.\nДопълнителни разпоредби\n§ 53.\n Навсякъде в закона думите „Държавната агенция по горите“, „председателят на Държавната агенция по горите“ и „председателя на Държавната агенция по горите“ се заменят съответно с „Изпълнителната агенция по горите“, „изпълнителният директор на Изпълнителната агенция по горите“ и „изпълнителния директор на Изпълнителната агенция по горите“.\n§ 54.\n Законът не отменя действието на \nРешението на Народното събрание от 3 септември 2009 г. за спиране на изключването при промяна на предназначението на гори и земи от горския фонд, придобити от физически и юридически лица, с изключение на общините, чрез замяна с гори и земи от горския фонд – частна държавна собственост (ДВ, бр. 72 от 2009 г.).\nПреходни и заключителни разпоредби\n§ 55.\n Подзаконовите нормативни актове по прилагането на закона, издадени от председателя на Държавната агенция по горите, се прилагат до издаването на съответните актове от министъра на земеделието и храните, доколкото не противоречат на този закон.\n§ 56.\n Висящите към влизането в сила на този закон производства по реда на § 123 от преходните и заключителните разпоредби на Закона за изменение и допълнение на Закона за горите (обн., ДВ, бр. 16 от 2003 г.; изм., бр. 29 и 34 от 2006 г.) се приключват по досегашния ред от министъра на земеделието и храните или от оправомощено от него длъжностно лице.\n§ 57.\n (1) Национален фонд „Българска гора“ се закрива. Наличните средства на закрития фонд се прехвърлят по бюджета на Изпълнителната агенция по горите.\n(2) Изпълнителната агенция по горите е правоприемник на активите, пасивите, правата, задълженията и архива на закрития Национален фонд „Българска гора“.\n(3) Трудовите правоотношения на служителите от Национален фонд „Българска гора“ се уреждат при условията и по реда на чл. 123 от Кодекса на труда.\n§ 58.\n Министърът на финансите да извърши необходимите корекции по бюджетите на Министерството на земеделието и храните и на Държавната агенция по горите за 2009 г., считано от 1 октомври 2009 г.\n§ 59.\n До 31 декември 2009 г. за събирането на постъпленията и извършването на плащанията на Изпълнителната агенция по горите се ползват досегашните банкови сметки и кодове в системата за електронни бюджетни разплащания на преобразуваната Държавна агенция по горите.\n§ 60.\n В Наказателния кодекс (обн., ДВ, бр. 26 от 1968 г.; попр., бр. 29 от 1968 г.; изм., бр. 92 от 1969 г., бр. 26 и 27 от 1973 г., бр. 89 от 1974 г., бр. 95 от 1975 г., бр. 3 от 1977 г., бр. 54 от 1978 г., бр. 89 от 1979 г., бр. 28 от 1982 г.; попр., бр. 31 от 1982 г.; изм., бр. 44 от 1984 г., бр. 41 и 79 от 1985 г.; попр., бр. 80 от 1985 г.; изм., бр. 89 от 1986 г.; попр., бр. 90 от 1986 г.; изм., бр. 37, 91 и 99 от 1989 г., бр. 10, 31 и 81 от 1990 г., бр. 1 и 86 от 1991 г.; попр., бр. 90 от 1991 г.; изм., бр. 105 от 1991 г., бр. 54 от 1992 г., бр. 10 от 1993 г., бр. 50, 97 и 102 от 1995 г., бр. 107 от 1996 г., бр. 62, 85 и 120 от 1997 г., бр. 83, 85, 132, 133 и 153 от 1998 г., бр. 7, 51 и 81 от 1999 г., бр. 21, 51 и 98 от 2000 г., бр. 41 и 101 от 2001 г., бр. 45 и 92 от 2002 г., бр. 26 и 103 от 2004 г., бр. 24, 43, 76, 86 и 88 от 2005 г., бр. 59, 75 и 102 от 2006 г., бр. 38, 57, 64, 85, 89 и 94 от 2007 г., бр. 19, 67 и 102 от 2008 г., бр. 12, 23, 27, 32 и 47 от 2009 г.) навсякъде думите „Държавната агенция по горите“ се заменят с „Изпълнителната агенция по горите“.\n§ 61.\n В Закона за лова и опазване на дивеча (обн., ДВ, бр. 78 от 2000 г.; изм., бр. 26 от 2001 г., бр. 77 и 79 от 2002 г., бр. 88 от 2005 г., бр. 82 и 108 от 2006 г., бр. 64 от 2007 г., бр. 43, 67, 69 и 91 от 2008 г. и бр. 6 от 2009 г.) се правят следните изменения:\n1. В чл. 4:\nа) в ал. 1 думите „Държавната агенция по горите“ се заменят с „министъра на земеделието и храните“;\nб) в ал. 2 думите „Държавната агенция по горите“ се заменят с „министъра на земеделието и храните“.\n2. В чл. 7:\nа) в ал. 3 думите „председателя на Държавната агенция по горите“ се заменят с „министъра на земеделието и храните, съгласувана с министъра на вътрешните работи“;\nб) в ал. 6 думите „председателя на Държавната агенция по горите“ се заменят с „министъра на земеделието и храните по предложение на изпълнителния директор на Изпълнителната агенция по горите“;\nв) в ал. 7 думите „Предложенията за“ се заличават, а думите „съвместно от Държавната агенция по горите“ се заменят с „от министъра на земеделието и храните по предложение на изпълнителния директор на Изпълнителната агенция по горите“.\n3. В чл. 9:\nа) в ал. 3 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“;\nб) в ал. 5 думите „председателя на Държавната агенция по горите“ се заменят с „министъра на земеделието и храните или оправомощено от него длъжностно лице“;\nв) в ал. 7 думите „Държавната агенция по горите“ се заменят с „Изпълнителната агенция по горите“;\nг) в ал. 10 думите „председателя на Държавната агенция по горите“ се заменят с „министъра на земеделието и храните по предложение на изпълнителния директор на Изпълнителната агенция по горите“;\nд) в ал. 13 думите „председателя на Държавната агенция по горите“ се заменят с „изпълнителния директор на Изпълнителната агенция по горите“;\nе) в ал. 15 в текста преди т. 1 думите „председателят на Държавната агенция по горите“ се заменят с „изпълнителният директор на Изпълнителната агенция по горите“;\nж) в ал. 18 думите „Държавната агенция по горите“ се заменят с „Изпълнителната агенция по горите“;\nз) в ал. 22 думите „Държавната агенция по горите“ се заменят с „Изпълнителната агенция по горите“;\nи) в ал. 23 думите „Държавната агенция по горите“ и „председателя на Държавната агенция по горите“ се заменят съответно с „Изпълнителната агенция по горите“ и „изпълнителния директор на Изпълнителната агенция по горите“;\nк) в ал. 27 думите „председателя на Държавната агенция по горите“ се заменят с „изпълнителния директор на Изпълнителната агенция по горите“;\nл) в ал. 31 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“;\nм) в ал. 35 думите „председателя на Държавната агенция по горите“ се заменят с „изпълнителния директор на Изпълнителната агенция по горите“;\nн) в ал. 36 думите „Държавната агенция по горите“, „председателят на Държавната агенция по горите“ и „председателя на Държавната агенция по горите“ се заменят съответно с „Изпълнителната агенция по горите“, „изпълнителният директор на Изпълнителната агенция по горите“ и „изпълнителния директор на Изпълнителната агенция по горите“.\n4. В чл. 9а думите „председателят на Държавната агенция по горите“ се заменят с „министърът на земеделието и храните, изпълнителният директор на Изпълнителната агенция по горите“.\n5. Член 9б се изменя така:\n„Чл. 9б. Министърът на земеделието и храните:\n1. упражнява правата на собственост на държавата в държавните ловни стопанства и провежда политиката на държавата в областта на организацията на ловната площ, опазването и стопанисването на дивеча;\n2. взема решения за разпореждане с дълготрайни материални активи, за учредяване на вещни права и за отдаване под наем на недвижими имоти, стопанисвани от държавните ловни стопанства;\n3. предприема действия по реда на чл. 6 от Закона за държавната собственост.“\n6. В чл. 9в:\nа) в ал. 1 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“;\nб) в ал. 2 в текста преди т. 1 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“;\nв) в ал. 3:\nаа) в текста преди т. 1 думите „Председателят на Държавната агенция по горите“ се заменят с „Изпълнителният директор на Изпълнителната агенция по горите“;\nбб) точки 5 и 6 се отменят.\n7. В чл. 14 в текста преди т. 1 думите „Държавната агенция по горите“ се заменят с „Министърът на земеделието и храните чрез Изпълнителната агенция по горите“.\n8. В чл. 42:\nа) в ал. 1 думите „Държавната агенция по горите“ се заменят с „Изпълнителната агенция по горите“;\nб) в ал. 2 думите „Председателят на Държавната агенция по горите“ се заменят с „Министърът на земеделието и храните“;\nв) в ал. 3 думите „министъра на земеделието и продоволствието“ се заменят с „министъра на земеделието и храните“.\n9. В чл. 56:\nа) в ал. 5 думите „председателя на Държавната агенция по горите“ се заменят с „министъра на земеделието и храните“;\nб) в ал. 8 думите „Председателят на Държавната агенция по горите“ се заменят с „Министърът на земеделието и храните“.\n10. В чл. 66, ал. 1 думите „Държавната агенция по горите“ се заменят с „Министерството на земеделието и храните чрез Изпълнителната агенция по горите“.\n11. В чл. 74, ал. 1 думите „председателя на Държавната агенция по горите“ се заменят с „министъра на земеделието и храните или от оправомощено от него длъжностно лице“.\n12. В чл. 76, ал. 2 думите „председателят на Държавната агенция по горите“ се заменят с „министърът на земеделието и храните“.\n13. В чл. 77:\nа) в ал. 1 думите „Председателят на Държавната агенция по горите“ се заменят с „Министърът на земеделието и храните по предложение на изпълнителния директор на Изпълнителната агенция по горите“;\nб) в ал. 2 думите „председателят на Държавната агенция по горите“ се заменят с „министърът на земеделието и храните по предложение на изпълнителния директор на Изпълнителната агенция по горите“.\n14. В чл. 96:\nа) в ал. 1 думите „председателя на Държавната агенция по горите“ се заменят с „министъра на земеделието и храните“;\nб) в ал. 4 думите „Държавната агенция по горите“ се заменят с „Изпълнителната агенция по горите“. \n15. В§ 12 от преходните и заключителните разпоредби думите „председателя на Държавната агенция по горите“ се заменят с „министъра на земеделието и храните“.\n16. Навсякъде в закона думите „Държавната агенция по горите“, „Държавна агенция по горите“, „председателят на Държавната агенция по горите“ и „председателя на Държавната агенция по горите“ се заменят съответно с „Изпълнителната агенция по горите“, „Изпълнителна агенция по горите“, „изпълнителният директор на Изпълнителната агенция по горите“ и „изпълнителния директор на Изпълнителната агенция по горите“.\n§ 62.\n Подзаконовите нормативни актове по прилагането на Закона за лова и опазване на дивеча, издадени от председателя на Държавната агенция по горите, се прилагат до издаването на съответните актове от министъра на земеделието и храните, доколкото не противоречат на този закон.\n§ 63.\n В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 1\n10 от 2008 г. и бр. 42 и 44 от 2009 г.) т. 8 в\n приложението към чл. 12, ал. 1, т. 5 се изменя така:\n„8. Изпълнителна агенция по горите“.\n§ 64.\n В Закона за биологичното разнообразие (обн., ДВ, бр. 77 от 2002 г.; изм., бр. 88 и 105 от 2005 г., бр. 29, 30, 34 и 80 от 2006 г., бр. 52, 53, 64 и 94 от 2007 г., бр. 43 от 2008 г. и бр. 19 от 2009 г.) се правят следните изменения:\n1. В чл. 42, ал. 1 думите „председателя на Държавната агенция по горите“ се заменят с „министъра на земеделието и храните“.\n2. В чл. 51 думите „председателя на Държавната агенция по горите“ се заменят с „министъра на земеделието и храните“.\n3. В чл. 57 думите „председателя на Държавната агенция по горите“ се заменят с „министъра на земеделието и храните“.\n4. В чл. 62а думите „председателят на Държавната агенция по горите“ се заменят с „министърът на земеделието и храните“.\n5. В чл. 69 думите „председателя на Държавната агенция по горите“ се заменят с „министъра на земеделието и храните“.\n6. В чл. 130:\nа) в ал. 1:\nаа) в изречение първо думите „председателя на Държавната агенция по горите“ се заменят с „изпълнителния директор на Изпълнителната агенция по горите“;\nбб) в изречение второ думите „председателя на Държавната агенция по горите“ се заменят с „министъра на земеделието и храните“;\nб) в ал. 3 думите „или от председателя на Държавната агенция по горите“ се заменят с „или от изпълнителния директор на Изпълнителната агенция по горите“, а думите „председателя на Държавната агенция по горите“ се заменят с „министъра на земеделието и храните“;\nв) в ал. 6 думите „Държавната агенция по горите“ се заменят с „Изпълнителната агенция по горите“. \n7. В § 13 от преходните и заключителните разпоредби думите „председателя на Държавната агенция по горите“ се заменят с „министъра на земеделието и храните“.\n8. Навсякъде в закона думите:\nа) „Министерството на земеделието и продоволствието“ и „министъра на земеделието и продоволствието“ се заменят съответно с „Министерството на земеделието и храните“ и „министъра на земеделието и храните“;\nб) „Държавната агенция по горите“ и „председателя на Държавната агенция по горите“ се заменят съответно с „Изпълнителната агенция по горите“ и „изпълнителния директор на Изпълнителната агенция по горите“.\n§ 65.\n В Закона за възстановяване на собствеността върху горите и земите от горския фонд (обн., ДВ, бр. 110 от 1997 г.; изм., бр. 33, 59 и 133 от 1998 г., бр. 49 от 1999 г., бр. 26 и 36 от 2001 г., бр. 45, 63 и 99 от 2002 г., бр. 16 от 2003 г., бр. 36 от 2004 г., бр. 30 от 2006 г., бр. 13, 24 и 59 от 2007 г., бр. 36, 43 и 91 от 2008 г. и бр. 6 от 2009 г.) се правят следните изменения:\n1. В § 10, ал. 2 от преходните разпоредби на Закона за изменение и допълнение на Закона за възстановяване на собствеността върху горите и земите от горския фонд (обн., ДВ, бр. 26 от 2001 г.; изм., бр. 36 от 2001 г., бр. 36 от 2004 г. и бр. 91 от 2008 г.) в изречение първо думите „Държавната агенция по горите“ се заменят с „Изпълнителната агенция по горите“, а в изречение второ думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n2. Навсякъде в закона думите „Министерството на земеделието и продоволствието“, „министърът на земеделието и продоволствието“ и „министъра на земеделието и продоволствието“ се заменят съответно с „Министерството на земеделието и храните“, „министърът на земеделието и храните“ и „министъра на земеделието и храните“.\n§ 66.\n В Закона за защитените територии (обн., ДВ, бр. 133 от 1998 г.; изм., бр. 98 от 1999 г., бр. 28, 48 и 78 от 2000 г., бр. 23, 77 и 91 от 2002 г., бр. 28 и 94 от 2005 г., бр. 30 и 65 от 2006 г., бр. 24 и 62 от 2007 г., бр. 36 и 43 от 2008 г. и бр. 19 от 2009 г.) се правят следните изменения:\n1. В чл. 52:\nа) в ал. 1 думата „продоволствието“ се заменя с „храните“, а думите „Държавната агенция по горите“ се заменят с „Изпълнителната агенция по горите“;\nб) в ал. 2 думите „Държавната агенция по горите“ се заменят с „Изпълнителната агенция по горите“;\nв) в ал. 3 думите „председателя на Държавната агенция по горите“ се заменят с „министъра на земеделието и храните“.\n2. В чл. 85, ал. 1:\nа) в изречение първо думата „продоволствието“ се заменя с „храните“, а думите „председателя на Държавната агенция по горите“ се заменят с „изпълнителния директор на Изпълнителната агенция по горите“;\nб) в изречение второ думата „продоволствието“ се заменя с „храните“, а думите „или от председателя на Държавната агенция по горите“ се заличават.\n3. Навсякъде в закона думите „Министерството на земеделието и продоволствието“ и „Държавната агенция по горите“ се заменят съответно с „Министерството на земеделието и храните“ и „Изпълнителната агенция по горите“.\n§ 67.\n В Закона за защита на животните (ДВ, бр. 13 от 2008 г.) се правят следните изменения:\n1. В чл. 16, ал. 1 думите „Държавната агенция по горите“ се заменят с „Изпълнителната агенция по горите“.\n2. В чл. 59:\nа) в ал. 1 думата „продоволствието“ се заменя с „храните“;\nб) в ал. 2 думите „председателя на Държавната агенция по горите“ се заменят с „министъра на земеделието и храните чрез Изпълнителната агенция по горите“.\n3. В чл. 70, ал. 1 думите „Държавната агенция по горите“ се заменят с „Изпълнителната агенция по горите“.\n4. Навсякъде в закона думите „министърът на земеделието и продоволствието“ и „министъра на земеделието и продоволствието“ се заменят съответно с „министърът на земеделието и храните“ и „министъра на земеделието и храните“.\n§ 68.\n В Закона за кадастъра и имотния регистър (обн., ДВ, бр. 34 от 2000 г.; изм., бр. 45 и 99 от 2002 г., бр. 36 от 2004 г., бр. 39 и 105 от 2005 г., бр. 29 и 30 от 2006 г., бр. 57 и 59 от 2007 г., бр. 36 и 91 от 2008 г.) се правят следните изменения:\n1. В чл. 52:\nа) в ал. 2 думата „продоволствието“ се заменя с „храните“;\nб) в ал. 3 думите „Държавната агенция по горите“ се заменят с „Изпълнителната агенция по горите“.\n2. В § 4, ал. 1, т. 3 от преходните и заключителните разпоредби думите „и председателя на Държавната агенция по горите“ се заличават.\n§ 69.\n В Закона за лечебните растения (обн., ДВ, бр. 29 от 2000 г.; изм., бр. 23 и 91 от 2002 г., бр. 30 и 65 от 2006 г., бр. 94 от 2007 г., бр. 36 и 43 от 2008 г.) се правят следните изменения:\n1. В чл. 43:\nа) в ал. 2, т. 5 думите „министъра на земеделието и продоволствието и председателя на Държавната агенция по горите“ се заменят с „министъра на земеделието и храните“;\nб) в ал. 4 думите „Министерството на земеделието и продоволствието“ и „Държавната агенция по горите“ се заменят съответно с „Министерството на земеделието и храните“ и „Изпълнителната агенция по горите“.\n2. Навсякъде в закона думите:\nа) „министърът на земеделието и продоволствието“ и „министъра на земеделието и продоволствието“ се заменят съответно с „министърът на земеделието и храните“ и „министъра на земеделието и храните“;\nб) „председателя на Държавната агенция по горите“ и „председателят на Държавната агенция по горите“ се заменят съответно с „изпълнителния директор на Изпълнителната агенция по горите“ и „изпълнителният директор на Изпълнителната агенция по горите“.\n§ 70.\n В Закона за опазване на селскостопанското имущество (обн., ДВ, бр. 54 от 1974 г.; изм., бр. 22 от 1976 г., бр. 35 и 36 от 1979 г., бр. 28 от 1982 г., бр. 45 от 1984 г., бр. 65 от 1995 г., бр. 44 и 86 от 1996 г., бр. 11 от 1998 г., бр. 30 и 33 от 2006 г. и бр. 36 от 2008 г.) се правят следните изменения:\n1. В чл. 44 думите „продоволствието, от председателя на Държавната агенция по горите“ се заменят с „храните“.\n2. Навсякъде в закона думите:\nа) „Министерството на земеделието и продоволствието“, „министърът на земеделието и продоволствието“ и „министъра на земеделието и продоволствието“ се заменят съответно с „Министерството на земеделието и храните“, „министърът на земеделието и храните“ и „министъра на земеделието и храните“;\nб) „Държавната агенция по горите“ и „председателя на Държавната агенция по горите“ се заменят съответно с „Изпълнителната агенция по горите“ и „изпълнителния директор на Изпълнителната агенция по горите“.\n§ 71.\n В Закона за почвите (ДВ, бр. 89 от 2007 г.) се правят следните изменения:\n1. В чл. 5, ал. 4, т. 7, буква „г“ думите „управления по продоволствието“ се заменят с „дирекции по горите“.\n2. В чл. 20, ал. 2 думите „министъра на земеделието и продоволствието и председателя на Държавната агенция по горите“ се заменят с „министъра на земеделието и храните“.\n3. Навсякъде в закона думите:\nа) „председателят на Държавната агенция по горите“ и „председателя на Държавната агенция по горите“ се заменят съответно с „изпълнителният директор на Изпълнителната агенция по горите“ и „изпълнителния директор на Изпълнителната агенция по горите“;\nб) „министърът на земеделието и продоволствието“ и „министъра на земеделието и продоволствието“ се заменят съответно с „министърът на земеделието и храните“ и „министъра на земеделието и храните“.\n§ 72.\n В Закона за рибарството и аквакултурите (обн., ДВ, бр. 41 от 2001 г.; изм., бр. 88, 94 и 105 от 2005 г., бр. 30, 65, 82, 96 и 108 от 2006 г., бр. 36, 43 и 71 от 2008 г. и бр. 12, 32 и 42 от 2009 г.) се правят следните изменения:\n1. В чл. 91:\nа) в ал. 1 думата „продоволствието“ се заменя с „храните“;\nб) в ал. 2 думите „Държавната агенция по горите“ се заменят с „Изпълнителната агенция по горите“;\nв) в ал. 3 думата „продоволствието“ се заменя с „храните“;\nг) в ал. 4 думата „продоволствието“ се заменя с „храните“, думите „от председателя на Държавната агенция по горите“ се заличават, а думите „определени от тях“ се заменят с „оправомощени от него“.\n2. Навсякъде в закона думите:\nа) „Министерството на земеделието и продоволствието“, „министърът на земеделието и продоволствието“ и „министъра на земеделието и продоволствието“ се заменят съответно с „Министерството на земеделието и храните“, „министърът на земеделието и храните“ и „министъра на земеделието и храните“;\nб) „Държавната агенция по горите“ се заменят с „Изпълнителната агенция по горите“.\n§ 73.\n В Закона за устройство на територията (обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г. и бр. 6, 17 и 19 от 2009 г.) в чл. 124, ал. 6 думите „председателя на Държавната агенция по горите“ се заменят с „изпълнителния директор на Изпълнителната агенция по горите“.\n§ 74.\n В Закона за генетично модифицирани организми (обн., ДВ, бр. 27 от 2005 г.; изм., бр. 88 и 99 от 2005 г., бр. 30 от 2006 г., бр. 31 от 2007 г., бр. 36, 43 и 54 от 2008 г. и бр. 74 от 2009 г.) в чл. 109, ал. 1 думите „Държавната агенция по горите“ се заменят с „Изпълнителната агенция по горите“.\nЗаконът е приет от 41-ото Народно събрание на 30 септември 2009 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n11405"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9642",
    "meta": [],
    "text": "УКАЗ № 329\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за преобразуване на Строителните войски, Войските на Министерството на транспорта и Войските на Комитета по пощи и далекосъобщения в държавни предприятия, приет от ХLI Народно събрание на 30 септември 2009 г.\nИздаден в \nСофия на 5 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за преобразуване на Строителните войски, Войските на Министерството на транспорта и Войските на Комитета по пощи и далекосъобщения в държавни предприятия \n(обн., ДВ, бр. 57 от 2000 г.; изм., бр. 45 от 2002 г. и бр. 35 от 2009 г.)\n§ 1. \nВ чл. 12 ал. 2 се отменя.\n§ 2. \nВ чл. 13 т. 1 се изменя така:\n„1. назначава и освобождава членовете на управителния съвет и главния директор;“.\n§ 3. \nВ чл. 14 ал. 1 се изменя така:\n„(1) Управителният съвет се състои от трима членове – председател, заместник-председател и главен директор, които се назначават от министъра по чл. 2.“\n§ 4. \nВ чл. 15 се правят следните изменения и допълнения: \n1. Алинея 2 се изменя така:\n„(2) Управителният съвет може да приема решения, ако присъстват най-малко половината от членовете му лично или представлявани от друг член на съвета. Никой присъстващ член не може да представлява повече от един отсъстващ. За представляването е необходимо изрично пълномощно за всеки конкретен случай.“\n2. Създава се ал. 4:\n„(4) Управителният съвет може да взема решения и неприсъствено, ако всички членове са заявили писмено съгласието си за решението.“\n§ 5. \nЧленове 19 и 20 се отменят.\nЗаконът е приет от 41-ото Народно събрание на 30 септември 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11407"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9685",
    "meta": [],
    "text": "УКАЗ № 328\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за железопътния транспорт, приет от ХLI Народно събрание на 30 септември 2009 г.\nИздаден в \nСофия на 5 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за железопътния транспорт \n(обн., ДВ, бр. 97 от 2000 г.; изм., бр. 47 и 96 от 2002 г., бр. 70 и 115 от 2004 г., бр. 77 и 88 от 2005 г., бр. 36, 37, 62, 92 и 108 от 2006 г., бр. 22, 35 и 74 от 2009 г.)\n§ 1. \nВ чл. 13, ал. 1 думите „петима членове“ се заменят с „трима членове“.\n§ 2. \nВ чл. 14 се правят следните изменения и допълнения:\n1. Алинея 2 се изменя така:\n„(2) Управителният съвет може да приема решения, ако присъстват най-малко половината от членовете му лично или представлявани от друг член на съвета. Никой присъстващ член не може да представлява повече от един отсъстващ. За представляването е необходимо изрично пълномощно за всеки конкретен случай.“\n2. Създава се ал. 4:\n„(4) Управителният съвет може да взема решения и неприсъствено, ако всички членове са заявили писмено съгласието си за решението.“\nДопълнителна разпоредба\n§ 3. \nНавсякъде в закона думите „министърът на транспорта“, „министъра на транспорта“ и „Министерството на транспорта“ се заменят съответно с „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\nЗаконът е приет от 41-ото Народно събрание на 30 септември 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11408"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9686",
    "meta": [],
    "text": "УКАЗ № 330\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за морските пространства, вътрешните водни пътища и пристанищата на Република България, приет от ХLI Народно събрание на 30 септември 2009 г.\nИздаден в \nСофия на 5 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за морските пространства, вътрешните вод­ни пътища и пристанищата на Република България \n(обн., ДВ, бр. 12 от 2000 г.; изм., бр. 111 от 2001 г., бр. 24 и 70 от 2004 г., бр. 11 от 2005 г.; Решение № 5 на Конституционния съд от 2005 г. – бр. 45 от 2005 г.; изм., бр. 87, 88, 94, 102 и 104 от 2005 г., бр. 30, 36, 43, 65, 99 и 108 от 2006 г., бр. 41, 54 и 109 от 2007 г., бр. 67, 71, 98 и 108 от 2008 г. и бр. 47 от 2009 г.)\n§ 1. \nВ чл. 115п се правят следните изменения и допълнения:\n1. В ал. 1 думите „5 членове“ се заменят с „трима членове“.\n2. В ал. 5 се създава т. 4:\n„4. по решение на министъра на транспорта, информационните технологии и съобщенията – с едномесечно предизвестие.“\n3. Създават се ал. 8, 9 и 10:\n„(8) Управителният съвет може да взема решения, ако присъстват най-малко половината от членовете му лично или представлявани от друг член на съвета. Никой присъстващ член не може да представлява повече от един отсъстващ. За представляването е необходимо изрично пълномощно за всеки конкретен случай.\n(9) Решенията се вземат с обикновено мнозинство.\n(10) Управителният съвет може да взема решения и при неприсъственост, ако всички членове са заявили писмено съгласието си за решението.“\nДопълнителна разпоредба\n§ 2. \nНавсякъде в закона думите „министърът на транспорта“, „министъра на транспорта“ и „Министерството на транспорта“ се заменят съответно с „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\nЗаконът е приет от 41-ото Народно събрание на 30 септември 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11406"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9688",
    "meta": [],
    "text": "УКАЗ № 322\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за Националния архивен фонд, приет от ХLI Народно събрание на 24 септември 2009 г.\nИздаден в \nСофия на 25 септември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за Националния архивен фонд\n (обн., ДВ, бр. 57 от 2007 г.; изм., бр. 19 и 42 от 2009 г.)\n§ 1.\n В чл. 9, ал. 2 думите „министъра на държавната администрация и административната реформа“ се заменят с „министъра на транспорта, информационните технологии и съобщенията“. \nЗаключителна разпоредба\n§ 2.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 24 септември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n11235"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9644",
    "meta": [],
    "text": "УКАЗ № 321\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за вътрешния одит в публичния сектор, приет от ХLI Народно събрание на 23 септември 2009 г.\nИздаден в \nСофия на 25 септември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за вътрешния одит в публичния сектор \n(обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г. и бр. 42 и 44 от 2009 г.)\n§ 1. \nВ приложението към чл. 12, ал. 1, т. 5 на ред 14 думите „Държавна агенция за информационни технологии и съобщения“ се заличават. \nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 23 септември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n11234"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9684",
    "meta": [],
    "text": "УКАЗ № 317\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Договора между Република България и Федерална република Германия за сътрудничество в борбата с транс­граничната злоупотреба при обезщетения и вноски за социална сигурност от заетост и с нерегистрираната заетост, както и при нелегална трансгранична временна заетост, приет от ХLI Народно събрание на 16 септември 2009 г.\nИздаден в София на 24 септември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Договора между Република България и Федерална република Германия за сътрудничество в борбата с транс­граничната злоупотреба при обезщетения и вноски за социална сигурност от заетост и с нерегистрираната заетост, както и при нелегална трансгранична временна заетост\nЧлен единствен. \nРатифицира Договора между Република България и Федерална репуб­лика Германия за сътрудничество в борбата с транс­граничната злоупотреба при обезщетения и вноски за социална сигурност от заетост и с нерегистрираната заетост, както и при нелегална трансгранична временна заетост, подписан на 12 ноември 2008 г. в София.\nЗаконът е приет от 41-ото Народно събрание на 16 септември 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11133"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9770",
    "meta": [],
    "text": "УКАЗ № 310 \nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за професионалното образование и обучение, приет от XLI Народно събрание на 10 септември 2009 г.\nИздаден в София на 11 септември 2009 г.\nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за професионалното образование и обучение \n(обн., ДВ, бр. 68 от 1999 г.; изм., бр. 1 и 108 от 2000 г., бр. 111 от 2001 г., бр. 103 и 120 от 2002 г., бр. 29 от 2003 г., бр. 28, 77 и 94 от 2005 г., бр. 30 и 62 от 2006 г.; попр., бр. 63 от 2006 г.; изм., бр. 13 и 26 от 2008 г. и бр. 36 от 2009 г.)\n§ 1.\n В § 18 от преходните и заключителните разпоредби на Закона за изменение и допълнение на Закона за професионалното образование и обучение (ДВ, бр. 36 от 2009 г.) се правят следните изменения и допълнения:\n1. В ал. 1 след думите „2004 – 2005 г.“ се добавя „и 2005 – 2006 г.“, след думите „2005 – 2006 г.“ се добавя „и 2006 – 2007 г.“, а думите „през учебната 2009 – 2010 г.“ се заличават.\n2. В ал. 2 думите „2005 – 2006 г.“ се заменят с „2006 – 2007 г.“, а думите „2006 – 2007 г.“ се заличават.\nДопълнителна разпоредба\n§ 2.\n Навсякъде в закона думите „министърът на образованието и науката“, „министъра на образованието и науката“ и „Министерството на образованието и науката“ се заменят съответно с „министърът на образованието, младежта и науката“, „министъра на образованието, младежта и науката“ и „Министерството на образованието, младежта и науката“.\nЗаключителни разпоредби\n§ 3.\n В Закона за народната просвета (обн., ДВ, бр. 86 от 1991 г.; изм., бр. 90 от 1996 г., бр. 36, 124 и 153 от 1998 г., бр. 67 и 68 от 1999 г., бр. 90 и 95 от 2002 г., бр. 29, 71, 86 и 114 от 2003 г., бр. 40 от 2004 г., бр. 28, 94, 103 и 105 от 2005 г., бр. 41 и 105 от 2006 г., бр. 113 от 2007 г., бр. 50 от 2008 г., бр. 35 и 36 от 2009 г.) навсякъде думите „министърът на образованието и науката“, „министъра на образованието и науката“ и „Министерството на образованието и науката“ се заменят съответно с „министърът на образованието, младежта и науката“, „министъра на образованието, младежта и науката“ и „Министерството на образованието, младежта и науката“.\n§ 4\n. В Закона за степента на образование, общообразователния минимум и учебния план (обн., ДВ, бр. 67 от 1999 г.; изм., бр. 90 и 95 от 2002 г., бр. 29 от 2003 г., бр. 40 от 2004 г., бр. 41 и 105 от 2006 г., бр. 50 от 2008 г., бр. 36 от 2009 г.) навсякъде думите „министъра на образованието и науката“ и „Министерството на образованието и науката“ се заменят съответно с „министъра на образованието, младежта и науката“ и „Министерството на образованието, младежта и науката“.\n§ 5.\n В Закона за висшето образование (обн., ДВ, бр. 112 от 1995 г.; изм., бр. 28 от 1996 г., бр. 56 от 1997 г.; попр., бр. 57 от 1997 г., изм., бр. 58 от 1997 г., бр. 60 от 1999 г.; попр., бр. 66 от 1999 г.; изм., бр. 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42 от 2009 г.) навсякъде думите „министърът на образованието и науката“, „министъра на образованието и науката“ и „Министерството на образованието и науката“ се заменят съответно с „министърът на образованието, младежта и науката“, „министъра на образованието, младежта и науката“ и „Министерството на образованието, младежта и науката“.\n§ 6. \nВ Закона за кредитиране на студенти и докторанти (обн., ДВ, бр. 69 от 2008 г.; изм., бр. 12 и 32 от 2009 г.) навсякъде думите „министърът на образованието и науката“, „министъра на образованието и науката“, „заместник-министър на образованието и науката“ и „Министерството на образованието и науката“ се заменят съответно с „министърът на образованието, младежта и науката“, „министъра на образованието, младежта и науката“, „заместник-министър на образованието, младежта и науката“ и „Министерството на образованието, младежта и науката“.\n§ 7.\n В Закона за насърчаване на научните изследвания (обн., ДВ, бр. 92 от 2003 г.; изм., бр. 36 от 2008 г.) навсякъде думите „министърът на образованието и науката“, „министъра на образованието и науката“ и „Министерството на образованието и науката“ се заменят съответно с „министърът на образованието, младежта и науката“, „министъра на образованието, младежта и науката“ и „Министерството на образованието, младежта и науката“.\n§ 8.\n В Закона за Селскостопанската академия (обн., ДВ, бр. 113 от 1999 г.; изм., бр. 15 от 2003 г., бр. 43 и 54 от 2008 г. и бр. 10 от 2009 г.) в чл. 2 думите „министъра на образованието и науката“ се заменят с „министъра на образованието, младежта и науката“.\n§ 9.\n В Закона за признаване на професионални квалификации (обн., ДВ, бр. 13 от 2008 г.; изм., бр. 41 от 2009 г.) навсякъде думите „министърът на образованието и науката“, „министъра на образованието и науката“ и „Министерството на образованието и науката“ се заменят съответно с „министърът на образованието, младежта и науката“, „министъра на образованието, младежта и науката“ и „Министерството на образованието, младежта и науката“.\n§ 10.\n В Закона за безопасно използване на ядрената енергия (обн., ДВ, бр. 63 от 2002 г.; изм., бр. 120 от 2002 г., бр. 70 от 2004 г., бр. 76, 88 и 105 от 2005 г., бр. 30 от 2006 г., бр. 11 и 109 от 2007 г., бр. 36 и 67 от 2008 г., бр. 42 от 2009 г.) в чл. 13 думите „образованието и науката“ се заменят с „образованието, младежта и науката“.\n§ 11.\n В Закона за борба с трафика на хора (обн., ДВ, бр. 46 от 2003 г.; изм., бр. 86 от 2005 г., бр. 33 от 2008 г.) в чл. 4, ал. 2 думите „заместник-министър на образованието и науката“ се заменят със „заместник-министър на образованието, младежта и науката“.\n§ 12.\n В Закона за борба срещу противообществените прояви на малолетните и непълнолетните (обн., Изв., бр. 13 от 1958 г.; изм., бр. 11 от 1961 г., ДВ, бр. 35 от 1966 г., бр. 30 от 1969 г., бр. 89 от 1974 г., бр. 53 от 1975 г.; попр., бр. 55 от 1975 г.; изм., бр. 63 от 1976 г., бр. 36 от 1979 г., бр. 75 от 1988 г., бр. 110 от 1996 г.; попр., бр. 3 от 1997 г.; изм., бр. 69 от 1999 г., бр. 66 и 96 от 2004 г., бр. 28, 94 и 103 от 2005 г., бр. 25 и 47 от 2009 г.) се правят следните изменения:\n1. В чл. 4, ал. 1 думите „заместник-министър на образованието и науката“ се заменят със „заместник-министър на образованието, младежта и науката“.\n2. В чл. 30, ал. 1 думите „Министерството на образованието и науката“ се заменят с „Министерството на образованието, младежта и науката“.\n§ 13.\n В Закона за българското гражданство (обн., ДВ, бр. 136 от 1998 г.; изм., бр. 41 от 2001 г., бр. 54 от 2002 г., бр. 52 и 109 от 2007 г.) в чл. 12, т. 5 думите „министъра на образованието и науката“ се заменят с „министъра на образованието, младежта и науката“.\n§ 14. \nВ Закона за вероизповеданията (обн., ДВ, бр. 120 от 2002 г.; изм., бр. 33 от 2006 г., бр. 59 от 2007 г.) се правят следните изменения:\n1. В чл. 31 думите „Министерството на образованието и науката“ се заменят с „Министерството на образованието, младежта и науката“.\n2. В чл. 33, ал. 1 думите „министъра на образованието и науката“ се заменят с „министъра на образованието, младежта и науката“.\n§ 15.\n В Закона за ветеринарномедицинската дейност (обн., ДВ, бр. 87 от 2005 г.; изм., бр. 30, 31, 55 и 88 от 2006 г., бр. 51 и 84 от 2007 г., бр. 13, 36 и 100 от 2008 г., бр. 27 от 2009 г., бр. 35 от 2009 г.) в чл. 19, ал. 5 думите „министъра на образованието и науката“ се заменят с „министъра на образованието, младежта и науката“.\n§ 16.\n В Закона за генетично модифицирани организми (обн., ДВ, бр. 27 от 2005 г.; изм., бр. 88 и 99 от 2005 г., бр. 30 от 2006 г., бр. 31 от 2007 г., бр. 36, 43 и 54 от 2008 г.) в чл. 7 се правят следните изменения:\n1. В ал. 2 думите „Министърът на образованието и науката“ се заменят с „Министърът на образованието, младежта и науката“.\n2. В ал. 5, т. 1, буква „е“ думите „Министерството на образованието и науката“ се заменят с „Министерството на образованието, младежта и науката“.\n§ 17.\n В Закона за геодезията и картографията (обн., ДВ, бр. 29 от 2006 г.; изм., бр. 57 и 109 от 2007 г., бр. 36 от 2008 г., бр. 19 от 2009 г.) в чл. 18, ал. 3 думите „Министерството на образованието и науката“ се заменят с „Министерството на образованието, младежта и науката“.\n§ 18. \nВ Закона за горите (обн., ДВ, бр. 125 от 1997 г.; изм., бр. 79 и 133 от 1998 г., бр. 26 от 1999 г., бр. 29 и 78 от 2000 г., бр. 77, 79 и 99 от 2002 г., бр. 16 и 107 от 2003 г., бр. 72 и 105 от 2005 г., бр. 29, 30, 34, 36, 80, 82 и 102 от 2006 г., бр. 13, 24, 53 и 64 от 2007 г., бр. 43 и 54 от 2008 г.; Решение № 4 на Конституционния съд от 2008 г. – бр. 63 от 2008 г.; изм., бр. 69, 70 и 91 от 2008 г., бр. 6, 12 и 32 от 2009 г., бр. 19 от 2009 г.) в чл. 16, ал. 4 думите „министъра на образованието и науката“ се заменят с „министъра на образованието, младежта и науката“.\n§ 19. \nВ Закона за гражданската регистрация (обн., ДВ, бр. 67 от 1999 г.; изм., бр. 28 и 37 от 2001 г., бр. 54 от 2002 г., бр. 63 от 2003 г., бр. 70 и 96 от 2004 г., бр. 30 от 2006 г., бр. 48 и 59 от 2007 г., бр. 105 от 2008 г., бр. 6, 19 и 47 от 2009 г.) в чл. 115, ал. 1, т. 5 думите „Министерството на образованието и науката“ се заменят с „Министерството на образованието, младежта и науката“.\n§ 20. \nВ Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. – бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12 и 23 от 2009 г.) в чл. 41, т. 3 думите „министъра на образованието и науката“ се заменят с „министъра на образованието, младежта и науката“.\n§ 21. \nВ Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92 и 99 от 2005 г., бр. 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г.) навсякъде думите „министърът на образованието и науката“ и „министъра на образованието и науката“ се заменят съответно с „министърът на образованието, младежта и науката“ и „министъра на образованието, младежта и науката“.\n§ 22.\n В Закона за държавните такси (обн., Изв., бр. 104 от 1951 г.; изм., бр. 89 от 1959 г., бр. 21 от 1960 г.; ДВ, бр. 53 от 1973 г., бр. 87 от 1974 г., бр. 21 от 1975 г., бр. 21 от 1990 г., бр. 55 от 1991 г., бр. 100 от 1992 г., бр. 69 и 87 от 1995 г., бр. 37, 100 и 104 от 1996 г., бр. 82 и 86 от 1997 г., бр. 133 от 1998 г., бр. 81 от 1999 г., бр. 97 от 2000 г., бр. 62, 63 и 90 от 2002 г., бр. 84 и 86 от 2003 г., бр. 24, 36 и 37 от 2004 г.,бр. 43 от 2005 г., бр. 18 и 33 от 2006 г., бр. 43 от 2008 г.) в чл. 5, буква „м“ думите „Министерството на образованието и науката“ се заменят с „Министерството на образованието, младежта и науката“.\n§ 23. \nВ Закона за държавния служител (обн., ДВ, бр. 67 от 1999 г.; изм., бр. 1 от 2000 г., бр. 25, 99 и 110 от 2001 г., бр. 45 от 2002 г., бр. 95 от 2003 г., бр. 70 от 2004 г., бр. 19 от 2005 г., бр. 24, 30 и 102 от 2006 г., бр. 59 и 64 от 2007 г., бр. 43, 94 и 108 от 2008 г., бр. 35 и 42 от 2009 г.) в чл. 35а, ал. 3 думите „Министерството на образованието и науката“ се заменят с „Министерството на образованието, младежта и науката“.\n§ 24. \nВ Закона за железопътния транспорт (обн., ДВ, бр. 97 от 2000 г.; изм., бр. 47 и 96 от 2002 г., бр. 70 и 115 от 2004 г., бр. 77 и 88 от 2005 г., бр. 36, 37, 62, 92 и 108 от 2006 г., бр. 22 и 35 от 2009 г.) в чл. 39, ал. 1 думите „министъра на образованието и науката“ се заменят с „министъра на образованието, младежта и науката“.\n§ 25.\n В Закона за закрила и развитие на културата (обн., ДВ, бр. 50 от 1999 г.; изм., бр. 1 от 2000 г., попр., бр. 34 от 2001 г.; изм., бр. 75 от 2002 г., бр. 55 от 2004 г., бр. 28, 74, 93, 99 и 103 от 2005 г., бр. 21, 41 и 106 от 2006 г., бр. 84 от 2007 г., бр. 19 и 42 от 2009 г.) в чл. 20, т. 2 думите „министърът на образованието и науката“ се заменят с „министърът на образованието, младежта и науката“.\n§ 26.\n В Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14 и 47 от 2009 г.) навсякъде думите „министърът на образованието и науката“, „министъра на образованието и науката“ и „Министерството на образованието и науката“ се заменят съответно с „министърът на образованието, младежта и науката“, „министъра на образованието, младежта и науката“ и „Министерството на образованието, младежта и науката“.\n§ 27.\n В Закона за защита от дискриминация (обн., ДВ, бр. 86 от 2003 г.; изм., бр. 70 от 2004 г., бр. 105 от 2005 г., бр. 30 и 68 от 2006 г., бр. 59 и 100 от 2007 г., бр. 69 и 108 от 2008 г., бр. 42 от 2009 г.) в чл. 29, ал. 1 думите „Министърът на образованието и науката“ се заменят с „Министърът на образованието, младежта и науката“.\n§ 28.\n В Закона за защита при бедствия (обн., ДВ, бр. 102 от 2006 г.; изм., бр. 41 и 113 от 2007 г., бр. 69 и 102 от 2008 г., бр. 35 от 2009 г.) в чл. 16, ал. 3 думите „Министърът на образованието и науката“ се заменят с „Министърът на образованието, младежта и науката“.\n§ 29. \nВ Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36 и 41 от 2009 г.) навсякъде думите „министъра на образованието и науката“ и „Министерството на образованието и науката“ се заменят съответно с „министъра на образованието, младежта и науката“ и „Министерството на образованието, младежта и науката“.\n§ 30. \nВ Закона за изпълнение на наказанията и задържането под стража (ДВ, бр. 25 от 2009 г.) навсякъде думите „министъра на образованието и науката“ и „Министерството на образованието и науката“ се заменят съответно с „министъра на образованието, младежта и науката“ и „Министерството на образованието, младежта и науката“.\n§ 31.\n В Закона за интеграция на хората с увреждания (обн., ДВ, бр. 81 от 2004 г.; изм., бр. 28, 88, 94, 103 и 105 от 2005 г., бр. 18, 30, 33, 37, 63, 95, 97 и 108 от 2006 г., бр. 31, 46 и 108 от 2007 г., бр. 41 от 2009 г.) навсякъде думите „министъра на образованието и науката“ и „Министерството на образованието и науката“ се заменят съответно с „министъра на образованието, младежта и науката“ и „Министерството на образованието, младежта и науката“.\n§ 32.\n В Закона за контрол върху наркотичните вещества и прекурсорите (обн., ДВ, бр. 30 от 1999 г.; изм., бр. 63 от 2000 г., бр. 74, 75 и 120 от 2002 г., бр. 56 от 2003 г., бр. 76, 79 и 103 от 2005 г., бр. 30, 75 и 82 от 2006 г., бр. 31 и 55 от 2007 г., бр. 36, 43 и 69 от 2008 г., бр. 41 от 2009 г.) в чл. 84, ал. 1 думите „Министерството на образованието и науката“ се заменят с „Министерството на образованието, младежта и науката“.\n§ 33.\n В Закона за кръвта, кръводаряването и кръвопреливането (обн., ДВ, бр. 102 от 2003 г.; изм., бр. 70 от 2004 г., бр. 30 и 65 от 2006 г., бр. 31 от 2007 г., бр. 41 от 2009 г.) в чл. 11, ал. 1 думите „министърът на образованието и науката“ се заменят с „министърът на образованието, младежта и науката“.\n§ 34.\n В Закона за Министерството на вътрешните работи (обн., ДВ, бр. 17 от 2006 г.; изм., бр. 30, 102 и 105 от 2006 г., бр. 11, 31, 41, 46, 57, 64 и 109 от 2007 г., бр. 28, 43, 69, 94 и 98 от 2008 г., бр. 27 и 42 от 2009 г.) в чл. 131 навсякъде думите „министъра на образованието и науката“ се заменят с „министъра на образованието, младежта и науката“.\n§ 35. \nВ Закона за народните читалища (обн., ДВ, бр. 89 от 1996 г.; изм., бр. 95 от 1997 г., бр. 90 от 1999 г., бр. 28 и 94 от 2005 г., бр. 108 от 2006 г., бр. 42 от 2009 г.) в чл. 5, ал. 1 думите „Министерството на образованието и науката“ се заменят с „Министерството на образованието, младежта и науката“.\n§ 36.\n В Закона за насърчаване на заетостта (обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32 и 41 от 2009 г.) навсякъде думите „министъра на образованието и науката“, „заместник-министър на образованието и науката“ и „Министерството на образованието и науката“ се заменят съответно с „министъра на образованието, младежта и науката“, „заместник-министър на образованието, младежта и науката“ и „Министерството на образованието, младежта и науката“.\n§ 37.\n В Закона за Националния дарителски фонд „13 века България“ (обн., ДВ, бр. 12 от 2001 г.; изм., бр. 32 и 94 от 2005 г., бр. 113 от 2007 г., бр. 42 от 2009 г.) в чл. 7, ал. 2 думите „министърът на образованието и науката“ се заменят с „министърът на образованието, младежта и науката“.\n§ 38. \nВ Закона за обществените библиотеки (ДВ, бр. 42 от 2009 г.) в чл. 47, ал. 1 думите „Министерството на образованието и науката“ се заменят с „Министерството на образованието, младежта и науката“.\n§ 39.\n В Закона за отбраната и въоръжените сили на Република България (ДВ, бр. 35 от 2009 г.) навсякъде думите „министъра на образованието и науката“ се заменят с „министъра на образованието, младежта и науката“.\n§ 40. \nВ Закона за социално подпомагане (обн., ДВ, бр. 56 от 1998 г.; изм., бр. 45 и 120 от 2002 г., бр. 18, 30 и 105 от 2006 г., бр. 52 и 59 от 2007 г., бр. 58 от 2008 г., бр. 14 и 41 от 2009 г.) в чл. 4, ал. 4 думите „Министерството на образованието и науката“ се заменят с „Министерството на образованието, младежта и науката“.\n§ 41.\n В Закона за техническите изисквания към продуктите (обн., ДВ, бр. 86 от 1999 г.; изм., бр. 63 и 93 от 2002 г., бр. 18 и 107 от 2003 г., бр. 45, 77, 88, 95 и 105 от 2005 г., бр. 30, 62 и 76 от 2006 г., бр. 41 и 86 от 2007 г.) в чл. 45, ал. 2 думите „Министърът на образованието и науката“ се заменят с „Министърът на образованието, младежта и науката“.\n§ 42.\n В Закона за физическото възпитание и спорта (обн., ДВ, бр. 58 от 1996 г.; Решение №\n8 на Конституционния съд от 1997 г. – бр. 53 от 1997 г.; изм., бр. 124 от 1998 г., бр. 51 и 81 от 1999 г., бр. 53 от 2000 г.; попр., бр. 55 от 2000 г.; изм., бр. 64 от 2000 г., бр. 75 от 2002 г.; Решение № 6 на Конституционния съд от 2002 г. – бр. 95 от 2002 г.; изм., бр. 120 от 2002 г., бр. 96 от 2004 г., бр. 88 и 103 от 2005 г., бр. 30, 34, 36 и 80 от 2006 г., бр. 41, 46 и 53 от 2007 г., бр. 50 от 2008 г.) навсякъде думите „министъра на образованието и науката“, „министърът на образованието и науката“ и „Министерството на образованието и науката“ се заменят съответно с „министъра на образованието, младежта и науката“, „министърът на образованието, младежта и науката“ и „Министерството на образованието, младежта и науката“.\n§ 43.\n В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 от 2009 г.) в чл. 11, ал. 2, т. 2 думите „Министерството на образованието и науката“ се заменят с „Министерството на образованието, младежта и науката“.\n§ 44.\n В Закона за хазарта (обн., ДВ, бр. 51 от 1999 г.; изм., бр. 103 от 1999 г., бр. 53 от 2000 г., бр. 1, 102 и 110 от 2001 г., бр. 75 от 2002 г., бр. 31 от 2003 г., бр. 70 от 2004 г., бр. 79, 94, 95, 103 и 105 от 2005 г., бр. 30 и 54 от 2006 г., бр. 109 и 110 от 2007 г., бр. 42 от 2009 г.) в чл. 9, ал. 3, т. 1 думите „министъра на образованието и науката“ се заменят с „министъра на образованието, младежта и науката“.\n§ 45.\n В Закона за храните (обн., ДВ, бр. 90 от 1999 г.; изм., бр. 102 от 2003 г., бр. 70 от 2004 г., бр. 87, 99 и 105 от 2005 г., бр. 30, 31, 34, 51, 55, 80 и 96 от 2006 г., бр. 31, 51 и 53 от 2007 г., бр. 36 и 69 от 2008 г., бр. 23 и 41 от 2009 г.) в чл. 23а, ал. 3 думите „министърът на образованието и науката“ се заменят с „министърът на образованието, младежта и науката“.\n§ 46.\n В Закона за чужденците в Република България (обн., ДВ, бр. 153 от 1998 г.; изм., бр. 70 от 1999 г., бр. 42 и 112 от 2001 г., бр. 45 и 54 от 2002 г., бр. 37 и 103 от 2003 г., бр. 37 и 70 от 2004 г., бр. 11, 63 и 88 от 2005 г., бр. 30 и 82 от 2006 г., бр. 11, 29, 52, 63 и 109 от 2007 г., бр. 13, 26, 28 и 69 от 2008 г., бр. 12, 32 и 36 от 2009 г.) в чл. 24б, ал. 5 думите „министъра на образованието и науката“ се заменят с „министъра на образованието, младежта и науката“.\n§ 47.\n В Семейния кодекс (ДВ, бр. 47 от 2009 г.) се правят следните изменения:\n1. В чл. 94, ал. 6 думите „министъра на образованието и науката“ се заменят с „министъра на образованието, младежта и науката“.\n2. В чл. 114, ал. 1 думите „Министерството на образованието и науката“ се заменят с „Министерството на образованието, младежта и науката“.\n§ 48.\n Законът влиза в сила от деня на обнародването му в „Държавен вестник“, с изключение на § 1, който влиза в сила от 15 септември 2009 г., и § 47, който влиза в сила от 1 октомври 2009 г.\nЗаконът е приет от 41-ото Народно събрание на 10 септември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n10948"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9640",
    "meta": [],
    "text": "УКАЗ № 311\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за пътищата, приет от ХLI Народно събрание на 9 септември 2009 г.\nИздаден в \nСофия на 11 септември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за пътищата \n(обн., ДВ, бр. 26 от 2000 г.; изм., бр. 88 от 2000 г., бр. 111 от 2001 г., бр. 47 и 118 от 2002 г., бр. 9 и 112 от 2003 г., бр. 6 и 14 от 2004 г., бр. 88 и 104 от 2005 г., бр. 30, 36, 64, 102, 105 и 108 от 2006 г., бр. 59 от 2007 г., бр. 43 и 69 от 2008 г., бр. 12, 32, 41 и 42 от 2009 г.)\n§ 1.\n В чл. 1, ал. 2, т. 1 след думата „репуб­ликански“ се добавя „или общински“.\n§ 2. \nВ чл. 3, ал. 4 думите „на министъра на транспорта и“ се заличават.\n§ 3.\n В чл. 4 се правят следните изменения и допълнения:\n1. В ал. 1 след думата „републиканските“ се добавя „и общинските“.\n2. В ал. 2 след думата „републиканските“ се добавя „и общинските“, а думата „градо­устройствен“ се заменя с „устройствен“.\n§ 4. \nВ чл. 5, ал. 6 след думата „републиканските“ се добавя „или общинските“.\n§ 5.\n В чл. 6, ал. 3 думата „градоустройствените“ се заменя с „устройствените“.\n§ 6.\n В чл. 9, ал. 4 думите „Национална агенция „Пътна инфраструктура“ се заменят с „Агенция „Пътна инфраструктура“. \n§ 7.\n В чл. 10, ал. 6 думата „транспорта“ се заменя с „финансите и министъра на регионалното развитие и благоустройството“.\n§ 8.\n В чл. 10а, ал. 5, т. 4 думите „Национална агенция „Пътна инфраструктура“ се заменят с „Агенция „Пътна инфраструктура“.\n§ 9. \nВ чл. 10е се правят следните изменения:\n1. В ал. 1 думите „Национална агенция „Пътна инфраструктура“ се заменят с „Агенция „Митници“.\n2. В ал. 2 думите „управление „Пътни такси и разрешителни“ на Национална агенция „Пътна инфраструктура“ се заменят с „Агенция „Митници“.\n§ 10.\n В чл. 19 се правят следните изменения:\n1. В ал. 1, т. 1 думите „Национална агенция „Пътна инфраструктура“ се заменят с „Агенция „Пътна инфраструктура“.\n2. В ал. 3 думите „Национална агенция „Пътна инфраструктура“ се заменят с „Агенция „Пътна инфраструктура“.\n§ 11. \nЧлен 20 се изменя така:\n„Чл. 20. (1) Министърът на транспорта, информационните технологии и съобщенията и министърът на регионалното развитие и благоустройството:\n1. осъществяват държавната политика за развитието на пътната инфраструктура;\n2. предлагат на Министерския съвет стратегия за развитие на пътната инфраструктура и средносрочна програма за изпълнението й;\n3. внасят в Министерския съвет проекти на закони и на подзаконови нормативни актове, уреждащи ползването и управлението на пътищата, съобразно техните компетентности.\n(2) Министърът на транспорта, информационните технологии и съобщенията поддържа и развива международните инициативи и сключва международни договори за изграждането на участъци от трансевропейската пътна мрежа на територията на страната, включително за трансграничните пътни връзки.\n(3) Министърът на регионалното развитие и благоустройството поддържа и развива международните инициативи, сключва и осигурява изпълнението на международни договори в областта на управлението, планирането, изграждането и поддържането на републиканските пътища.\n(4) Ръководителите на управляващите органи на Оперативна програма „Транспорт“ и Оперативна програма „Регионално развитие“ сключват оперативни споразумения с председателя на управителния съвет на Агенция „Пътна инфраструктура“ за изпълнението на проекти, финансирани от Оперативна програма „Транспорт“, Оперативна програма „Регионално развитие“, Кохезионния фонд и Европейския фонд за регионално развитие на Европейския съюз.“\n§ 12.\n В чл. 21 се правят следните изменения и допълнения:\n1. Алинея 1 се изменя така:\n„(1) Националната агенция „Пътна инфраструктура“ към Министерския съвет се преобразува в Агенция „Пътна инфраструктура“ към министъра на регионалното развитие и благоустройството.“\n2. Алинея 2 се изменя така:\n„(2) Агенция „Пътна инфраструктура“, наричана по-нататък „агенцията“, е юридическо лице, второстепенен разпоредител с бюджетни кредити към министъра на регионалното развитие и благоустройството, със седалище София и със специализирани звена: областни пътни управления и Централен институт на пътните технологии, национални и европейски норми и стандарти.“\n3. В ал. 3:\nа) точки 12 и 13 се отменят;\nб) в т. 14 думите „извънредните ситуации“ се заменят с „вътрешните работи, други компетентни органи“.\n4. Създава се ал. 4:\n„(4) Министърът на регионалното развитие и благоустройството осъществява контрол върху дейността на агенцията, като:\n1. утвърждава бюджета на агенцията;\n2. приема отчета за изпълнение на бюджета на агенцията;\n3. осъществява контрол върху изпълнението на бюджета на агенцията в рамките на своите компетенции;\n4. приема годишния отчет за дейността на агенцията;\n5. осъществява и други контролни функции в рамките на правомощията му, предвидени в нормативен акт.“\n§ 13.\n Член 21а се изменя така:\n„Чл. 21а. (1) Агенцията се ръководи от управителен съвет.\n (2) Управителният съвет се състои от председател и двама членове, които са с подходяща квалификация и професионален опит в областта на управлението, планирането, изграждането и поддържането на пътната инфраструктура или в управлението на публични и корпоративни структури.\n(3) Агенцията се представлява от председателя на управителния съвет. \n(4) Договорите с председателя и членовете на управителния съвет се сключват, изменят и прекратяват от министъра на регионалното развитие и благоустройството.“\n§ 14. \nЧлен 21б се изменя така:\n„Чл. 21б. (1) Председател и член на управителния съвет на агенцията не може да бъде лице, което:\n1. е поставено под запрещение;\n2. е осъждано за умишлено престъпление от общ характер на лишаване от свобода;\n3. заема длъжност или извършва дейност по чл. 19, ал. 6 от Закона за администрацията; \n4. е свързано лице по смисъла на Търговския закон с търговец или съдружник или акционер в търговец, който участва в процедури за обществени поръчки или за концесии, провеждани от агенцията;\n5. заема ръководна или контролна длъжност в политическа партия;\n6. е лишавано от правото да осъществява търговска дейност;\n7. не е български гражданин, гражданин на друга държава – членка на Европейския съюз, на друга държава – страна по Споразумението за Европейското икономическо пространство, или на Конфедерация Швейцария.\n(2) Председателят и членовете на управителния съвет подават декларация за липса на обстоятелствата по ал. 1 при встъпване в длъжност и текущо на всеки 6 месеца. В тридневен срок от промяна на декларираните обстоятелства лицето подава декларация за това.\n(3) При възникване на обстоятелство, което е несъвместимо с изискванията за заемане на длъжността по ал. 1, договорът на съответното лице се прекратява.“\n§ 15. \nЧлен 21в се изменя така:\n„Чл. 21в. (1) Управителният съвет взема решения за:\n1. организиране на разпределението и разходването на средствата за изпълнение на дейностите по планирането, изграждането, управлението и поддържането на републиканските пътища;\n2. приемане на проекта на бюджет на агенцията;\n3. извършване на разпоредителни сделки или отдаване под наем на имоти и вещи – държавна собственост, предоставени за управление на агенцията;\n4. предложения до министъра на регионалното развитие и благоустройството за промени в списъка на републиканските пътища;\n5. предложения за проекти на нормативни актове, уреждащи управлението, проектирането, строителството и поддържането на пътища;\n6. одобряване на технически спецификации, технически указания и методически документи, свързани с изграждането, управлението, експлоатацията и поддържането на пътищата;\n7. възлагане на обществени поръчки за проектиране, строителство, ремонт и поддържане на републиканските пътища, както и за управление на проекти, научно-приложни изследвания и консултации, свързани с управлението на пътищата;\n8. изработване на проектите на решения за откриване на процедури за предоставяне на концесия, на обосновка, на обявление, на документация за участие и на концесионни договори за концесии на републикански пътища;\n9. изготвяне, приемане и предоставяне на министъра на регионалното развитие и благоустройството ежегодно в срок до 31 март на годишен отчет за дейността на агенцията за предходната година. \n(2) Управителният съвет взема и други решения, свързани с оперативното ръководство и дейността на агенцията.\n(3) Управителният съвет взема решения с мнозинство от неговите членове.\n(4) Правилата за работата на управителния съвет се одобряват от министъра на регионалното развитие и благоустройството по предложение на управителния съвет.“\n§ 16.\n Член 21г се изменя така:\n„Чл. 21г. Председателят на управителния съвет на агенцията:\n1. организира дейността на агенцията; \n2. назначава и освобождава служителите на агенцията;\n3. сключва договорите за обществени поръчки за проектиране, строителство, ремонт и поддържане на републиканските пътища, както и за управление на проекти, научно-приложни изследвания и консултации, свързани с управлението на пътищата, след решение на управителния съвет;\n4. сключва концесионните договори за републикански пътища и представлява концедента по тях, включително като извършва контрола по изпълнение на концесионните договори;\n5. сключва други договори и споразумения, необходими за дейността на агенцията;\n6. организира и привежда в изпълнение решенията на управителния съвет;\n7. решава други въпроси, предвидени в нормативен акт, които не са от изключителната компетентност на управителния съвет.“\n§ 17.\n В чл. 21д, ал. 3 думите „министър-председателя“ се заменят с „министъра на регионалното развитие и благоустройството“.\n§ 18. \nВ чл. 21е се правят следните изменения:\n1. В ал. 1 думите „изпълнителния директор“ се заменят с „управителния съвет“.\n2. В ал. 2 думите „със заповед на изпълнителния директор“ се заменят със „с решение на управителния съвет“.\n§ 19.\n В чл. 22, ал. 1 думите „ал. 2“ се заменят с „чл. 21, ал. 2“.\n§ 20.\n В чл. 24, ал. 1 думите „от изпълнителния директор на агенцията след разрешение от надзорния съвет“ се заменят със „с решение на управителния съвет на агенцията“.\n§ 21. \nВ чл. 26 се правят следните изменения:\n1. В ал. 3 в текста преди т. 1 думите „изпълнителния директор на агенцията или от упълномощено от него длъжностно лице“ се заменят с „управителния съвет на агенцията или от упълномощено от управителния съвет длъжностно лице от агенцията“.\n2. В ал. 5 думите „Изпълнителният директор“ се заменят с „Управителният съвет“.\n§ 22.\n В чл. 27 се правят следните изменения:\n1. Алинея 1 се изменя така:\n„(1) Агенция „Пътна инфраструктура“ проучва интензивността на движението и контролира теглото, осовото натоварване и габаритните размери на пътните превозни средства чрез разполагане на определени места на устройства за отчитане на тези характеристики с оглед правилната експлоатация на пътищата и предпазването им от разрушаване, като събира такси при превишаване на допустимите стойности.“\n2. Алинея 2 се отменя. \n3. В ал. 3 думите „Национална агенция „Пътна инфраструктура“ се заменят с „Агенция „Пътна инфраструктура“, а думите „и 2“ се заличават. \n§ 23.\n В чл. 36а, ал. 2, т. 2, буква „а“ думите „изпълнителния директор“ се заменят с „управителния съвет“.\n§ 24. \nВ чл. 38, ал. 4, т. 1 думите „изпълнителния директор на агенцията“ се заменят с „управителния съвет на агенцията или упълномощено от управителния съвет длъжностно лице от агенцията“.\n§ 25.\n В чл. 39, ал. 2 думите „заповед на изпълнителния директор на агенцията“ се заменят с „решение на управителния съвет на агенцията или заповед на упълномощено от управителния съвет длъжностно лице от агенцията“.\n§ 26. \nВ чл. 50 ал. 1 се отменя.\n§ 27. \nВ чл. 56 се правят следните изменения:\n1. В ал. 2, т. 1 думите „управление „Пътни такси и разрешителни“ се заменят с „Агенция „Митници“.\n2. В ал. 3, т. 1 думите „изпълнителния директор на агенцията или от упълномощено от него длъжностно лице“ се заменят с „управителния съвет на агенцията или от упълномощено от управителния съвет длъжностно лице от агенцията, съответно от директора на Агенция „Митници“ или от упълномощено от него длъжностно лице от агенцията“.\n§ 28.\n Навсякъде в закона думите „министъра на транспорта“ се заменят с „министъра на транспорта, информационните технологии и съобщенията“.\nПреходни и заключителни разпоредби\n§ 29.\n (1) Бюджетните кредити от бюджета на Национална агенция „Пътна инфраструктура“ към Министерския съвет, преобразувана с този закон, се прехвърлят по бюджета на Министерството на регионалното развитие и благоустройството.\n(2) Агенция „Пътна инфраструктура“ към министъра на регионалното развитие и благоустройството е правоприемник на активите, пасивите, правата и задълженията, включително на правата и задълженията по сключените договори на Национална агенция „Пътна инфраструктура“ към Министерския съвет по баланса и отчета към датата на влизане в сила на този закон.\n(3) Трудовите правоотношения с работниците и служителите в Национална агенция „Пътна инфраструктура“ към Министерския съвет се уреждат при условията и по реда на чл. 123 от Кодекса на труда, с изключение на тези по ал. 4. \n(4) Трудовите правоотношения с работниците и служителите от Управление „Пътни такси и разрешителни“ в Национална агенция „Пътна инфраструктура“ към Министерския съвет се прекратяват при условията и по реда на чл. 328, ал. 1, т. 2 от Кодекса на труда от влизането в сила на измененията в Устройствения правилник на Агенция „Митници“.\n§ 30. \nПравомощията на надзорния съвет, на изпълнителния директор и на заместник изпълнителните директори на Национална агенция „Пътна инфраструктура“ към Министерския съвет се прекратяват от датата на влизане в сила на този закон. \n§ 31.\n В Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г.) се правят следните изменения и допълнения:\n1. В чл. 148в, ал. 3 думите „Национална агенция „Пътна инфраструктура“ се заменят с „Агенция „Пътна инфраструктура“.\n2. В чл. 167, ал. 3:\nа) изречение второ се изменя така: „Общата маса, осовото натоварване и габаритните размери на пътните превозни средства се контролират от длъжностни лица на Агенция „Митници“ и на Агенция „Пътна инфраструктура“ с оглед правилната експлоатация на пътищата и предпазването им от разрушаване.“;\nб) създава се изречение трето: „Агенция „Митници“ осъществява митнически контрол върху превозвачите и контролира спазването на маршрутите от превозвачите, влизащи или излизащи от страната.“ \nЗаконът е приет от 41-ото Народно събрание на 9 септември 2009 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n10949"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9650",
    "meta": [],
    "text": "УКАЗ № 367\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за електронните съобщения, приет от ХLI Народно събрание на 28 октомври 2009 г.\nИздаден в \nСофия на 5 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за\n електронните съобщения \n(обн., ДВ, бр. 41 от 2007 г.; изм. и доп., бр. 109 от 2007 г., бр. 36, 43 и 69 от 2008 г., бр. 17, 35, 37, 42 от 2009 г.; Решение № 3 на Конституционния съд от 2009 г. – бр. 45 от 2009 г.; изм., бр. 82 от 2009 г.)\n§ 1. \nВ чл. 3 т. 2 се изменя така:\n„2. от държавните органи и техните администрации във връзка с националната сигурност.”\n§ 2.\n В чл. 10 се правят следните изменения:\n1. В ал. 1 думите „Министерството на транспорта” се заменят с „Министерството на транспорта, информационните технологии и съобщенията”, а думите „Министерството на извънредните ситуации” и „Държавната агенция за информационни технологии и съобщения” се заличават.\n2. В ал. 2:\nа) в изречение първо думите „председателят на Държавната агенция за информационни технологии и съобщения” се заменят с „министърът на транспорта, информационните технологии и съобщенията”;\nб) в изречение трето думите „Държавната агенция за информационни технологии и съобщения” се заменят с „Министерството на транспорта, информационните технологии и съобщенията”.\n3. В ал. 4 думите „Държавната агенция за информационни технологии и съобщения” се заменят с „Министерството на транспорта, информационните технологии и съобщенията”.\n§ 3.\n В глава трета наименованието на раздел ІІІ се изменя така: „Министър на транспорта, информационните технологии и съобщенията”.\n§ 4.\n Член 15 се изменя така:\n„Чл. 15. Министърът на транспорта, информационните технологии и съобщенията е специализиран орган на изпълнителната власт, който провежда държавната политика в областта на електронните съобщения и в областта на информационното общество.” \n§ 5.\n В чл. 20, ал. 1, т. 14 след думите „бедствия и аварии” се поставя точка и текстът докрая се заличава.\nДопълнителна разпоредба\n§ 6. \nВ останалите текстове на закона думите: \n1. „председателят на Държавната агенция за информационни технологии и съобщения” и „председателя на Държавната агенция за информационни технологии и съобщения” се заменят съответно с „министърът на транспорта, информационните технологии и съобщенията” и „министъра на транспорта, информационните технологии и съобщенията”.\n2. „Държавната агенция за информационни технологии и съобщения” се заменят с „Министерството на транспорта, информационните технологии и съобщенията”.\n3. „Министерството на транспорта” и „министъра на транспорта” се заменят съответно с „Министерството на транспорта, информационните технологии и съобщенията” и „министъра на транспорта, информационните технологии и съобщенията”.\nПреходни и заключителни разпоредби\n§ 7.\n Издадените до влизането в сила на този закон подзаконови нормативни актове запазват действието си, доколкото не му противоречат.\n§ 8.\n Законът влиза в сила от деня на обнародването му в „Държавен вестник”. \nЗаконът е приет от 41-ото Народно събрание на 28 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12320"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9655",
    "meta": [],
    "text": "УКАЗ № 368\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Договора за предоставяне на данни от Европейския център за далечно опознаване и проследяване на корабите (LRIT) на Изпълнителна агенция „Морска администрация“, приет от ХLI Народно събрание на 28 октомври 2009 г.\nИздаден в \nСофия на 5 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Договора за предоставяне на данни от Европейския център за далечно опознаване и проследяване на корабите (LRIT) на Изпълнителна агенция „Морска администрация“\nЧлен единствен.\n Ратифицира Договора за предоставяне на данни от Европейския център за далечно опознаване и проследяване на корабите (LRIT) на Изпълнителна агенция „Морска администрация“, подписан на 17 юни 2009 г. в Лисабон.\nЗаконът е приет от 41-ото Народно събрание на 28 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12229"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9617",
    "meta": [],
    "text": "УКАЗ № 365\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за специалните разузнавателни средства, приет от ХLI Народно събрание на 22 октомври 2009 г.\nИздаден в \nСофия на 4 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН \nза изменение и допълнение на Закона за специалните разузнавателни средства \n(обн., ДВ, бр. 95 от 1997 г.; доп., бр. 70 от 1999 г., бр. 49 от 2000 г., бр. 17 от 2003 г., бр. 86 от 2005 г., бр. 45 и 82 от 2006 г., бр. 109 от 2007 г., бр. 43 и 109 от 2008 г.)\n§ 1. \nЧлен 34б се изменя така:\n„Чл. 34б. (1) Народното събрание чрез комисия, определена с правилника за организацията и дейността му, осъществява парламентарен контрол и наблюдение на процедурите по разрешаване, прилагане и използване на специалните разузнавателни средства, съхраняването и унищожаването на получената чрез тях информация, както и за защита на правата и свободите на гражданите срещу незаконосъобразното използване на специални разузнавателни средства.\n(2) Комисията по ал. 1 ежегодно до 31 май представя пред Народното събрание доклад за извършената дейност, който съдържа обобщени данни за разрешаването, прилагането и използването на специалните разузнавателни средства, съхраняването и унищожаването на информацията, получена чрез тях, както и за защита на правата и свободите на гражданите срещу незаконосъобразното използване на специални разузнавателни средства.“\n§ 2. \nЧлeнове 34в – 34е се отменят.\n§ 3. \nВ чл. 34ж се правят следните изменения и допълнения:\n1. Досегашният текст става ал. 1 и в нея:\nа) в текста преди т. 1 думите „Националното бюро“ се заменят с „комисията по чл. 34б“;\nб) в т. 4 думите „да дава задължителни указания, свързани с подобряване режима на“ се заменят с „да прави предложения за подобряване на процедурите по“;\nв) точка 5 се отменя.\n2. Създава се ал. 2:\n„(2) При наличие на данни за неправомерно използване и прилагане на специални разузнавателни средства, съответно съхраняване или унищожаване на придобитата чрез тях информация, комисията по чл. 34б сезира органите на прокуратурата и ръководителите на органите и структурите по чл. 13, 15 и 20.“\n§ 4. \nЧлен 34з се изменя така:\n„Чл. 34з. (1) Комисията по чл. 34б уведомява служебно гражданите, когато спрямо тях са били прилагани неправомерно специални разузнавателни средства.\n(2) Гражданите не се уведомяват, когато това ще създаде опасност:\n1. за постигане на целите по чл. 3 или чл. 4;\n2. от разкриване на оперативните способи или техническите средства;\n3. за живота или здравето на служителя под прикритие или на неговите възходящи, низходящи, братя, сестри, съпруг или лица, с които се намира в особено близки отношения, когато опасността произтича от възложените задачи.“\n§ 5. \nСъздава се глава четвърта „б“ с чл. 34и – 34р:\n„Глава четвърта „б“\nИЗПОЛЗВАНЕ И ПРИЛАГАНЕ НА СПЕЦИАЛНИ РАЗУЗНАВАТЕЛНИ СРЕДСТВА ВЪВ ВРЪЗКА С МЕЖДУНАРОДНОТО СЪТРУДНИЧЕСТВО ПО НАКАЗАТЕЛНОПРАВНИ ВЪПРОСИ\nЧл. 34и. (1) Специалните разузнавателни средства освен в случаите по чл. 3, ал. 1 могат да се използват и когато това е предвидено в международен договор, влязъл в сила за Република България.\n(2) В случаите по ал. 1 специални разузнавателни средства могат да се използват за предотвратяване и разследване на престъпления, които изрично са посочени в международния договор, по силата на който се допуска тяхното използване.\nЧл. 34к. (1) В случаите по чл. 34и специалните разузнавателни средства могат да се осигуряват и прилагат и от компетентните органи на чужда държава.\n(2) Чуждестранен служител под прикритие има правомощията и може да се използва за постигане на целите по чл. 10в, когато това е предвидено в международен договор, влязъл в сила за Република България, или на принципа на взаимност е сключено споразумение за всеки отделен случай.\nЧл. 34л. Специалните разузнавателни средства по реда на тази глава се прилагат за срока, предвиден в Наказателно-процесуалния кодекс.\nЧл. 34м. Резултатите, получени чрез специални разузнавателни средства по реда на тази глава, могат да бъдат използвани за целите на международната правна помощ, както и за целите навътрешното разследване съобразно условията на националното законодателство.\nЧл. 34н. (1) При получаване на молба за правна помощ от чужда държава с искане за продължаване на трансгранично наблюдение от територията на други държави на територията на Република България от служители на молещата държава Върховната касационна прокуратура се произнася по молбата и ако я допусне за изпълнение, внася писмено мотивирано искане за разрешение до председателя на Софийския градски съд или до оправомощен от него заместник-председател.\n(2) Искането трябва да съдържа:\n1. информация за престъплението, за разследването на което се налага извършването на трансграничното наблюдение;\n2. данни за лицата, спрямо които ще се извърши трансграничното наблюдение;\n3. кои служители ще извършат трансграничното наблюдение;\n4. условия, при които ще се извърши трансграничното наблюдение;\n5. срока на извършване на трансграничното наблюдение.\n(3) Председателят на Софийския градски съд или оправомощен от него заместник-председател незабавно дава писмено разрешение за извършване на трансграничното наблюдение или отказва извършването му, като мотивира своя отказ.\n(4) Разрешението се изпраща чрез Върховната касационна прокуратура на компетентните органи на молещата държава, за което се уведомяват компетентните български органи.\nЧл. 34о. (1) В спешни случаи на преминаване на българската граница при извършване на трансгранично наблюдение, когато не е било поискано предварително разрешение, служителите на чуждата държава, извършващи наблюдението, могат да го продължат на територията на Република България, когато това е предвидено в международен договор, влязъл в сила за Република България.\n(2) Компетентните органи на чуждата държава, чиито служители извършват наблюдението, са длъжни незабавно да уведомят Върховната касационна прокуратура и генералния комисар на Министерството на вътрешните работи или оправомощено от него длъжностно лице за това, че границата е била пресечена по време на наблюдението.\n(3) След уведомяването по ал. 2 Върховната касационна прокуратура незабавно се произнася дали наблюдението следва да се прекрати и уведомява за това молещата държава и генералния комисар на Министерството на вътрешните работи или оправомощено от него длъжностно лице.\n(4) Компетентните органи на чуждата държава, чиито служители извършват наблюдението, са длъжни незабавно да изпратят във Върховната касационна прокуратура молба за правна помощ за извършване на трансгранично наблюдение, придружена с мотиви, които обосновават пресичането на границата без предварително разрешение.\n(5) След получаване на молбата за правна помощ Върховната касационна прокуратура незабавно се произнася дали следва да бъде допусната за изпълнение. При отказ наблюдението се прекратява незабавно.\n(6) При допусната молба Върховната касационна прокуратура незабавно внася писмено мотивирано искане за разрешение до председателя на Софийския градски съд или до оправомощен от него заместник-председател.\n(7) Искането трябва да съдържа:\n1. информация за престъплението, за разследването на което се налага използването на трансграничното наблюдение;\n2. данни за лицата, спрямо които ще се извърши трансграничното наблюдение;\n3. обстоятелствата, които обуславят нуждата от спешност;\n4. кои служители ще извършат трансграничното наблюдение;\n5. условия, при които ще се извърши трансграничното наблюдение; \n6. срока на извършване на трансграничното наблюдение.\n(8) Председателят на Софийския градски съд или оправомощеният от него заместник-председател е длъжен в срок до пет часа, считано от преминаването на българската граница, да даде писмено разрешение за извършване на трансграничното наблюдение или отказва да даде разрешение, като мотивира своя отказ.\n(9) Председателят на Софийския градски съд или оправомощеният от него заместник-председател незабавно изпраща във Върховната касационна прокуратура даденото разрешение.\n(10) Когато председателят на Софийския градски съд или оправомощеният от него заместник-председател откаже да даде разрешение, трансграничното наблюдение се прекратява.\n(11) Върховната касационна прокуратура уведомява компетентните органи на молещата държава за даденото разрешение и незабавно го изпраща и уведомява служителите, които извършват наблюдението.\nЧл. 34п. (1) При прилагането на специални разузнавателни средства по реда на тази глава служителите на компетентните органи на чуждата държава са длъжни:\n1. да спазват законодателството на Република България;\n2. да спазват указанията на компетентните български органи;\n3. да носят документ, който удостоверява, че е дадено съответното разрешение, освен в случаите по чл. 34о;\n4. да са в състояние във всеки един момент да докажат, че действат в служебно качество.\n(2)При прилагането на специални разузнавателни средства по реда на тази глава не се допуска влизането в жилища и на места, които не са обществено достъпни. Служителите, които извършват наблюдението, нямат право да задържат лицето, което е под наблюдение.\n(3) Служителите на компетентните органи на чуждата държава изготвят доклад за извършените от тях на територията на Република България действия незабавно след тяхното извършване.\n(4) Докладът по ал. 3 се изпраща на Върховната касационна прокуратура, която го предоставя на председателя на Софийския градски съд или оправомощения от него заместник-председател, дал разрешението за извършване на действията, като той може да поиска личното явяване на съответните служители.\n(5) Органите на досъдебното производство и съдът могат да поискат компетентните органи на чуждата държава, чиито служители са извършвали действия по прилагане на специални разузнавателни средства на територията на Република България, да съдействат при провеждане на наказателно производство, когато такова е образувано в резултат на съответните действия, в които те са участвали.\nЧл. 34р. За неуредените в тази глава случаи се прилагат общите разпоредби на закона.“\nПреходна разпоредба\n§ 6. \n(1) Националното бюро за контрол на специалните разузнавателни средства се закрива.\n(2) Активите и пасивите на Националното бюро за контрол на специалните разузнавателни средства преминават към Министерството на правосъдието, а документацията и архивът се предават на Народното събрание.\n(3) Трудовите правоотношения на членовете на Националното бюро за контрол на специалните разузнавателни средства и служебните и трудовите правоотношения на служителите от неговата администрация се прекратяват от министъра на правосъдието приусловиятаипореданачл. 106, ал. 1, т. 1от Закона за държавния служител и чл. 328, ал. 1, т. 1 от Кодекса на труда. \n(4) При прекратяване на трудовите правоотношения членовете на Националното бюро за контрол на специалните разузнавателни средства, подали молба до Висшия съдебен съвет в 14-дневен срок от прекратяването, се възстановяват на заеманата към датата на избора им от Народното събрание в Националното бюро длъжност в органите на съдебната власт. Времето, прекарано на съответната длъжност, се зачита за стаж по чл. 164, ал. 1 – 5 от Закона за съдебната власт. \nЗаконът е приет от 41-ото Народно събрание на 22 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12117"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9776",
    "meta": [],
    "text": "УКАЗ № 366\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Спогодбата за социална сигурност между Република България и Република Корея, приет от ХLI Народно събрание на 22 октомври 2009 г.\nИздаден в \nСофия на 4 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Спогодбата за социална сигурност между Република България и Република Корея\nЧлен единствен. \nРатифицира Спогодбата за социална сигурност между Република България и Република Корея, подписана на 30 октомври 2008 г. в Сеул.\nЗаконът е приет от 41-ото Народно събрание на 22 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12073"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9774",
    "meta": [],
    "text": "УКАЗ № 364\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за контрол над взривните вещества, огнестрелните оръжия и боеприпасите, приет от ХLI Народно събрание на 22 октомври 2009 г.\nИздаден в \nСофия на 4 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за контрол над взривните вещества, огнестрелните оръжия и боеприпасите \n(обн., ДВ, бр. 133 от 1998 г.; изм., бр. 85 от 2000 г., бр. 99 от 2002 г., бр. 71 от 2003 г., бр. 102 и 105 от 2005 г., бр. 17, 30 и 38 от 2006 г., бр. 11 и 95 от 2007 г. и бр. 69 от 2008 г.)\n§ 1. \nВ чл. 1, ал. 2 след думите „Министерствотона вътрешните работи“ се поставя запетая и се добавя „за Главна дирекция „Охрана“ и Главна дирекция „Изпълнение на наказанията“ към Министерството на правосъдието, за Държавна агенция „Национална сигурност“.\n§ 2. \nВ преходните и заключителните разпоредби се правят следните изменения и допълнения:\n1. В \n§\n 6 след думите „Министерството на вътрешните работи“ се поставя запетая и се добавя „в Главна дирекция „Охрана“ и Главна дирекция „Изпълнение на наказанията“ към Министерството на правосъдието, в Държавна агенция „Национална сигурност“.\n2. В § 7: \nа) досегашният текст става ал. 1 и в нея след думите „Министерството на вътрешните работи“ се поставя запетая и се добавя „на държавните служители от Държавна агенция „Национална сигурност“, на държавните служители от Главна дирекция „Охрана“ и от Главна дирекция „Изпълнениe на наказанията“ към Министерството на правосъдието“;\nб) създава се ал. 2:\n„(2) Стажът, придобит по Закона за Министерството на вътрешните работи, Закона за отбраната и въоръжените сили на Република България и Закона за държавния служител от служителите, преминали в Държавна агенция „Национална сигурност“, в Главна дирекция „Охрана“ и Главна дирекция „Изпълнениe на наказанията“ към Министерството на правосъдието, се зачита за прослужено време по ал. 1.“\nЗаконът е приет от 41-ото Народно събрание на 22 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12116"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9619",
    "meta": [],
    "text": "УКАЗ № 363\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между Министерството на икономиката и енергетиката на Република България и Организацията за икономическо сътрудничество и развитие за предоставяне на целева финансова помощ в подкрепа на Инвестиционната харта на страните от Югоизточна Европа и анекса към него, приет от ХLI Народно събрание на 21 октомври 2009 г.\nИздаден в \nСофия на 2 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението между Министерството на икономиката и енергетиката на Република България и Организацията за икономическо сътрудничество и развитие за предоставяне на целева финансова помощ в подкрепа на Инвестиционната харта на страните от Югоизточна Европа и анекса към него\nЧлен единствен. \nРатифицира Споразумението между Министерството на икономиката и енергетиката на Република България и Организацията за икономическо сътрудничество и развитие за предоставяне на целева финансова помощ в подкрепа на Инвестиционната харта на страните от Югоизточна Европа, подписано на 22 декември 2008 г., и анекса към него от 19 юни 2009 г.\nЗаконът е приет от 41-ото Народно събрание на 21 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12074"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9736",
    "meta": [],
    "text": "УКАЗ № 362\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за пощенските услуги, приет от ХLI Народно събрание на 21 октомври 2009 г.\nИздаден в \nСофия на 2 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за пощенските услуги \n(обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г. и бр. 35 от 2009 г.)\n§ 1. \nВ чл. 2 се правят следните изменения:\n1. В т. 2 думите „извършване на универсална“ се заменят с „гарантиране извършването на универсалната“.\n2. Точка 3 се изменя така:\n„3. либерализиране на пазара на пощенските услуги и създаване на условия за конкуренция;“.\n§ 2. \nЧлен 5 се изменя така:\n„Чл. 5. (1) Пощенските услуги се осъществяват чрез пощенски мрежи, които могат да включват стационарни и/или мобилни пощенски станции, пощенски агентства и изнесени пощенски гишета, разменни и сортировъчни центрове и възли, транспортни и технически средства.\n(2) Звената и средствата на пощенските мрежи са организационно и технологично свързани с цел приемане, пренасяне и доставяне на пощенски пратки и извършване на пощенски парични преводи.“\n§ 3. \nВ чл. 6, ал. 2 думите „пряка пощенска реклама“ се заличават.\n§ 4. \nВ чл. 7 в текста преди т. 1 думите „въз основа на индивидуална лицензия или регистрация“ се заличават.\n§ 5. \nНаименованието на глава втора се изменя така: „Държавно управление и регулиране на пощенските услуги“.\n§ 6. \nВ глава втора наименованието на раздел І се изменя така: „Държавно управление на пощенските услуги“.\n§ 7. \nЧлен 9 се изменя така:\n„Чл. 9. Държавното управление на пощенските услуги се осъществява от министъра на транспорта, информационните технологии и съобщенията.“\n§ 8. \nСъздава се чл. 9а:\n„Чл. 9а. (1) Министерският съвет по предложение на министъра на транспорта, информационните технологии и съобщенията приема с решение Секторна пощенска политика за насоките за устойчиво развитие на пощенските услуги, на пазара на пощенските услуги и на пощенската инфраструктура. Решението за приемането й и Секторната пощенска политика се обнародват в „Държавен вестник“.\n(2) Секторната пощенска политика се актуализира най-малко веднъж на 4 години.“\n§ 9. \nЧлен 10 се изменя така:\n„Чл. 10. Министърът на транспорта, информационните технологии и съобщенията провежда държавната политика в областта на пощенските услуги.“\n§ 10.\n В чл. 11 се правят следните изменения:\n1. В ал. 2 думите „към министъра на държавната администрация и административната реформа“ се заменят с „към министъра на вътрешните работи“.\n2. В ал. 3 думите „по предложение на министъра на държавната администрация и административната реформа“ се заменят с „по предложение на министъра на вътрешните работи“.\n§ 11.\n В чл. 12, ал. 1 думите „Председателят на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“.\n§ 12.\n В чл. 13 се правят следните изменения и допълнения:\n1. В текста преди т. 1 думите „Председателят на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“.\n2. Точка 1 се изменя така:\n„1. изготвя и внася за приемане от Министерския съвет проект за секторна пощенска политика за насоките за устойчиво развитие на пощенските услуги, на пазара на пощенските услуги и на пощенската инфраструктура;“.\n3. Създава се нова т. 2:\n„2. изготвя и издава подзаконовите нормативни актове, свързани с осъществяването на своите правомощия, предвидени в този закон;“.\n4. Досегашната т. 2 става т. 3 и се изменя така:\n„3. представлява Република България във Всемирния пощенски съюз, както и в европейските и регионалните организации и структури в областта на пощенските услуги;“.\n5. Създава се нова т. 4:\n„4. осигурява изпълнението на задълженията на Република България в областта на пощенските услуги, свързани с членството й в Европейския съюз и в международни организации;“.\n6. Досегашната т. 3 става т. 5.\n7. Създава се т. 6:\n„6. определя състава на Специализирания експертен съвет по маркоиздаване;“.\n8. Досегашната т. 4 става т. 7 и в нея:\nа) в буква „а“ думите „анализирането и прогнозирането“ се заменят с „анализиране и прогнозиране развитието“;\nб) буква „в“ се изменя така:\n„в) организиране и контролиране на дейността на националното маркохранилище и международния обмен на пощенски марки.“\n§ 13.\n Член 13а се изменя така:\n„Чл. 13а. (1) Министърът на транспорта, информационните технологии и съобщенията преди издаване или внасяне в Министерския съвет на актовете по чл. 9а, ал. 1 и чл. 76 публикува съобщение за изготвените проекти в национален ежедневник, както и съобщение заедно с текста на проекта на страницата на Министерството на транспорта, информационните технологии и съобщенията в интернет.\n(2) В съобщението се посочва срок, не по-кратък от 30 дни, в който заинтересованите лица могат да представят писмени становища по проекта.\n(3) Министърът на транспорта, информационните технологии и съобщенията проучва становищата и отразява приетите предложения.\n(4) Процедурата за обществено обсъждане приключва с публикуване на страницата на Министерството на транспорта, информационните технологии и съобщенията в интернет на постъпилите предложения, местата и текстовете, в които са отразени приетите предложения, и мотивите за неприетите.“\n§ 14.\n В чл. 14 се правят следните изменения:\n1. В ал. 1 думите „на универсална пощенска услуга или на част от нея и операторите на неуниверсални пощенски услуги“ се заличават.\n2. В ал. 2 думите „председателя на Държавната агенция за информационни технологии и съобщения“ се заменят с „министъра на транспорта, информационните технологии и съобщенията“.\n§ 15.\n Член 15 се изменя така:\n„Чл. 15. (1) Комисията за регулиране на съобщенията регулира извършването на пощенските услуги в съответствие с този закон, като:\n1. осигурява условия за извършване на универсалната пощенска услуга на територията на цялата страна;\n2. осигурява условия за ефективна конкуренция на пазара на пощенски услуги и равнопоставеност на пощенските оператори;\n3. издава, изменя, допълва, спира, прекратява и отнема индивидуални лицензии за:\nа) извършване на универсалната пощенска услуга;\nб) извършване на услуги, включени в обхвата на универсалната пощенска услуга;\nв) извършване на пощенски парични преводи;\n4. вписва лицата в публичен регистър за оператори, извършващи неуниверсални пощенски услуги по чл. 38, т. 2 и/или 3, и при поискване издава удостоверение за вписване в регистъра;\n5. защитава интересите на потребителите на пощенски услуги;\n6. определя мерки за опазване тайната на кореспонденцията и осъществява контрол по тяхното изпълнение;\n7. определя нормативи за качеството на универсалната пощенска услуга и ефикасността на обслужване, които се обнародват в „Държавен вестник“;\n8. приема система за образуване на пощенските кодове на мрежите на пощенския оператор със задължение за извършване на универсалната пощенска услуга и на пощенските оператори, извършващи услуги, включени в обхвата на универсалната пощенска услуга; системата се обнародва в „Държавен вестник“;\n9. може да отправя до пощенските оператори обосновани писмени искания за предоставяне на информация, включително финансова, в съответните обем, срок и подробности, необходима за изпълнение на регулаторните й функции, като гарантира опазването й, ако тя е търговска тайна на оператора; в мотивите към искането се посочват причините и целите, за които се иска информацията;\n10. разработва и приема критерии за определяне труднодостъпност на районите в страната и селищата в тях;\n11. разработва съгласувано с Комисията за защита на конкуренцията проект на методика за доказване на дефицита от извършване на универсалната пощенска услуга, включително при икономически неизгодни условия; методиката се приема от Министерския съвет по предложение на Комисията за регулиране на съобщенията;\n12. разработва и приема нормативи за определяне гъстотата на местата за достъп до пощенската мрежа на пощенския оператор със задължение за извършване на универсалната пощенска услуга, така че да съответстват по брой и гъстота на нуждите на потребителите;\n13. разработва методика за определяне достъпността на цената на универсалната пощенска услуга; методиката се приема от Министерския съвет по предложение на Комисията за регулиране на съобщенията;\n14. съгласува цената на универсалната пощенска услуга по видове услуги;\n15. съгласува представената от пощенския оператор със задължение за извършване на универсалната пощенска услуга система за разпределение на разходите по видове услуги; определя процедура за реда и сроковете за съгласуването й;\n16. одобрява доказания дефицит от изпълнение на универсалната пощенска услуга, включително при икономически неизгодни условия за следващата календарна година съобразно методиката по т. 11;\n17. дава становище по спорове между потребители и пощенски оператори по предявени рекламации във връзка с извършването на универсалната пощенска услуга;\n18. съгласува предоставените от пощенските оператори общи условия на договора с потребителите;\n19. разработва съгласувано с Комисията за защита на конкуренцията проект на наредба за правилата за осигуряване на достъп до мрежата на пощенския оператор със задължение за извършване на универсалната пощенска услуга и за образуване на цените за осигуряване на достъпа; наредбата се приема от Министерския съвет по предложение на Комисията за регулиране на съобщенията;\n20. съгласува цените за осигуряване на достъп до мрежата на пощенския оператор със задължение за извършване на универсалната пощенска услуга;\n21. предоставя след мотивирано писмено искане от министъра на транспорта, информационните технологии и съобщенията информация, необходима за провеждане на държавната политика в областта на пощенските услуги.\n(2) Комисията за регулиране на съобщенията публикува решенията по ал. 1, т. 6, 7, 8, 10 и 12 в информационния си бюлетин и на страницата си в интернет.“\n§ 16.\n В чл. 15а се правят следните изменения и допълнения:\n1. В ал. 1:\nа) в т. 2 думата „предоставяне“ се заменя с „извършване“;\nб) в т. 4 думите „и удостоверения за регистрация“ се заличават;\nв) създава се нова т. 5:\n„5. задълженията на операторите, извършващи неуниверсални пощенски услуги по чл. 38, т. 2 и/или 3, съгласно този закон;“\nг) досегашната т. 5 става т. 6;\nд) досегашната т. 6 става т. 7 и в нея думите „пощенските мрежи, предназначени за предоставяне на универсалната пощенска услуга“ се заменят с „пощенската мрежа на оператора със задължение за извършване на универсалната пощенска услуга“;\nе) досегашната т. 7 става т. 8.\n2. В ал. 2 думите „организира и“ и „равнището на“ се заличават, а накрая се добавя „въз основа на резултатите от измерването по чл. 36а, ал. 1.“\n§ 17.\n Член 15б се изменя така:\n„Чл. 15б. (1) При изготвяне на проекти на актове, предвидени в този закон, както и по други въпроси от обществена значимост за развитието на пощенските услуги, Комисията за регулиране на съобщенията провежда процедура за обществено обсъждане, като публикува съобщение за изготвения проект и мотивите за изготвянето му в национален ежедневник и на страницата си в интернет.\n(2) В съобщението по ал. 1 се посочват мястото, откъдето заинтересованите лица могат да получат проекта, и срок, не по-кратък от 30 дни от публикуването, в който те могат да представят писмени становища по него.\n(3) Комисията за регулиране на съобщенията проучва становищата и отразява приетите предложения.\n(4) Процедурата за обществено обсъждане приключва с публикуване на страницата на комисията в интернет на постъпилите становища, приетите предложения, местата и текстовете, в които са отразени приетите предложения, и мотивите за неприетите.“\n§ 18.\n Създава се чл. 15в:\n„Чл. 15в. Комисията за регулиране на съобщенията с оглед ефективното изпълнение на функциите си, произтичащи от този закон, осъществява взаимодействие и координация с Комисията за защита на конкуренцията, с Комисията за защита на потребителите и с регулаторните органи на държавите – членки на Европейския съюз.“\n§ 19.\n Създава се чл. 16а:\n„Чл. 16а. Комисията за регулиране на съобщенията уведомява Европейската комисия за нормативите по чл. 15, ал. 1, т. 7 и за критериите по чл. 15, ал. 1, т. 10.“\n§ 20.\n В чл. 17 се правят следните изменения:\n1. В ал. 1:\nа) в т. 2 думите „видове услуги от обхвата на универсалната пощенска услуга“ се заменят с „начина, по който са решени“;\nб) точка 3 се отменя.\n2. В ал. 2 думите „в информационния си бюлетин и в“ се заменят с „на“.\n§ 21.\n В чл. 19 се правят следните изменения и допълнения:\n1. В т. 1 думите „разрешаваща извършването“ се заменят със „за извършване“ и думите „или на част от нея“ се заличават.\n2. Създават се нова т. 2 и т. 3:\n„2. издадена индивидуална лицензия за извършване на услуги, включени в обхвата на универсалната пощенска услуга;\n3. издадена индивидуална лицензия за извършване на пощенски парични преводи;“.\n3. Досегашната т. 2 става т. 4 и в нея думите „издадено удостоверение за регистрация“ се заменят с „подадено писмено уведомление“.\n§ 22.\n В чл. 20 се правят следните изменения и допълнения:\n1. В ал. 1:\nа) създава се нова т. 5:\n„5. спазват изискванията за защита на личните данни;“\nб) досегашната т. 5 става т. 6 и се изменя така:\n„6. създават условия за осъществяване на наблюдение и контрол върху пощенските услуги от компетентните органи на Министерството на вътрешните работи и Държавна агенция „Национална сигурност“ и доставят, монтират, въвеждат в експлоатация и поддържат за своя сметка необходимите за дейността им технически устройства и софтуери при необходимост осигуряват ползването им по възмезден начин от други пощенски оператори или ползват при необходимост по възмезден начин такива ресурси на други пощенски оператори;“\nв) досегашната т. 6 става т. 7 ивнеянакраясепоставя запетая и се добавя „ал. 2“;\nг) досегашните т. 7 и 8 стават съответно т. 8 и 9.\n2. В ал. 2 думите „Пощенските оператори на универсална пощенска услуга задължително застраховат“ се заменят с „Пощенският оператор със задължение за извършване на универсалната пощенска услуга застрахова“.\n§ 23.\n В чл. 21 се правят следните изменения и допълнения:\n1. Алинея 2 се изменя така:\n„(2) Пощенският оператор със задължение за извършване на универсалната пощенска услуга и пощенските оператори, лицензирани за извършване на услугите по чл. 39, т. 2 и/или 3, включват в общите условия на договора с потребителите: \n1. обхват и характеристики на услугите, които извършват;\n2. условия за достъп;\n3. условия за приемане и доставяне на пощенски пратки, пощенски колети и пощенски парични преводи; \n4. срок на доставяне на пощенските пратки, пощенските колети и пощенските парични преводи; \n5. начин на заплащане; \n6. права и задължения на потребителите и на пощенските оператори;\n7. забранените за поставяне в пощенските пратки и пощенските колети вещества и предмети; \n8. процедури по рекламации и обезщетения с конкретни размери на обезщетенията за забавени, изгубени, изцяло или частично повредени или ограбени пощенски пратки и пощенски колети и невръщане на сумата на наложения платеж на подателя; \n9. ред за решаване на спорове; \n10. други съществени условия по извършването и ползването на пощенските услуги.“\n2. Създава се нова ал. 3:\n„(3) Пощенските оператори, извършващи неуниверсални пощенски услуги по чл. 38, т. 2 и/или 3, включват в общите условия на договора с потребителите:\n1. видовете услуги, които извършват; \n2. условия за приемане и доставяне на пощенските пратки;\n3. срокове за доставяне; \n4. права и задължения на потребителите и на пощенските оператори; \n5. забранени за поставяне в пощенските пратки вещества и предмети; \n6. процедури по рекламации и обезщетения с конкретни размери на обезщетенията за забавени, изгубени, изцяло или частично повредени или ограбени пощенски пратки и пощенски колети и невръщане на сумата на наложения платеж на подателя;\n7. ред за решаване на спорове; \n8. други съществени условия по извършването и ползването на пощенските услуги.“\n3. Досегашната ал. 3 става ал. 4.\n4. Досегашната ал. 4 става ал. 5 и в нея думите „Пощенските оператори на универсална пощенска услуга или на част от нея“ се заменят с „Пощенският оператор със задължение за извършване на универсалната пощенска услуга, пощенските оператори, извършващи услуги, включени в обхвата на универсалната пощенска услуга, и пощенските оператори, извършващи пощенски парични преводи“.\n5. Досегашната ал. 5 става ал. 6.\n6. Досегашната ал. 6 става ал. 7 и в нея думите „ал. 5“ се заменят с „ал. 6“.\n7. Досегашната ал. 7 става ал. 8 и в нея накрая се добавя „и ги публикуват на страницата си в интернет“.\n8. Досегашната ал. 8 става ал. 9 и в нея думите „по търговия и“ се заменят със „за“.\n§ 24.\n В чл. 23 се правят следните изменения и допълнения:\n1. Алинеи 1 и 2 се изменят така:\n„(1) Пощенският оператор със задължение за извършване на универсалната пощенска услуга осигурява достъп до пощенската си мрежа на пощенските оператори, извършващи услуги, включени в обхвата на универсалната пощенска услуга, и на пощенските оператори, извършващи пощенски парични преводи, при условия на обективност и равнопоставеност и при спазване на техническите и технологичните изисквания. За достъпа се сключват договори, в които страните договарят финансовите, конкретните технически,технологични и други условия и ред на свързване.\n(2) Пощенският оператор със задължение за извършване на универсалната пощенска услуга може да осигурява и договаря достъп до пощенската си мрежа и с пощенски оператори, извършващи неуниверсални пощенски услуги по чл. 38, т. 2 и/или 3, когато това е практически възможно.“\n2. Създава се нова ал. 3:\n„(3) Пощенските оператори, извършващи услуги, включени в обхвата на универсалната пощенска услуга, могат да осигуряват и договарят взаимен достъп до пощенските си мрежи както помежду си, така и с пощенски оператори на неуниверсални пощенски услуги.“\n3. Досегашната ал. 3 става ал. 4 и се изменя така:\n„(4) При приемане, пренасяне и доставяне на пощенски пратки и извършване на пощенски парични преводи от пощенски оператори, сключили договор за достъп до мрежите си, всеки от операторите носи отговорност пред другия оператор за извършването на услугата само за своята част от приемането, пренасянето и доставянето.“ \n4. Досегашната ал. 4 става ал. 5 и се изменя така:\n„(5) Пощенските оператори, извършващи пощенски услуги чрез договор за достъп до мрежите си, отговарят солидарно пред потребителите за вредите или щетите, настъпили при приемането, пренасянето и доставянето на пощенските пратки и извършването на пощенските парични преводи.“ \n5. Досегашната ал. 5 става ал. 6 и в нея:\nа) в изречение първо думата „операторите“ се заменя с „пощенските оператори“, а думата „взаимен“ се заличава;\nб) в изречение второ думите „дава становище на операторите за условията и реда за взаимния достъп“ се заменят с „може да задължи пощенския оператор със задължение за извършване на универсалната пощенска услуга в определен от нея срок да сключи договор за осигуряване на достъп до пощенската си мрежа“.\n6. Досегашната ал. 6 става ал. 7 и в нея думите „ал. 5“ се заменят с „ал. 6“.“\n§ 25.\n Член 23а се изменя така:\n„Чл. 23а. Пощенските оператори, извършващи услуги, включени в обхвата на универсалната пощенска услуга, организират и осъществяват отчитане на дейността си в съответствие с приложимите счетоводни стандарти както общо за търговското дружество, така и аналитично и поотделно за:\n1. услугите, включени в обхвата на универсалната пощенска услуга;\n2. неуниверсалните пощенски услуги, в случай че извършват такива;\n3. други търговски дейности.“\n§ 26.\n В глава трета наименованието на раздел ІІ се изменя така: „Пощенски оператор със задължение за извършване на универсалната пощенска услуга“.\n§ 27.\n Член 24 се изменя така:\n„Чл. 24. (1) Пощенският оператор, задължен по този закон да извършва универсалната пощенска услуга чрез пощенската си мрежа на територията на цялата страна, включително при икономически неизгодни условия, е търговското дружество „Български пощи“ – ЕАД.\n(2) За извършване на универсалната пощенска услуга на пощенския оператор по ал. 1 се издава индивидуална лицензия.“\n§ 28.\n В чл. 25 се правят следните изменения:\n1. В ал. 1 думите „Основният пощенски оператор освен универсалната“ се заменят с „Пощенският оператор със задължение за извършване на универсалната пощенска услуга освен тази“.\n2. В ал. 2 думите „Основният пощенски оператор“ се заменят с „Пощенският оператор със задължение за извършване на универсалната пощенска услуга“.\n§ 29.\n В чл. 26 се правят следните изменения:\n1. В ал. 1 думите „Основният пощенски оператор“ се заменят с „Пощенският оператор със задължение за извършване на универсалната пощенска услуга“.\n2. В ал. 2 думите „основният пощенски оператор“ се заменят с „пощенският оператор със задължение за извършване на универсалната пощенска услуга“.\n§ 30.\n В чл. 27 думите „Основният пощенски оператор е задължен“ се заменят с „Пощенският оператор със задължение за извършване на универсалната пощенска услуга е длъжен“.\n§ 31.\n В чл. 28 думите „Основният пощенски оператор“ се заменят с „Пощенският оператор със задължение за извършване на универсалната пощенска услуга“, а думите „председателя на Държавната агенция за информационни технологии и съобщения и министъра на транспорта в качеството му на принципал на основния пощенски оператор“ се заменят с „министъра на транспорта, информационните технологии и съобщенията“.\n§ 32.\n В чл. 29 се правят следните изменения и допълнения:\n1. В ал. 1 думите „Основният пощенски оператор“ се заменят с „Пощенският оператор със задължение за извършване на универсалната пощенска услуга“, след думите „изпълнението на универсалната пощенска услуга“ се добавя „включително“, думите „т. 12“ се заменят с „т. 11“, думата „аналитичното“ се заменя с „аналитично“ и накрая се добавя „по видове услуги“.\n2. В ал. 2 след думата „услуга“ се поставя запетая и се добавя „включително“, а думите „с оглед“ се заменят с „и“.\n3. В ал. 3:\nа) в текста преди т. 1 думите „Основният пощенски оператор“ се заменят с „Пощенският оператор със задължение за извършване на универсалната пощенска услуга“;\nб) в т. 1 след думата „услуга“ се добавя „по видове услуги“.\n§ 33.\n В чл. 29а се правят следните изменения и допълнения:\n1. В ал. 1 думите „Основният пощенски оператор“ се заменят с „Пощенският оператор със задължение за извършване на универсалната пощенска услуга“, думата „изпълнението“ се заменя с „извършването“, а след думата „услуга“ се добавя „включително“.\n2. В ал. 2 думите „по видове услуги и общо от осъществяване на универсалната пощенска услуга“ се заменят с „от извършването на универсалната пощенска услуга както общо, така и по видове услуги“ и думите „т. 12“ се заменят с „т. 11“.\n§ 34.\n В чл. 30 думите „основния пощенски оператор“ се заменят с „пощенския оператор по чл. 24, ал. 1“.\n§ 35.\n В чл. 31 думите „Основният пощенски оператор“ се заменят с „Пощенският оператор по чл. 24, ал. 1“.\n§ 36.\n В глава трета, раздел ІІ се създава чл. 31а: \n„Чл. 31а. Пощенският оператор със задължение за извършване на универсалната пощенска услуга образува цени за осигуряване на достъп до пощенската си мрежа съгласно правила, определени с наредбата по чл. 15, ал. 1, т. 19.“\n§ 37.\n В чл. 32 думите „т. 8“ се заменят с „т. 7“ и думите „при достъпни“ се заменят с „на достъпни“.\n§ 38.\n В чл. 33 се правят следните изменения и допълнения:\n1. В ал. 1, т. 2 думите „пощенските оператори, извършващи универсална пощенска услуга или част от нея“ се заменят с „пощенския оператор със задължение за извършване на универсалната пощенска услуга“, а думата „предоставянето“ се заменя с „извършването“.\n2. В ал. 2 думата „Предоставянето“ се заменя с „Извършването“, а думите „или на част от нея“ и „в нормативно определените срокове“ се заличават.\n3. В ал. 3 след думите „местата за достъп“ се добавя „до пощенската мрежа“ и следдумата„потребителите“седобавя „и отговарят на нормативите по чл. 15, ал. 1, т. 12“.\n§ 39.\n В чл. 34 се правят следните изменения и допълнения:\n1. В ал. 1:\nа) в текста преди т. 1 след думата „следните“ се добавя „пощенски“;\nб) в т. 1 буква „в“ се отменя;\nв) точка 3 се отменя.\n2. В ал. 3 след думата „бъде“ се добавя „и“, а думите „и да достига до границата за тегло, определена в актовете на Всемирния пощенски съюз“ се заличават.\n3. В ал. 4 преди думите „ал. 2“ се добавя „по“.\n§ 40.\n В чл. 35, ал. 2 думите „Пощенските оператори на универсалната пощенска услуга или на част от нея“ се заменят с „Пощенският оператор със задължение за извършване на универсалната пощенска услуга и пощенските оператори, извършващи услуги, включени в обхвата на универсалната пощенска услуга“ и се поставя запетая.\n§ 41.\n В чл. 36 се правят следните изменения:\n1. В ал. 1 запетаята след думите „Пощенските пратки“ се заменя с „и“, а думите „и пощенските парични преводи“ се заличават.\n2. В ал. 2 запетаята след думите „пощенските пратки“ се заменя с „и на“, а думите „и пощенските парични преводи“ и „съгласувано с Държавната агенция за информационни технологии и съобщения“ се заличават.\n§ 42.\n В глава четвърта, раздел І се създава чл. 36а: \n „Чл. 36а. (1) Пощенските оператори, извършващи универсална пощенска услуга, осигуряват за своя сметка ежегодно извършване на измерване изпълнението на нормативите по чл. 15, ал. 1, т. 7 от независима организация при условия, които съответстват на действащите стандарти за качество на пощенските услуги. Специфичните технически условия по измерването се съгласуват с Комисията за регулиране на съобщенията. \n(2) Пощенските оператори, извършващи универсална пощенска услуга, предоставят резултатите от измерването по ал. 1 на Комисията за регулиране на съобщенията до 30 април на следващата година заедно с ежегодния доклад във връзка с изпълнението на издадените им индивидуални лицензии.“\n§ 43.\n Член 37 се изменя така:\n„Чл. 37. Неуниверсални пощенски услуги са всички пощенски услуги извън обхвата на универсалната пощенска услуга.“\n§ 44.\n В чл. 38 се създава т. 4:\n„4. пощенските парични преводи.“\n§ 45.\n В наименованието на глава пета думата „регистрации“ се заменя с „уведомления“.\n§ 46.\n Член 39 се изменя така:\n„Чл. 39. Индивидуална лицензия по смисъла на този закон е индивидуален административен акт, който се издава за:\n1. извършване на универсалната пощенска услуга на територията на Република България от оператор със задължение за такава услуга;\n2. извършване на услуги, включени в обхвата на универсалната пощенска услуга, на територията на Република България или на част от нея;\n3. извършване на пощенски парични преводи на територията на Република България или на част от нея.“\n§ 47.\n Член 40 се отменя.\n§ 48.\n В чл. 41 след думата „лицензии“ се добавя „за извършване на услугите по чл. 39, т. 2 и/или 3“.\n§ 49.\n В чл. 42 след думата „лицензии“ се добавя „за извършване на услугите по чл. 39, т. 2 и/или 3“.\n§ 50.\n В чл. 43 се правят следните изменения:\n1. В ал. 1:\nа) в текста преди т. 1 думите „универсалната пощенска услуга или на част от нея“ се заменят с „услугите по чл. 39, т. 2 и/или 3“;\nб) в т. 2 думата „услугите“ се заменя с „видовете услуги“;\nв) в т. 3 думата „началото“ се заменя с „предполагаема дата“.\n2. В ал. 2:\nа) точка 5 се изменя така:\n„5. актуално удостоверение за вписване в търговския регистър;“\nб) в т. 6 думите „на територията на цялата страна, отговарящи по брой и гъстота на нуждите на потребителите“ се заличават.\n§ 51.\n В чл. 44, ал. 1 думите „в състав – трима специалисти по пощенски услуги, финансист и юрист“ се заличават.\n§ 52.\n В чл. 45 се правят следните изменения:\n1. В ал. 1 думите „Комисията по чл. 44, ал. 1“ се заменят с „Комисията по чл. 44“.\n2. В ал. 2 думите „комисията по чл. 44, ал. 1“ се заменят с „комисията по чл. 44“.\n3. В ал. 3 думата „комисията“ се заменя с „Комисията за регулиране на съобщенията“.\n4. В ал. 4 думите „Комисията по чл. 44, ал. 1“ се заменят с „Комисията за регулиране на съобщенията“.\n§ 53.\n Член 46 се изменя така:\n„Чл. 46. В срок до два месеца от подаване на заявлението по чл. 43 комисията по чл. 44 предлага на Комисията за регулиране на съобщенията да издаде или да откаже издаването на индивидуална лицензия.“\n§ 54.\n В чл. 47 се правят следните изменения и допълнения:\n1. В ал. 1 думите „комисията по чл. 44, ал. 1“ се заменят с „комисията по чл. 44“ и думите „универсалната пощенска услуга или на част от нея“ се заменят с „услугите по чл. 39, т. 2 и/или 3“.\n2. В ал. 2:\nа) в текста преди т. 1 след думата „лицензия“ се добавя „за извършване на услугите по чл. 39, т. 2 и/или 3“ и думите „комисията по чл. 44, ал. 1“ се заменят с „комисията по чл. 44“;\nб) точки 2 и 3 се отменят.\n§ 55.\n В чл. 48 се правят следните изменения и допълнения:\n1. В ал. 1 изречение второ се заличава.\n2. Създава се нова ал. 3:\n„(3) Издадената индивидуална лицензия за извършване на универсалната пощенска услуга не подлежи на прехвърляне.“\n3. Създава се ал. 4:\n„(4) Издаденитеиндивидуалнилицензии за извършване на услугите по чл. 39, т. 2 и/или 3 могат да бъдат прехвърляни на трети лица – търговци, само със съгласието на Комисията за регулиране на съобщенията при условията на първоначално лицензиране.“\n4. Досегашната ал. 3 става ал. 5.\n§ 56.\n В чл. 48а се правят следните изменения:\n1. В ал. 1 думите „лицензирани оператори на универсална пощенска услуга“ се заменят с „пощенски оператори, на които е издадена индивидуална лицензия за извършване на услугите по чл. 39, т. 2 и/или 3“.\n2. В ал. 2 думите „лицензирани оператори на универсална пощенска услуга“ се заменят с „пощенски оператори, на които е издадена индивидуална лицензия за извършване на услугите по чл. 39, т. 2 и/или 3“.\n3. В ал. 3 думите „Лицензираните оператори на универсална пощенска услуга“ се заменят с „Пощенските оператори, на които е издадена индивидуална лицензия за извършване на услугите по чл. 39, т. 2 и/или 3“.\n4. Алинеи 4, 5 и 6 се отменят.\n§ 57.\n В чл. 49, ал. 1 в началото се добавя „При спазване на законовите изисквания“ и думите „или отказва“ се заменят със „за“.\n§ 58.\n В чл. 50, ал. 1, т. 3 думите „универсална пощенска услуга като цяло или отделни части от нея“ се заличават.\n§ 59.\n В чл. 51, ал. 1 думите „в информационния си бюлетин“ се заменят с „на страницата си в интернет информация за“.\n§ 60.\n В чл. 52 се правят следните изменения:\n1. В ал. 1 думите „универсална пощенска услуга или на част от нея“ се заменят с „услугите по чл. 39“.\n2. Алинеи 3 и 4 се отменят.\n§ 61.\n Член 53 се изменя така:\n„Чл. 53. Индивидуалната лицензия съдържа изисквания за:\n1. извършване на услугите по чл. 39 и гарантиране равнопоставеност на всички потребители при публично известни условия;\n2. обезпечаване на пощенска сигурност, както и създаване на условия за наблюдение и контрол от компетентните органи;\n3. опазване на околната среда, живота и здравето на хората при изпълнение на дейността;\n4. разработване на общи условия на договора с потребителите на пощенски услуги и за съгласуването им с Комисията за регулиране на съобщенията;\n5. предоставяне по подходящ начин на информация на потребителите относно работното време, техническите изисквания за пощенските пратки, забранените предмети и вещества за поставяне в пратките, цените на пощенските услуги и конкретните размери на обезщетенията;\n6. размера, реда и начина за заплащане на определените в индивидуалната лицензия лицензионни такси;\n7. предоставяне на информация на лицензиращия във връзка с изпълнението на индивидуалната лицензия, включваща и подадените рекламации по брой и начина, по който са решени;\n8. незабавно уведомяване на лицензиращия в случай на обявяване на лицензирания в неплатежоспособност, несъстоятелност или започване на процедура по ликвидация;\n9. възможност за осигуряване на достъп до пощенската мрежа на лицензирания;\n10. задължително водене на аналитична счетоводна отчетност по видове пощенски услуги и други търговски дейности;\n11. изпълнения на задачи или ограничения за извършване на пощенски услуги при обстоятелствата по чл. 12, ал. 2;\n12. изменения, допълнения, прехвърляния, временно спиране или прекратяване на индивидуалната лицензия при настъпване на предвидените в закона случаи;\n13. отнемане на индивидуалната лицензия в случаите, предвидени в закона;\n14. допускане на контрол от страна на лицензиращия по изпълнение на индивидуалната лицензия;\n15. санкции и ред за прилагането им;\n16. начална дата за започване на дейността и местата за достъп до пощенската мрежа съгласно приложената план-схема;\n17. ползване на датни клейма и отпечатъци съгласно чл. 77, ал. 3.“\n§ 62.\n В чл. 54 се правят следните изменения и допълнения:\n1. В текста преди т. 1 думите „основния пощенски оператор“ се заменят с „пощенския оператор със задължение за извършване на универсалната пощенска услуга“.\n2. Създават се нови т. 1 – 7:\n„1. задължително извършване на универсалната пощенска услуга на територията на цялата страна;\n2. осигуряване на достатъчна гъстота на местата за достъп до пощенската мрежа, като се отчитат нуждите на потребителите и условията за доставяне на пощенските пратки и на пощенските колети по чл. 36;\n3. изпълнение на нормативите за качество на универсалната пощенска услуга и ефикасността на обслужване по чл. 15, ал. 1, т. 7;\n4. осигуряване ежегодно извършване на измерване на нормативите по чл. 15, ал. 1, т. 7 от независима организация съгласно чл. 36а, ал. 1;\n5. спазване на правилата за осигуряване на достъп до пощенската мрежа на лицензирания;\n6. представяне на цената на универсалната пощенска услуга по видове услуги за съгласуване от лицензиращия преди датата на тяхното прилагане;\n7. представяне на цените за осигуряване на достъп до пощенската мрежа за съгласуване от лицензиращия.“\n3. Досегашната т. 1 става т. 8 и в нея думите „за универсалната пощенска услуга“ се заменят с „и прилагане на система за разпределение на разходите за универсалната пощенска услуга по видове услуги“, а след думите „пощенска услуга“ се поставя запетая и се добавя „включително“.\n4. Досегашните т. 2, 3, 4, 5, 6 и 7 стават съответно т. 9, 10, 11, 12, 13 и14.\n5. Досегашната т. 8 става т. 15 и в нея думата „приемане“ се заменя с „обмен“.\n6. Досегашната т. 9 става т. 16ивнея накрая се поставя запетая и се добавя „ал. 2“.\n§ 63.\n В чл. 55, ал. 2 в текста преди т. 1 след думата „лицензии“ се поставя запетая и се добавя „издадени за извършване на услуги по чл. 39, т. 2 и/или 3“.\n§ 64.\n В чл. 56 се правят следните изменения:\n1. В ал. 1 думите „Лицензираният оператор“ се заменят с „Пощенски оператор, лицензиран за извършване на услуги по чл. 39, т. 2 и/или 3“ и се поставя запетая.\n2. В ал. 2 думата „Лицензираният“ се заменя с „Пощенският оператор по ал. 1“.\n§ 65.\n В чл. 57 се правят следните изменения и допълнения:\n1. В ал. 1:\nа) в текста преди т. 1 след думата „лицензия“ се поставя запетая и се добавя „издадена за извършване на услуги по чл. 39, т. 2 и/или 3“;\nб) в т. 1 думите „финансова или техническа невъзможност на лицензирания да извършва дейността си“ се заличават;\nв) точка 2 се изменя така:\n„2. принеизпълнениенаизискванията за пощенската сигурност, посочени в чл. 53, т. 2, както и по предложение на компетентните органи, когато са установили действия на лицензирания, които застрашават националната сигурност.“\n2. В ал. 3 думите „универсална пощенска услуга или на част от нея“ се заменят с „услуги по чл. 39, т. 2 и/или 3“.\n§ 66.\n В глава пета наименованието на раздел ІV се изменя така: „Ред и изисквания за извършване на неуниверсални пощенски услуги“.\n§ 67.\n В чл. 59 се правят следните изменения и допълнения:\n1. В ал. 1:\nа) текстът преди т. 1 се изменя така: „Неуниверсалните пощенски услуги по чл. 38, т. 2 и/или 3 се извършват на територията на Република България или на част от нея след подаване на писмено уведомление по образец до Комисията за регулиране на съобщенията, което съдържа“;\nб) точка 1 се изменя така:\n„1. идентификационни данни на лицето;“\nв) създават се т. 3 и 4:\n„3. лице и данни за контакти;\n4. дата на започване на дейността.“\n2. В ал. 2:\nа) в т. 1 думата „актуално“ се заличава, а накрая се поставя запетая и се добавя „издадено не по-късно от три месеца преди подаване на уведомлението“;\nб) точки 4 и 5 се отменят.\n3. Алинеи 3 – 10 се изменят така:\n„(3) Уведомлението се подава на български език в два екземпляра.\n(4) В случай на непълнота на уведомлението в 14-дневен срок от получаването му Комисията за регулиране на съобщенията писмено уведомява лицето да отстрани непълнотите в 7-дневен срок.\n(5) След като установи, че уведомлението е надлежно подадено, Комисията за регулиране на съобщенията вписва лицето в публичен регистър за оператори, извършващи неуниверсални пощенски услуги по чл. 38, т. 2 и/или 3, който се публикува на страницата на комисията в интернет.\n(6) Операторът, извършващ неуниверсални пощенски услуги по чл. 38, т. 2 и/или 3, може да поиска писмено от Комисията за регулиране на съобщенията издаване на удостоверение за вписване в регистъра по ал. 5.\n(7) Комисията за регулиране на съобщенията издава удостоверението в 14-дневен срок от постъпване на искането.\n(8) За издаване на удостоверение по ал. 6 се заплаща административна такса в размер, определен по реда на чл. 63. Към искането се прилага документ за платена такса.\n(9) Удостоверение по ал. 6 не се издава, ако не е приложен документ за платена административна такса.\n(10) Операторът, извършващ неуниверсални пощенски услуги по чл. 38, т. 2 и/или 3, уведомява Комисията за регулиране на съобщенията за всяка промяна на данните от уведомлението по ал. 1 в 14-дневен срок от настъпване на промяната.“\n4. Алинеи 11 и 12 се отменят.\n§ 68.\n Членове 59а и 59б се отменят.\n§ 69.\n В чл. 60 се правят следните изменения:\n1. Текстът преди т. 1 се изменя така: „Пощенските оператори, уведомили Комисията за регулиране на съобщенията за извършване на неуниверсални пощенски услуги по чл. 38, т. 2 и/или 3, са длъжни да“.\n2. Точка 5 се изменя така:\n„5. създават условия за осъществяване на наблюдение и контрол върху пощенските услуги от компетентните органи на Министерството на вътрешните работи и Държавна агенция „Национална сигурност“ и доставят, монтират, въвеждат в експлоатация и поддържат за своя сметка необходимите за дейността им технически устройства и софтуер и при необходимост осигуряват ползването им по възмезден начин от други пощенски оператори или ползват при необходимост по възмезден начин такива ресурси на други пощенски оператори;“. \n3. В т. 8 думите „услуги от обхвата на универсалната пощенска услуга“ се заменят с „услугите по чл. 39“.\n§ 70.\n В чл. 61 се правят следните изменения и допълнения:\n1. Алинеи 1 и 2 се изменят така:\n„(1) Пощенски оператор, извършващ неуниверсални пощенски услуги по чл. 38, т. 2 и/или 3, може да прекрати извършването им, за което писмено уведомява Комисията за регулиране на съобщенията.\n(2) В случай че Комисията за регулиране на съобщенията установи неизпълнение на задълженията по чл. 60, тя уведомява пощенския оператор, извършващ неуниверсални пощенски услуги по чл. 38, т. 2 и/или 3, в 14-дневен срок след установяването, като определя срок, не по-кратък от един месец от уведомяването, за изразяване на становище и отстраняване на неизпълнението.“\n2. Създават се ал. 3 – 7:\n„(3) В случай че пощенският оператор по ал. 2 не преустанови неизпълнението в срока, посочен от Комисията за регулиране на съобщенията, тя налага глоба или имуществена санкция съгласно този закон.\n(4) Комисията за регулиране на съобщенията може да вземе решение за преустановяване дейността на пощенския оператор, извършващ неуниверсални пощенски услуги по чл. 38, т. 2 и/или 3, в случай че е установено системно нарушение на задълженията по чл. 60.\n(5) Комисията за регулиране на съобщенията с решение преустановява дейността на пощенския оператор, извършващнеуниверсалнипощенскиуслуги по чл. 38, т. 2 и/или 3, в случай че е установено системно нарушение на закона или на издадените въз основа на него актове.\n(6) Решенията по ал. 4 и 5 подлежат на обжалване пред Върховния административен съд.\n(7) Пощенският оператор по ал. 1 може да подаде уведомление за извършване на същите неуниверсални пощенски услуги не по-рано от 6 месеца от датата на влизане в сила на решението за преустановяване на дейността.“\n§ 71.\n Член 61а се отменя.\n§ 72.\n В глава пета, в наименованието на раздел V думата „регистрация“ се заменя с „издаване на удостоверения“.\n§ 73.\n В чл. 62 се правят следните изменения:\n1. В ал. 2:\nа) в т. 1 думите „универсална пощенска услуга или на част от нея“ се заменят с „услуги по чл. 39“;\nб) в т. 2 думата „универсална“ се заличава;\nв) в т. 3 думите „ал. 3“ се заменят с „ал. 5“.\n2. Алинея 3 се изменя така:\n„(3) Пощенските оператори, извършващи неуниверсални пощенски услуги по чл. 38, т. 2 и/или 3, заплащат еднократна такса за издаване на удостоверение за вписване в регистъра по чл. 59, ал. 5.“\n§ 74.\n В чл. 63 думите „таксите за регистрация“ се заменят с „таксата за издаване на удостоверение за вписване в регистъра по чл. 59, ал. 5“.\n§ 75.\n В чл. 64 се правят следните изменения:\n1. В ал. 1:         \nа) в текста преди т. 1 думата „регистрация“ се заменя с „издаване на удостоверения за вписване в регистъра по чл. 59, ал. 5“;\nб) в т. 1, буква „а“ думите „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“;\nв) в т. 2, буква „а“ думите „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“;\nг) в т. 3, буква „а“ думите „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.\n2. В ал. 2 думите „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“, а думите „т. 1, 6, 9 и 11“ се заменят с „т. 1, 3, 7, 9 и 11“.\n§ 76.\n В чл. 65 се правят следните изменения и допълнения:\n1. В ал. 1 думите „цените на услугите, включени в“ се заменят с „цената на“.\n2. Алинея 2 се изменя така:\n„(2) Цената на универсалната пощенска услуга по видове услуги се образува от пощенския оператор със задължение за извършване на универсалната пощенска услуга при спазване изискванията на наредбата по чл. 66, ал. 1 и на методиката по чл. 15, ал. 1, т. 13.“\n3. В ал. 3 думите „Операторите на универсална пощенска услуга предоставят цените“ се заменят с „Пощенският оператор със задължение за извършване на универсалната пощенска услуга предоставя цената“, а думите „влизането им“ се заменят с „влизането й“.\n4. В ал. 4 в началото се добавя „Пощенските оператори, извършващи услуги, включени в обхвата на универсалната пощенска услуга, и“.\n5. В ал. 5 думите „пощенските оператори на универсална пощенска услуга или на част от нея да преработят цените“ се заменят с „пощенския оператор със задължение за извършване на универсалната пощенска услуга да преработи цената“, думата „тяхното“ се заменя с „нейното“, а думите „т. 14“ се заменят с „т. 13“.\n§ 77.\n В чл. 66 се правят следните изменения:\n1. В ал. 1 думите „Цените на услугите, включени в“ се заменят с „Цените по видове услуги от“.\n2. В ал. 3 думите „операторите на универсална пощенска услуга или на част от нея могат да договарят цени на услугите, включени в“ се заменят с „пощенският оператор със задължение за извършване на универсалната пощенска услуга може да договаря цени по видове услуги от“.\n§ 78.\n В чл. 68 накрая се добавя „и ги публикуват на страниците си в интернет“.\n§ 79.\n В чл. 69, ал. 1 съюзът „или“ се заличава, след думата „марки“ се добавя „или по друг начин“ и думата „начин“ се заменя с „ред“.\n§ 80.\n В чл. 70 се правят следните изменения:\n1. В ал. 1 думите „основния пощенски оператор“ се заменят с „пощенския оператор със задължение за извършване на универсалната пощенска услуга“.\n2. В ал. 2 думите „Основният пощенски оператор“ се заменят с „Пощенският оператор със задължение за извършване на универсалната пощенска услуга“.\n§ 81.\n В чл. 71 думите „Председателят на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“ и преди думите „въз основа на“ се добавя „с отпечатан върху тях специален знак за цената за заплащане на пощенските услуги“.\n§ 82.\n Член 72 се изменя така:\n„Чл. 72. (1) Продажбата на пощенски марки, които не са извадени от употреба, се извършва по номинална стойност на територията на Република България.\n(2) Продажбата на пощенски продукти с отпечатан върху тях специален знак за цената за заплащане на пощенските услуги, които не са извадени от употреба, се извършва по обозначената върху тях цена.\n(3) Продажбата по ал. 1 и 2 се осъществява от пощенския оператор със задължение за извършване на универсалната пощенска услуга и от други лица по договор с него.“\n§ 83.\n В чл. 73 думите „Председателят на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“, думите „(пощенски карти, илюстровани пощенски карти, пощенски пликове със или без илюстрации и др.)“ се заменят с „(илюстровани пощенски карти и илюстровани пощенски пликове)“ и думите „основния пощенски оператор“ се заменят с „пощенския оператор със задължение за извършване на универсалната пощенска услуга“.\n§ 84.\n В чл. 74 думите „Председателят на Държавната агенция за информационни технологии и съобщения“ се заменят с „Министърът на транспорта, информационните технологииисъобщенията“, адумите„и пощенските продукти със знак за цена по чл. 71 и 73“ се заменят с „по чл. 71“.\n§ 85.\n В чл. 75 се правят следните изменения:\n1. Алинея 1 се изменя така:\n„(1) Пускането и изваждането от употреба на пощенски марки се извършват със заповед на министъра на транспорта, информационните технологии и съобщенията, информация за което се публикува на страницата на Министерството на транспорта, информационните технологии и съобщенията в интернет и в пощенските служби на пощенския оператор със задължение за извършване на универсалната пощенска услуга. Издаването и пускането на пощенските продукти се извършва също със заповед на министъра на транспорта, информационните технологии и съобщенията.“\n2. В ал. 2 думите „председателят на Държавната агенция за информационни технологии и съобщения“ се заменят с „министърът на транспорта, информационните технологии и съобщенията“, думата „упълномощено“ се заменя с „оправомощено“, а думите „и пощенски продукти“ се заличават.\n§ 86.\n Член 76 се изменя така:\n„Чл. 76. Условията и редът за издаване, пускане и изваждане от употреба на пощенски марки и специални пощенски печати, както и за продажбата им за употреба се определят с наредба на министъра на транспорта, информационните технологии и съобщенията съгласувано с министъра на финансите. Условията за издаването и пускането в употреба на пощенски продукти, както и продажбата им се извършват със същата наредба.“\n§ 87.\n В чл. 77 се правят следните изменения и допълнения:\n1. Алинея 2 се изменя така:\n„(2) Пощенският оператор със задължение за извършване на универсалната пощенска услуга използва датни клейма за подпечатване на пощенските марки, на пощенските продукти с отпечатан върху тях специален знак за цената за заплащане на пощенските услуги, на пощенските пратки и на документите за приемане и предаване на пощенски пратки, както и за приемане и изплащане на пощенски парични преводи.“\n2. Създава се нова ал. 3:\n„(3) Пощенските оператори, лицензирани за извършване на услуги по чл. 39, т. 2 и/или 3, използват датни клейма за подпечатване на пощенските пратки, на документите за приемане и доставяне на пощенски пратки, както и за приемане и изплащане на пощенски парични преводи.“\n3. Досегашната ал. 3 става ал. 4 и се изменя така:\n„(4) Всички типове отпечатъци на пощенския оператор със задължение за извършване на универсалната пощенска услуга и на пощенските оператори, лицензирани за извършване на услугите по чл. 39, т. 2 и/или 3, се предоставят на Комисията за регулиране на съобщенията в срок 20 дни преди въвеждането им в употреба. При изваждане от употреба на всеки тип отпечатък пощенските оператори уведомяват Комисията за регулиране на съобщенията в срок 20 дни преди изваждането му от употреба.“\n4. Досегашната ал. 4 става ал. 5 и в нея думите „пощенски оператори на универсална пощенска услуга“ се заменят с „пощенските оператори“ и думата „регистрирани“ се заменя с „предоставени по реда на ал. 4“.\n§ 88.\n В чл. 78 думите „Председателят на Държавната агенция за информационни технологии и съобщения“ са заменят с „Министърът на транспорта, информационните технологии и съобщенията“, а думите „основния пощенски оператор“ се заменят с „пощенския оператор със задължение за извършване на универсалната пощенска услуга“.\n§ 89.\n В чл. 79 се правят следните изменения:\n1. В ал. 1 думите „основния пощенски оператор“ се заменят с „пощенския оператор със задължение за извършване на универсалната пощенска услуга“.\n2. В ал. 4 думите „основния пощенски оператор“ се заменят с „пощенския оператор със задължение за извършване на универсалната пощенска услуга“.\n§ 90.\n В чл. 80 се правят следните изменения:\n1. В ал. 1:\nа) в текста преди т. 1 думите „обхвата на“ се заличават и думите „основния пощенски оператор“ се заменят с „пощенския оператор със задължение за извършване на универсалната пощенска услуга“;\nб) точка 1 се изменя така:\n„1. вътрешни служебни пощенски пратки на министъра на транспорта, информационните технологии и съобщенията, Комисията за регулиране на съобщенията и пощенския оператор със задължение за извършване на универсалната пощенска услуга, свързани с кореспонденцията с Всемирния пощенски съюз и международните органи и организации, и органи за регулиране, регламентиране и координация на пощенските услуги;“\nв) в т. 2 навсякъде думите „слепи граждани“ се заменят с „незрящи и слабовиждащи лица“;\nг) в т. 3 след думата „пратки“ се добавя „и пощенски парични преводи“.\n2. Алинея 2 се отменя.\n§ 91.\n В чл. 85 се правят следните изменения:\n1. В ал. 1:\nа) в текста преди т. 1 думите „на универсална пощенска услуга или на част от нея“ се заличават;\nб) точка 3 се изменя така:\n„3. неспазване на сроковете за доставяне на пощенските пратки и на пощенските парични преводи, посочени в общите условия на договора с потребителите;“.\n2. В ал. 3 думите „основния пощенски оператор“ се заменят с „пощенския оператор със задължение за извършване на универсалната пощенска услуга“.\n§ 92.\n В чл. 86, ал. 3 думите „Пощенските оператори на универсална пощенска услуга или на част от нея“ се заменят с „Пощенските оператори“.\n§ 93.\n В чл. 87 в текста преди т. 1 думите „Пощенските оператори на универсална пощенска услуга или на част от нея“ се заменят с „Пощенските оператори“.\n§ 94.\n Член 88 се отменя.\n§ 95.\n В чл. 93 се правят следните изменения и допълнения:\n1. В ал. 1 след думите „пощенският оператор“ запетаята се заличава и се добавя „задържа пратката и“, а думата „оперативно-техническата“ се заличава.\n2. Алинея 2 се изменя така:\n„(2) При отказ или при липса на отговор извършващият проверката уведомява оператора, отговорен за пренасянето и доставката на пратката, а той – съответните компетентни държавниоргани за разпореждане на следващи действия.“\n§ 96.\n В чл. 94 се правят следните изменения и допълнения:\n1. В ал. 1 след думата „подзаконовите“ се добавя „нормативни“.\n2. В ал. 2 след думата „транспорта“ се добавя „информационните технологии и съобщенията“, а думите „Държавната агенция за информационни технологии и съобщения“ се заличават.\n§ 97.\n Създава се чл. 96а:\n„Чл. 96а. (1) Председателят на Комисията за регулиране на съобщенията след решение на комисията издава заповеди, с които спира извършването на пощенски услуги в нарушение на този закон и на актовете, издадени въз основа на него, до отстраняване на нарушенията.\n(2) Заповедите по ал. 1 подлежат на обжалване пред Върховния административен съд.“\n§ 98.\n В чл. 99 се правят следните изменения:\n1. В ал. 1 думите „универсална пощенска услуга или част от нея, която подлежи на индивидуално лицензиране, или продължи да я предоставя“ се заменят с „услуги по чл. 39 или продължи да ги извършва“ и числата „5000“ и „15 000“ се заменят съответно с „10 000“ и „20 000“.\n2. Алинея 2 се изменя така:\n„(2) Който извършва неуниверсални пощенски услуги по чл. 38, т. 2 и/или 3, без да е подал уведомление по реда на чл. 59, се наказва с глоба от 1000 до 10 000 лв.“\n§ 99.\n В чл. 100, ал. 2 думата „регистрация“ се заменя с „чл. 38, ал. 2 и/или 3“ и думите „т. 1 – 7“ се заличават.\n§ 100\n. В чл. 100а думите „ал. 1, 2 и 3“ се заменят с „ал. 1 и 3“.\n§ 101\n. В чл. 103, ал. 2 думите „на универсална пощенска услуга или на част от нея“ се заменят със „със задължение за извършване на универсалната пощенска услуга или пощенските мрежи на пощенските оператори, лицензирани за извършване на услуги по чл. 39, т. 2 и/или 3“.\n§ 102\n. В чл. 104 думата „нерегистрирани“ се заличава. \n§ 103\n. В чл. 105 се правят следните изменения и допълнения:\n1. В ал. 1 думите „с прилагането на този закон и“ се заменят със „със спазването на този закон и с прилагането на“, след думите „неточна информация“ се добавя „или не предостави информация в срока, който може да бъде определен в искането“ и числата „100“ и „1000“ се заменят съответно с „500“ и „2500“.\n2. В ал. 2 думите „този закон и“ се заменят със „спазването на този закон и по прилагането на“.\n§ 104\n. В чл. 105а думите „Пощенски оператор на универсална пощенска услуга или на част от нея, който“ се заменят с „Пощенският оператор със задължение за извършване на универсалната пощенска услуга, в случай че“, думите „ал. 5“ се заменят с „ал. 6“ и числото „2000“ се заменя с „5000“.\n§ 105\n. Създава се нов чл. 105б:\n„Чл. 105б. Пощенският оператор със задължение за извършване на универсалната пощенска услуга, в случай че не изпълни нормативите по чл. 15, ал. 1, т. 7, се наказва с глоба от 10 000 до 50 000 лв.“\n§ 106\n. Досегашният чл. 105б става чл. 105в и в него след думата „закон“ се добавя „или издадените въз основа на него актове“.\n§ 107\n. В чл. 106 думите „по чл. 99 – 105б“ се заменят с „по чл. 99 – 105в“.\n§ 108\n. В допълнителната разпоредба се правят следните изменения и допълнения:\n1. Точка 4 се изменя така:\n„4. „Място за достъп“ е пощенска служба на оператора, където подателите предават и операторът приема пощенските пратки и пощенските парични преводи, както и пощенски кутии и други устройства за обществено ползване, поставени на обществено място или в помещенията на пощенските оператори.“\n2. В т. 5 думите „(писмо и/или пощенска карта)“ е“ се заменят с „(пряка пощенска реклама, писмо и/или пощенска карта)“ е пощенска пратка, която съдържа“.\n3. В т. 9 думите „оператор на универсална пощенска услуга“ се заменят с „пощенски оператор, лицензиран за извършване на услуги по чл. 39, т. 3“ и думите „или трансфер на суми от авоар на една текуща сметка в друга“ се заличават.\n4. В т. 11 думата „оператора“ се заменя с „пощенския оператор“.\n5. Точка 16 се отменя.\n6. Точка 22 се отменя.\n7. В т. 23:\nа) в изречение първо след думата „кореспонденцията“ се поставя запетая и се добавя „защита на личните данни“, а след думата „нарушения“ се добавя „и престъпления“;\nб) изречение второ се изменя така: „Тези мерки се осъществяват чрез съответните структури, квалифициран персонал и технически средства.“\n8. Точка 24 се изменя така:\n„24. „Икономически неизгодни условия“ са условията, при които извършването на универсалната пощенска услуга на територията на цялата страна, включително и в труднодостъпните райони, води до финансови загуби за пощенския оператор със задължение за извършване на универсалната пощенска услуга.“\n9. Създават се т. 28, 29, 30 и 31: \n„28. „Стационарна пощенска станция“ е основен елементна пощенските мрежи, организиран в самостоятелни помещения, където чрез технологично свързани помежду си работни места, от длъжностни лица на пощенския оператор се извършват всички услуги, включени в универсалната пощенска услуга, неуниверсалните пощенски услуги и други търговски дейности.\n29. „Мобилна пощенска станция“ е елемент на пощенските мрежи, организиран в помещения на специализирани транспортни средства, където длъжностни лица извършват всички пощенски услуги, включени вуниверсалната пощенска услуга в няколко населени места по уточнен маршрут и график.\n30. „Пощенско агентство“ еорганизирано в самостоятелно помещениеработно място в населено място без стационарна пощенска станция, където длъжностно лице на определен пощенски оператор извършва определени пощенски услуги.\n31. „Изнесено пощенско гише“ е организирано работно място за извършване на пощенски услугив помещение, където се предлагат и друг вид обществени услуги. Правото заизвършване на пощенски услуги се предоставя въз основа на договор с определен пощенски оператор.“\n§ 109.\n В преходните и заключителните разпоредби се правят следните изменения и допълнения:\n1. В § 6:\nа) в ал. 3:\nаа) в т. 1 съюзът „или“ се заменя с „и/или“ и думите „основния пощенски оператор“ се заменят с „пощенския оператор със задължение за извършване на универсалната пощенска услуга“;\nбб) в т. 2 думата „въздушна“ се заличава и думите „основния пощенски оператор“ се заменят с „пощенския оператор със задължение за извършване на универсалната пощенска услуга“;\nб) в ал. 7 след думите „пощенска услуга“ се добавя „по видове услуги“;\nв) в ал. 9 думите „услугите, включени в универсалната пощенска услуга“ се заменят с „извършване на универсалната пощенска услуга по видове услуги“.\n2. Параграф 10 се изменя така:\n„§ 10. „Български пощи“ – ЕАД, заплаща лицензионни такси в размерите, определени по реда на чл. 63.“\nДопълнителна разпоредба\n§ 110\n. С този закон се въвеждат разпоредби на Директива 2008/6/ЕО на Европейския парламент и на Съвета от 20 февруари 2008 г. за изменение на Директива 97/67/ЕО с оглед пълното изграждане на вътрешния пазар на пощенски услуги в Общността (ОВ, L 52/3 от 27 февруари 2008 г.).\nПреходни и заключителни разпоредби\n§ 111\n. Издадените до влизането в сила на този закон подзаконови нормативни актове запазват действието си, доколкото не му противоречат.\n§ 112\n. Комисията за регулиране на съобщенията в 6-месечен срок от влизането в сила на този закон привежда в съответствие с него издадените индивидуални лицензии.\n§ 113\n. В Закона за ограничаване на административноторегулиране и административния контрол върху стопанската дейност (обн., ДВ, бр. 55 от 2003 г.; попр., бр. 59 от 2003 г.;\n изм., бр. 107 от 2003 г., бр. 39 и 52 от 2004 г., бр. 31 и 87 от 2005 г., бр. 24, 38 и 59 от 2006 г., бр. 11 и 41 от 2007 г., бр. 16 от 2008 г., бр. 23, 36 и 44 от 2009 г.) в приложението към чл. 9, ал. 1, т. 2 се правят следните изменения и допълнения:\n1. Точка 34 се изменя така:\n„34. Извършване на универсалната пощенска услуга или на услуги, включени в обхвата на универсалната пощенска услуга.“\n2. Създава се т. 34а:\n„34а. Извършване на пощенски парични преводи.“\n§ 114.\n В Закона за платежните услуги и платежните системи (обн., ДВ, бр. 23 от 2009 г.; изм., бр. 24 от 2009 г.) в чл. 124, ал. 2 думите „председателя на Държавната агенция за информационни технологии и съобщения“ се заменят с „Комисията за регулиране на съобщенията“.\n§ 115.\n Законът влиза в сила от деня на обнародването му в „Държавен вестник“ с изключение на разпоредбата на § 109, т. 2, която влиза в сила от 1 януари 2011 г.\nЗаконът е приет от 41-ото Народно събрание на 21 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12115"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9808",
    "meta": [],
    "text": "УКАЗ № 356\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за подпомагане на земеделските производители, приет от ХLI Народно събрание на 14 октомври 2009 г.\nИздаден в \nСофия на 20 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за подпомагане на земеделските производи­тели \n(обн., ДВ, бр. 58 от 1998 г.; изм., бр. 79 и 153 от 1998 г., бр. 12, 26, 86 и 113 от 1999 г., бр. 24 от 2000 г., бр. 34 и 41 от 2001 г., бр. 46 и 96 от 2002 г., бр. 18 от 2004 г., бр. 14 и 105 от 2005 г., бр. 18, 30, 34, 59, 80, 96 и 108 от 2006 г., бр. 13, 53 и 59 от 2007 г., бр. 16, 36, 43 и 100 от 2008 г. и бр. 12 и 32 от 2009 г.)\n§ 1. \nВ чл. 16 накрая се добавя „и по схемите и мерките на Общата селскостопанска политика, прилагани от Разплащателната агенция“.\n§ 2. \nВ чл. 23 думата „продоволствието“ се заменя с „храните“, а след думата „институт“ се добавя „Националната агенция за приходите“.\n§ 3. \nВ чл. 40, ал. 3 думите „постоянно затревени площи“ се заменят с „постоянните пасища“ и се създава изречение второ: „Министърът на земеделието и храните определя с наредба общи и регионални критерии за постоянни пасища, които са допустими за подпомагане по Схемата за единно плащане на площ.“\n§ 4. \nВ § 1 от допълнителната разпоредба т. 22 се изменя така:\n„22. „Постоянно пасище“ е земя, използвана за отглеждане на трева или други тревни фуражни култури по естествен начин (самозасяване) или чрез култивиране (засяване), която не е била включена в сеитбооборота на стопанството в продължение на 5 или повече години, с изключение на земите, оставени под угар в съответствие с чл. 22, 23 и 24 на Регламент (EО) № 1257/1999 на Съвета от 17 май 1999 г. относно подпомагане на развитието на селските райони от Европейския фонд за ориентиране и гарантиране на земеделието (ФЕОГА) и за изменение и отмяна на някои регламенти, и земи, оставени под угар в съответствие с чл. 39 от Регламент (EО) № 1698/2005 на Съвета от 20 септември 2005 г. относно подпомагане на развитието на селските райони от Европейския земеделски фонд за развитие на селските райони (ЕЗФРСР). Трева и други тревисти фуражни култури са всички тревисти растения, които се срещат традиционно на естествените пасища или обикновено са включени в смесите от семена за пасища или ливади, независимо дали се използват или не се използват за паша на животните.“\n§ 5. \nВ § 6 от преходните и заключителните разпоредби думата „продоволствието“ се заменя с „храните, който дава указания по прилагането му“.\nДопълнителна разпоредба\n§ 6. \nВ останалите текстове на закона думата „продоволствието“ се заменя с „храните“. \nЗаконът е приет от 41-ото Народно събрание на 14 октомври 2009 г. и е подпечатан с официалния печат на Народното събрание.\nПредседател на Народното събрание:\n  Цецка Цачева\n11850"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9687",
    "meta": [],
    "text": "УКАЗ № 343\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за електронната търговия, приет от ХLI Народно събрание на 8 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за електронната търговия \n(обн., ДВ, бр. 51 от 2006 г.; изм., бр. 105 от 2006 г. и бр. 41 от 2007 г.)\n§ 1. \nВ чл. 21 се правят следните изменения:\n1. В ал. 1 думите „Председателят на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“.\n2. В ал. 3 думите „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.\nЗаключителна разпоредба\n§ 2.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 8 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11708"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9771",
    "meta": [],
    "text": "УКАЗ № 344\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за туризма, приет от ХLI Народно събрание на 8 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за туризма \n(обн., ДВ, бр. 56 от 2002 г.; изм., бр. 119 и 120 от 2002 г., бр. 39 от 2004 г., бр. 28, 39, 94, 99 и 105 от 2005 г., бр. 30, 34, 80, 82 и 105 от 2006 г., бр. 42, 53 и 80 от 2007 г., бр. 31, 36 и 66 от 2008 г. и бр. 19 от 2009 г.)\n§ 1.\n Член 5 се изменя така: \n„Чл. 5. Министърът на икономиката, енергетиката и туризма провежда държавната политика в туризма, като:\n1. разработва краткосрочни концепции и програми за развитие на туризма и предлага на Министерския съвет за приемане стратегия за развитие на туризма;\n2. организира и координира контрола върху качеството на туристическия продукт; извършва регистрация за туроператорска или туристическа агентска дейност и категоризация на туристически обекти в предвидените от закона случаи;\n3. разработва и контролира изпълнението на годишната програма за разходване на средствата за държавното финансово подпомагане на развитието на туризма, в т. ч. на годишната програма за национална туристическа реклама;\n4. провежда съвместно с компетентните ведомства държавната политика по отношение на обучението и повишаване квалификацията на кадрите в туризма;\n5. подпомага дейността по привличане на инвестиции и за реализиране на проекти за развитие на туризма на национално, регионално и местно равнище; съдейства за изграждането и поддържането на инфраструктурата, свързана с туризма;\n6. взаимодейства с органите на местното самоуправление и местната администрация и с областните управители при осъществяване на правомощията им в сферата на туризма;\n7. представлява Република България пред международните органи и организации в областта на туризма и изпълнява и координира изпълнението на задълженията на Република България, произтичащи от членството й в международните органи и организации;\n8. участва в разработването, оценяването и контрола върху изпълнението на програми и проекти, финансирани от Европейския съюз и от международни организации;\n9. осъществява методическото ръководство на дейността на регионалните и местните туристически информационни центрове;\n10. взаимодейства със съответните ведомства и организира съвместната дейност по развитието и утвърждаването на отделните видове туризъм;\n11. организира създаването и поддържането на единната система за туристическа информация, включително на Националния туристически регистър;\n12. ръководи Националния съвет по туризъм;\n13. издава правилниците за дейността на Експертната комисия по регистрация на туроператори и туристически агенти и на Експертната комисия по категоризация на туристически обекти и организира и ръководи дейността им в качеството си на техен председател;\n14. чрез службите по търговско-икономическите въпроси към дипломатическите и консулските представителства на Република България популяризира българския туризъм в чужбина и координира дейността на българските културни институти и дружества в чужбина по популяризирането на българската история и културно наследство;\n15. осигурява информационното обслужване и подпомага участието на български фирми в панаири и прояви, свързани с туризма;\n16. разработва и участва в обсъждането на проекти на нормативни актове в областта на туризма.”\n§ 2.\n Член 5а се отменя.\n§ 3.\n В чл. 9а се правят следните изменения:\n1. В ал. 1 думите „председателя на Държавната агенция по туризъм“ се заменят с „министъра на икономиката, енергетиката и туризма“.\n2. В ал. 2 думите „председателят на Държавната агенция по туризъм“ се заменят с „министърът на икономиката, енергетиката и туризма“.\n3. В ал. 3 и 4 думите „Държавната агенция по туризъм“ се заменят с „Министерството на икономиката, енергетиката и туризма“.\n4. Алинея 5 се изменя така:\n„(5) В състава на ЕККТО при категоризиране на туристически обекти по чл. 3, ал. 3, т. 5 и 6 се включват с равен брой гласове представители на Министерството на икономиката, енергетиката и туризма, от една страна, и представители на национално представените туристически сдружения и други юридически лица с нестопанска цел, имащи отношение към развитието на съответните туристически обекти, от друга страна.”\n5. В ал. 6 думите „председателя на Държавната агенция по туризъм“ се заменят с „министъра на икономиката, енергетиката и туризма“, а думите „ведомство и“ се заличават.\n6. В ал. 7 думите „председателя на Държавната агенция по туризъм“ се заменят с „министъра на икономиката, енергетиката и туризма“.\n§ 4. \nВ чл. 18 се правят следните изменения:\n1. В ал. 1:\nа) в т. 1 думите „актуално удостоверение за вписване в търговския регистър на заявителя – оригинал или“ се заличават;\nб) точка 2 се изменя така:\n„2. декларация, че лицето не е в производство по несъстоятелност или в ликвидация;“.\n2. В ал. 2 думите „Агенцията по туризъм“ се заменят с „Министерството на икономиката, енергетиката и туризма“.\n3. В ал. 3 думите „председателя на Държавната агенция по туризъм“ се заменят с „министъра на икономиката, енергетиката и туризма“.\n4. В ал. 5 думите „Председателят на Държавната агенция по туризъм“ се заменят с „Министърът на икономиката, енергетиката и туризма“, а думите „Агенцията по туризъм“ се заменят с „министерството“.\n§ 5. \nВ чл. 50, ал. 3 се правят следните изменения:\n1. В т. 1 думите „актуално удостоверение за вписване в търговския регистър на лицето – оригинал или“ се заличават.\n2. Точка 2 се изменя така:\n„2. декларация, че лицето не е в производство по несъстоятелност или в ликвидация;“.\n§ 6. \nВ чл. 50б, ал. 1 се правят следните изменения:\n1. В т. 1 думите „актуално удостоверение за вписване в търговския регистър на лицето – оригинал или“ се заличават.\n2. Точка 2 се изменя така:\n„2. декларация, че лицето не е в производство по несъстоятелност или в ликвидация;“.\n§ 7. \nВ чл. 50в, ал. 1 се правят следните изменения:\n1. В т. 1 думите „актуално удостоверение за вписване в търговския регистър на лицето – оригинал или“ се заличават.\n2. Точка 2 се изменя така:\n„2. декларация, че лицето не е в производство по несъстоятелност или в ликвидация;“.\n§ 8. \nВ чл. 50г, ал. 1 се правят следните изменения:\n1. В т. 1 думите „актуално удостоверение за вписване в търговския регистър на лицето – оригинал или“ се заличават.\n2. Точка 2 се изменя така:\n„2. декларация, че лицето не е в производство по несъстоятелност или в ликвидация;“.\n§ 9.\n В чл. 51 се правят следните изменения:\n1. Алинея 5 се изменя така:\n„(5) Категоризирането на плажовете се урежда с наредба, приета от Министерския съвет по предложение на министъра на икономиката, енергетиката и туризма.”\n2. Алинея 7 се изменя така:\n„(7) Категоризирането на ски пистите се урежда с наредба, приета от Министерския съвет по предложение на министъра на икономиката, енергетиката и туризма.“\n3. В ал. 9 думите „председателя на Държавната агенция по туризъм“ се заменят с „министъра на икономиката, енергетиката и туризма“.\nДопълнителна разпоредба\n§ 10.\n В останалите текстове на закона думите „председателят на Държавната агенция по туризъм“, „председателя на Държавната агенция по туризъм“ и „Държавната агенция по туризъм“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\nПреходни и заключителни разпоредби\n§ 11.\n (1) Държавната агенция по туризъм се закрива.\n(2) Министерството на икономиката, енергетиката и туризма е правоприемник на Държавната агенция по туризъм.\n(3) Активите, пасивите, архивът, както и другите права и задължения на Държавната агенция по туризъм се поемат от Министерството на икономиката, енергетиката и туризма.\n(4) Трудовите и служебните правоотношения на служителите на Държавната агенция по туризъм преминават към Министерството на икономиката, енергетиката и туризма съгласно чл. 123 от Кодекса на труда и чл. 87а от Закона за държавния служител.\n(5) Министърът на финансите да извърши произтичащите от ал. 2 промени по съответните бюджети.\n(6) Министерският съвет в едномесечен срок от влизането в сила на този закон урежда отношенията, свързани със закриването на агенцията по ал. 1.\n§ 12.\n Подзаконовите нормативни актове, издадени или приети на основание на Закона за туризма от или съвместно с председателя на Държавната агенция по туризъм или от Министерския съвет по предложение на председателя на Държавната агенция по туризъм, запазват действието си.\n§ 13.\n (1) Регистрацията на туроператори и туристически агенти и определените категории на туристическите обекти, извършени по чл. 52, ал. 2 от председателя на Държавната агенция по туризъм, се запазват.\n(2) Когато към датата на влизане в сила на този закон има започната процедура за регистрация, съответно за издаване на удостоверение за регистрация за туроператорска или туристическа агентска дейност от председателя на Държавната агенция по туризъм, процедурата се довършва от министъра на икономиката, енергетиката и туризма.\n(3) Когато към датата на влизане в сила на този закон има открита процедура за категоризиране на туристически обекти по чл. 52, ал. 2 от председателя на Държавната агенция по туризъм, процедурата се довършва от министъра на икономиката, енергетиката и туризма.\n§ 14.\n В Закона за хазарта (обн., ДВ, бр. 51 от 1999 г.; изм., бр. 103 от 1999 г., бр. 53 от 2000 г., бр. 1, 102 и 110 от 2001 г., бр. 75 от 2002 г., бр. 31 от 2003 г., бр. 70 от 2004 г., бр. 79, 94, 95, 103 и 105 от 2005 г., бр. 30 и 54 от 2006 г., бр. 109 и 110 от 2007 г. и бр. 42 и 74 от 2009 г.) се правят следните изменения:\n1. В чл. 41, ал. 2 думите „Министерството на икономиката“ се заменят с „Министерството на икономиката, енергетиката и туризма“.\n2. В чл. 51, ал. 3 думите „председателя на Държавната агенция по туризъм“ се заменят с „министъра на икономиката, енергетиката и туризма“.\n3. В чл. 59, ал. 7 думите „председателя на Държавната агенция по туризъм“ се заменят с „министъра на икономиката, енергетиката и туризма“.\n§ 15.\n В Закона за устройството на Черноморското крайбрежие (обн., ДВ, бр. 48 от 2007 г.; изм., бр. 36 и 67 от 2008 г. и бр. 19 от 2009 г.) в чл. 21, ал. 1, т. 1 думите „председателя на Държавната агенция по туризъм“ се заменят с „министъра на икономиката, енергетиката и туризма“.\n§ 16. \nВ Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г. и бр. 36, 41 и 74 от 2009 г.) се правят следните изменения:\n1. В чл. 49, ал. 2 думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В чл. 77 в текста преди т. 1 думите „председателя на Държавната агенция по туризъм“ се заменят с „министъра на икономиката, енергетиката и туризма“.\n§ 17. \nВ Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г. и бр. 42 и 44 от 2009 г.) в приложението към чл. 12, ал. 1, т. 5 т. 13 „Държавна агенция по туризъм“ се отменя.\n§ 18.\n В Закона за административното регулиране на производството и търговията с оптични дискове, матрици и други носители, съдържащи обекти на авторското право и сродните му права (обн., ДВ, бр. 74 от 2005 г.; изм., бр. 105 от 2005 г., бр. 30, 34 и 80 от 2006 г. и бр. 53 и 84 от 2007 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 19.\n В Закона за акредитацията, извършвана от Българската служба за акредитация (обн., ДВ, бр. 100 от 2005 г.; изм., бр. 105 от 2005 г., бр. 30 от 2006 г. и бр. 42 от 2009 г.) се правят следните изменения:\n1. В чл. 6, ал. 2 думите „министъра на икономиката“ се заменят с „министъра на икономиката, енергетиката и туризма“.\n2. В чл. 10:\nа) в ал. 3 думите „Министърът на икономиката и енергетиката“ се заменят с „Министърът на икономиката, енергетиката и туризма“;\nб) в ал. 4, изречение първо думите „министъра на икономиката и енергетиката“ се заменят с „министъра на икономиката, енергетиката и туризма“.\n3. В чл. 11, ал. 5, т. 6 думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 20.\n В Закона за Българската банка за развитие (ДВ, бр. 43 от 2008 г.) в чл. 4, ал. 4 думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 21.\n В Закона за виното и спиртните напитки (обн., ДВ, бр. 86 от 1999 г.; изм., бр. 56 от 2002 г., бр. 16, 108 и 113 от 2004 г., бр. 99 и 105 от 2005 г., бр. 18, 30, 34, 51 и 80 от 2006 г., бр. 53 от 2007 г. и бр. 36 от 2008 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 22. \nВ Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36, 65, 66, 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г. и бр. 12, 32, 35 и 47 от 2009 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 23.\n В Закона за възобновяемите и алтернативните енергийни източници и биогоривата (обн., ДВ, бр. 49 от 2007 г.; изм., бр. 98 от 2008 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 24.\n В Закона за експортния контрол на оръжия и изделия и технологии с двойна употреба (обн., ДВ, бр. 11 от 2007 г.; изм., бр. 109 от 2007 г. и бр. 36 от 2008 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 25. \nВ Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. – бр. 45 от 2009 г.) се правят следните изменения:\n1. В чл. 10, ал. 1 думите „Министерството на икономиката и енергетиката“ се заменят с „Министерството на икономиката, енергетиката и туризма“.\n2. В чл. 311, ал. 4 думите „Министерството на икономиката и енергетиката“ се заменят с „Министерството на икономиката, енергетиката и туризма“.\n§ 26.\n В Закона за енергетиката (обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г. и бр. 35, 41 и 42 от 2009 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 27.\n В Закона за енергийната ефективност (обн., ДВ, бр. 98 от 2008 г.; изм., бр. 6, 19 и 42 от 2009 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 28.\n В Закона за забрана на химическото оръжие и за контрол на токсичните химически вещества и техните прекурсори (обн., ДВ, бр. 8 от 2000 г.; изм., бр. 75 от 2002 г. и бр. 11 от 2007 г.) навсякъде думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 29. \nВ Закона за задължителните запаси от нефт и нефтопродукти (обн., ДВ, бр. 9 от 2003 г.; изм., бр. 107 от 2003 г., бр. 95 и 105 от 2005 г., бр. 30 и 82 от 2006 г., бр. 109 от 2007 г., бр. 69 и 102 от 2008 г. и бр. 12 и 32 от 2009 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 30.\n В Закона за защита на потребителите (обн., ДВ, бр. 99 от 2005 г.; изм., бр. 30 от 2006 г., бр. 51, 53, 59, 105 и 108 от 2006 г., бр. 31, 41, 59 и 64 от 2007 г., бр. 36 и 102 от 2008 г. и бр. 23 и 42 от 2009 г.) навсякъде думите „министърът на икономиката и енергетиката“, „министъра на икономиката и енергетиката“, „заместник-министърът на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“, „заместник-министърът на икономиката, енергетиката и туризма“ и „Министерството на икономиката, енергетиката и туризма“.\n§ 31. \nВ Закона за измерванията (обн., ДВ, бр. 46 от 2002 г.; изм., бр. 88, 95 и 99 от 2005 г. и бр. 36 от 2008 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 32.\n В Закона за изпълнение на Регламент на Съвета (ЕО) № 1236/2005 относно търговията с някои стоки, които биха могли да бъдат използвани с цел прилагане на смъртно наказание, изтезания или други форми на жестоко, нечовешко или унизително отнасяне или наказание (ДВ, бр. 23 от 2008 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 33. \nВ Закона за инспектиране на труда (обн., ДВ, бр. 102 от 2008 г.; изм., бр. 35 от 2009 г.) се правят следните изменения:\n1. В чл. 5, ал. 2, т. 7 думите „Министерството на икономиката и енергетиката“ се заменят с „Министерството на икономиката, енергетиката и туризма“.\n2. В чл. 6, т. 2:\nа) в текста преди буква „а“ думите „министърът на икономиката и енергетиката“ се заменят с „министърът на икономиката, енергетиката и туризма“;\nб) в буква „д“ думите „Министерството на икономиката и енергетиката“ се заменят с „Министерството на икономиката, енергетиката и туризма“.\n§ 34.\n В Закона за контрол върху наркотичните вещества и прекурсорите (обн., ДВ, бр. 30 от 1999 г.; изм., бр. 63 от 2000 г., бр. 74, 75 и 120 от 2002 г., бр. 56 от 2003 г., бр. 76, 79 и 103 от 2005 г., бр. 30, 75 и 82 от 2006 г., бр. 31 и 55 от 2007 г., бр. 36, 43 и 69 от 2008 г. и бр. 41 и 74 от 2009 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 35. \nВ Закона за малките и средните предприятия (обн., ДВ, бр. 84 от 1999 г.; изм., бр. 80 и 92 от 2000 г., бр. 42 от 2001 г., бр. 28 от 2002 г., бр. 64 от 2004 г., бр. 34, 59 и 80 от 2006 г., бр. 53 от 2007 г. и бр. 43 от 2008 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 36. \nВ Закона за медицинските изделия (обн., ДВ, бр. 46 от 2007 г.; изм., бр. 110 от 2008 г. и бр. 41 от 2009 г.) се правят следните изменения:\n1. В чл. 18 в текста преди т. 1 думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В чл. 30а, ал. 2 думите „министъра на икономиката и енергетиката“ се заменят с „министъра на икономиката, енергетиката и туризма“.\n3. В чл. 93, ал. 3 думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 37. \nВ Закона за насърчаване на инвестициите (обн., ДВ, бр. 97 от 1997 г.; попр., бр. 99 от 1997 г.; изм., бр. 29 и 153 от 1998 г., бр. 110 от 1999 г., бр. 28 от 2002 г., бр. 37 от 2004 г.; попр., бр. 40 от 2004 г.; изм., бр. 34, 59, 65, 80, 82 и 86 от 2006 г., бр. 42 и 53 от 2007 г., бр. 69 от 2008 г. и бр. 41 от 2009 г.) навсякъде думите „министърът на икономиката и енергетиката“, „министъра на икономиката и енергетиката“ и „Министерството на икономиката и енергетиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 38. \nВ Закона за обществените поръчки (обн., ДВ, бр. 28 от 2004 г.; изм., бр. 53 от 2004 г., бр. 31, 34 и 105 от 2005 г., бр. 18, 33, 37 и 79 от 2006 г., бр. 59 от 2007 г., бр. 94, 98 и 102 от 2008 г. и бр. 24 от 2009 г.) навсякъде думите „министърът на икономиката и енергетиката“ и „министъра на икономиката и енергетиката“ се заменят съответно с „министърът на икономиката, енергетиката и туризма“ и „министъра на икономиката, енергетиката и туризма“.\n§ 39.\n В Закона за подземните богатства (обн., ДВ, бр. 23 от 1999 г.; изм., бр. 28 от 2000 г., бр. 108 от 2001 г., бр. 47 от 2002 г., бр. 86 от 2003 г., бр. 28 и 94 от 2005 г., бр. 30, 36 и 37 от 2006 г., бр. 55 от 2007 г., бр. 70 от 2008 г. и бр. 19 от 2009 г.) в чл. 7 се правят следните изменения:\n1. В ал. 1:\nа) в т. 1 в текста преди буква „а“ думите „министъра на икономиката и енергетиката“ се заменят с „министъра на икономиката, енергетиката и туризма“;\nб) в т. 2 думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В ал. 2 в текста преди т. 1 думите „Министърът на икономиката и енергетиката“ се заменят с „Министърът на икономиката, енергетиката и туризма“.\n§ 40. \nВ Закона за подпомагане на земеделските производители (обн., ДВ, бр. 58 от 1998 г.; изм., бр. 79 и 153 от 1998 г., бр. 12, 26, 86 и 113 от 1999 г., бр. 24 от 2000 г., бр. 34 и 41 от 2001 г., бр. 46 и 96 от 2002 г., бр. 18 от 2004 г., бр. 14 и 105 от 2005 г., бр. 18, 30, 34, 59, 80, 96 и 108 от 2006 г., бр. 13, 53 и 59 от 2007 г., бр. 16, 36, 43 и 100 от 2008 г. и бр. 12 и 32 от 2009 г.) в чл. 18, ал. 2, изречение четвърто думите „министърът на икономиката и енергетиката“ се заменят с „министърът на икономиката, енергетиката и туризма“.\n§ 41.\n В Закона за потребителския кредит (обн., ДВ, бр. 53 от 2006 г.; изм., бр. 105 от 2006 г. и бр. 110 от 2008 г.) се правят следните изменения: \n1. В чл. 27а, ал. 1 думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В § 3 от заключителните разпоредби думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 42.\n В Закона за предоставяне на финансови услуги от разстояние (обн., ДВ, бр. 105 от 2006 г.; изм., бр. 23 от 2009 г.) се правят следните изменения:\n1. В чл. 22, ал. 1 думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В § 11 от заключителните разпоредби думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 43. \nВ Закона за приватизация и следприватизационен контрол (обн., ДВ, бр. 28 от 2002 г.; изм., бр. 78 от 2002 г., бр. 20 и 31 от 2003 г.; Решение № 5 на Конституционния съд от 2003 г. – бр. 39 от 2003 г.; изм., бр. 46 и 84 от 2003 г., бр. 55 и 115 от 2004 г., бр. 28, 39, 88, 94, 103 и 105 от 2005 г., бр. 36, 53, 72 и 105 от 2006 г., бр. 59 от 2007 г., бр. 36, 65, 94, 98 и 110 от 2008 г. и бр. 24 и 42 от 2009 г.) се правят следните изменения:\n1. В чл. 26, ал. 3, изречение второ думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В приложение № 1 към чл. 3, ал. 1 „Списък на търговските дружества с повече от 50 на сто държавно участие в капитала или обособени части от тях“ в „IХ. Министерство на икономиката и енергетиката“ думите „и енергетиката“ се заменят с „енергетиката и туризма“.\n§ 44.\n В Закона за прилагане на Общите организации на пазарите на земеделски продукти на Европейския съюз (обн., ДВ, бр. 96 от 2006 г.; изм., бр. 16 от 2008 г. и бр. 10 от 2009 г.) се правят следните изменения:\n1. В чл. 8, ал. 1, изречение второ думите „Министерството на икономиката и енергетиката“ се заменят с „Министерството на икономиката, енергетиката и туризма“.\n2. В чл. 36, ал. 2, изречение второ думите „Министерството на икономиката и енергетиката“ се заменят с „Министерството на икономиката, енергетиката и туризма“, а думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 45. \nВ Закона за рибарството и аквакултурите (обн., ДВ, бр. 41 от 2001 г.; изм., бр. 88, 94 и 105 от 2005 г., бр. 30, 65, 82, 96 и 108 от 2006 г., бр. 36, 43 и 71 от 2008 г. и бр. 12, 32 и 42 от 2009 г.) в чл. 8, ал. 2 думите „Министерството на икономиката и енергетиката“ се заменят с „Министерството на икономиката, енергетиката и туризма“.\n§ 46. \nВ Закона за свръхзапасите от земеделски и захарни продукти (обн., ДВ, бр. 88 от 2006 г.; изм., бр. 96 от 2006 г., бр. 36, 43 и 54 от 2008 г. и бр. 12 и 32 от 2009 г.) се правят следните изменения:\n1. В чл. 2, ал. 2 думите „Министерството на икономиката и енергетиката“ се заменят с „Министерството на икономиката, енергетиката и туризма“.\n2. В чл. 7:\nа) в ал. 1 навсякъде думите „министъра на икономиката и енергетиката“ се заменят с „министъра на икономиката, енергетиката и туризма“;\nб) в ал. 3 думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 47.\n В Закона за стоковите борси и тържищата (обн., ДВ, бр. 93 от 1996 г.; изм., бр. 41 и 153 от 1998 г., бр. 18 от 1999 г., бр. 20 от 2000 г., бр. 41 от 2001 г., бр. 30, 34, 80 и 85 от 2006 г., бр. 53 от 2007 г. и бр. 42 от 2009 г.) се правят следните изменения:\n1. В чл. 6, ал. 1, изречение второ думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В чл. 7, ал. 2 думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 48. \nВ Закона за тютюна и тютюневите изделия (обн., ДВ, бр. 101 от 1993 г.; изм., бр. 19 от 1994 г., бр. 110 от 1996 г., бр. 153 от 1998 г., бр. 113 от 1999 г., бр. 33 и 102 от 2000 г., бр. 110 от 2001 г., бр. 20 от 2003 г., бр. 57 и 70 от 2004 г., бр. 91, 95, 99 и 105 от 2005 г., бр. 18, 30, 34, 70, 80 и 108 от 2006 г., бр. 53 и 109 от 2007 г., бр. 36, 67 и 110 от 2008 г. и бр. 12 от 2009 г.) се правят следните изменения:\n1. В чл. 19, ал. 4, изречение четвърто думите „Министърът на икономиката и енергетиката“ се заменят с „Министърът на икономиката, енергетиката и туризма“.\n2. В чл. 52, ал. 1, т. 3 и 6 думите „Министерството на икономиката и енергетиката“ се заменят с „Министерството на икономиката, енергетиката и туризма“.\n§ 49. \nВ Закона за храните (обн., ДВ, бр. 90 от 1999 г.; изм., бр. 102 от 2003 г., бр. 70 от 2004 г., бр. 87, 99 и 105 от 2005 г., бр. 30, 31, 34, 51, 55, 80 и 96 от 2006 г., бр. 31, 51 и 53 от 2007 г., бр. 36 и 69 от 2008 г. и бр. 23, 41 и 74 от 2009 г.) се правят следните изменения: \n1. В чл. 6, ал. 2 в текста преди т. 1 думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В чл. 23а, ал. 5 думите „Министерството на икономиката и енергетиката“ се заменят с „Министерството на икономиката, енергетиката и туризма“.\n3. В чл. 34, ал. 2, изречение първо думите „икономиката и енергетиката“ се заменят с „икономиката, енергетиката и туризма“.\n4. В § 1д от допълнителните разпоредби думите „министърът на икономиката и енергетиката“ се заменят с „министърът на икономиката, енергетиката и туризма“.\n§ 50. \nВ Закона за чистотата на атмосферния въздух (обн., ДВ, бр. 45 от 1996 г.; попр., бр. 49 от 1996 г.; изм., бр. 85 от 1997 г., бр. 27 от 2000 г., бр. 102 от 2001 г., бр. 91 от 2002 г., бр. 112 от 2003 г., бр. 95 от 2005 г., бр. 99 и 102 от 2006 г., бр. 86 от 2007 г., бр. 36 и 52 от 2008 г. и бр. 6 от 2009 г.) в чл. 8, ал. 1 думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 51. \nВ Закона за опазване на околната среда (обн., ДВ, бр. 91 от 2002 г.; попр., бр. 98 от 2002 г.; изм., бр. 86 от 2003 г., бр. 70 от 2004 г., бр. 74, 77, 88, 95 и 105 от 2005 г., бр. 30, 65, 82, 99, 102 и 105 от 2006 г., бр. 31, 41 и 89 от 2007 г., бр. 36, 52 и 105 от 2008 г. и бр. 12, 19, 32, 35 и 47 от 2009 г.) се правят следните изменения:\n1. В чл. 77а, ал. 1 думите „министъра на икономиката и енергетиката“ се заменят с „министъра на икономиката, енергетиката и туризма“.\n2. В § 11, ал. 3 от преходните и заключителните разпоредби думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 52. \nВ Закона за генетично модифицирани организми (обн., ДВ, бр. 27 от 2005 г.; изм., бр. 88 и 99 от 2005 г., бр. 30 от 2006 г., бр. 31 от 2007 г., бр. 36, 43 и 54 от 2008 г. и бр. 74 от 2009 г.) се правят следните изменения:\n1. В чл. 7, ал. 5, т. 1, буква „г“ думите „Министерството на икономиката“ се заменят с „Министерството на икономиката, енергетиката и туризма“.\n2. В чл. 111 думите „Министерството на икономиката“ се заменят с „Министерството на икономиката, енергетиката и туризма“.\n§ 53. \nВ Закона за експортното застраховане (обн., ДВ, бр. 61 от 1998 г.; изм., бр. 112 от 2001 г., бр. 92 от 2004 г., бр. 103 от 2005 г., бр. 41 от 2007 г. и бр. 36 от 2008 г.) се правят следните изменения:\n1. В чл. 9, ал. 3 думите „Министерството на икономиката“ се заменят с „Министерството на икономиката, енергетиката и туризма“.\n2. В чл. 11, ал. 2, изречение второ и ал. 3 думите „Министърът на икономиката“ се заменят с „Министърът на икономиката, енергетиката и туризма“.\n3. В чл. 13, ал. 1, т. 2 и 5 думите „министъра на икономиката“ се заменят с „министъра на икономиката, енергетиката и туризма“.\n§ 54. \nВ Закона за занаятите (обн., ДВ, бр. 42 от 2001 г.; изм., бр. 112 от 2001 г., бр. 56 от 2002 г., бр. 99 и 105 от 2005 г., бр. 10, 30, 34, 80 и 81 от 2006 г., бр. 53 от 2007 г. и бр. 19 от 2009 г.) се правят следните изменения:\n1. В чл. 5, ал. 2 думите „Министерството на икономиката“ се заменят с „министъра на икономиката, енергетиката и туризма“.\n2. В чл. 6, изречение трето думите „Министерството на икономиката“ се заменят с „министъра на икономиката, енергетиката и туризма“.\n§ 55.\n В Закона за защита на растенията (обн., ДВ, бр. 91 от 1997 г.; изм., бр. 90 от 1999 г., бр. 96 от 2001 г., бр. 18 от 2004 г., бр. 26, 31 и 96 от 2006 г., бр. 13, 36 и 43 от 2008 г.) се правят следните изменения:\n1. В чл. 13а, ал. 3, изречение второ думите „министъра на икономиката“ се заменят с „министъра на икономиката, енергетиката и туризма“.\n2. В чл. 24д, ал. 2, изречение второ думите „министъра на икономиката“ се заменят с „министъра на икономиката, енергетиката и туризма“.\n§ 56.\n В Закона за Икономически и социален съвет (обн., ДВ, бр. 41 от 2001 г.; изм., бр. 120 от 2002 г., бр. 20 от 2003 г., бр. 17 от 2006 г. и бр. 36 от 2008 г.) в чл. 7, ал. 5, т. 11 думите „министъра на икономиката“ се заменят с „министъра на икономиката, енергетиката и туризма“.\n§ 57. \nВ Закона за насърчаване на научните изследвания (обн., ДВ, бр. 92 от 2003 г.; изм., бр. 36 от 2008 г. и бр. 74 от 2009 г.) в чл. 10, ал. 1 думите „Министерството на икономиката“ се заменят с „Министерството на икономиката, енергетиката и туризма“.\n§ 58.\n В Закона за управление на отпадъците (обн., ДВ, бр. 86 от 2003 г.; изм., бр. 70 от 2004 г., бр. 77, 87, 88, 95 и 105 от 2005 г., бр. 30, 34, 63 и 80 от 2006 г., бр. 53 от 2007 г. и бр. 36, 70 и 105 от 2008 г.) навсякъде думите „министърът на икономиката“, „министъра на икономиката“ и „Министерството на икономиката“ се заменят съответно с „министърът на икономиката, енергетиката и туризма“, „министъра на икономиката, енергетиката и туризма“ и „Министерството на икономиката, енергетиката и туризма“.\n§ 59. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 8 октомври 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n11709"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9807",
    "meta": [],
    "text": "УКАЗ № 347\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за задължителното депозиране на печатни и други произведения, приет от ХLI Народно събрание на 8 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за задължителното депозиране на печатни и други произведения \n(обн., ДВ, бр. 108 от 2000 г.; изм., бр. 28, 88 и 94 от 2005 г., бр. 57 от 2007 г. и бр. 42 от 2009 г.)\n§ 1. \nВ чл. 9, т. 5 думите „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.\n§ 2.\n В чл. 18 се правят следните изменения:\n1. В ал. 1 думите „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.\n2. В ал. 2 думите „председателя на Държавната агенция за информационни технологии и съобщения“ се заменят с „министъра на транспорта, информационните технологии и съобщенията“.\nПреходни и заключителни разпоредби\n§ 3. \nИздадените до влизането в сила на този закон подзаконови нормативни актове запазват действието си, доколкото не му противоречат.\n§ 4. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 8 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11707"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9704",
    "meta": [],
    "text": "УКАЗ № 340\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за регионалното развитие, приет от ХLI Народно събрание на 7 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за регионалното развитие \n(обн., ДВ, бр. 50 от 2008 г.; изм., бр. 47 от 2009 г.)\n§ 1. \nВ чл. 18, ал. 4 думите „Министерството на икономиката и енергетиката“ се заменят с „Министерството на икономиката, енергетиката и туризма“, думите „Министерството на транспорта“ се заменят с „Министерството на транспорта, информационните технологии и съобщенията“, а думите „представител на Държавната агенция за информационни технологии и съобщения“ се заличават. \nЗаключителни разпоредби\n§ 2. \nВ Закона за пътищата (обн., ДВ, бр. 26 от 2000 г.; изм., бр. 88 от 2000 г., бр. 111 от 2001 г., бр. 47 и 118 от 2002 г., бр. 9 и 112 от 2003 г., бр. 6 и 14 от 2004 г., бр. 88 и 104 от 2005 г., бр. 30, 36, 64, 102, 105 и 108 от 2006 г., бр. 59 от 2007 г., бр. 43 и 69 от 2008 г. и бр. 12, 32, 41, 42 и 75 от 2009 г.) се правят следните изменения и допълнения:\n1. В чл. 27 се създава нова ал. 2:\n„(2) На граничните контролно-пропускателни пунктове теглото, осовото натоварване и габаритните размери на пътните превозни средства се контролират от длъжностни лица на Агенция „Митници“, като при превишаване на допустимите стойности се събират такси.“\n2. В чл. 56, ал. 2, т. 1 думите „областните пътни управления“ се заменят с „Агенция „Пътна инфраструктура“.\n§ 3. \nВ Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г. и бр. 74 и 75 от 2009 г.) в чл. 167, ал. 3, изречение трето думата „митнически“ се заличава.\n§ 4. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 7 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11646"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9706",
    "meta": [],
    "text": "УКАЗ № 346\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за електронното управление, приет от ХLI Народно събрание на 7 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за електронното управление \n(ДВ, бр. 46 от 2007 г.)\n§ 1.\n В чл. 7, ал. 4 след думите „обща стратегия за електронно управление“ се добавя „по предложение на министъра на транспорта, информационните технологии и съобщенията“.\n§ 2.\n В чл. 43, ал. 3 думите „Министърът на държавната администрация и административната реформа съвместно с председателя на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“. \n§ 3. \nЧлен 59 се изменя така:\n„Общ контрол\nЧл. 59. Министърът на транспорта, информационните технологии и съобщенията упражнява контрол по спазването на този закон.“\n§ 4.\n В чл. 65 се правят следните изменения:\n1. В ал. 1 думите „министъра на държавната администрация и административната реформа, съответно от председателя на Държавната агенция за информационни технологии и съобщения“ се заменят с „министъра на транспорта, информационните технологии и съобщенията“.\n2. Алинея 2 се изменя така:\n„(2) Наказателните постановления се издават от министъра на транспорта, информационните технологии и съобщенията или от оправомощени от него длъжностни лица.“\nДопълнителна разпоредба\n§ 5. \nВ останалите текстове на закона думите:\n1. „Министърът на държавната администрация и административната реформа“ и „министъра на държавната администрация и административната реформа“ се заменят съответно с „Министърът на транспорта, информационните технологии и съобщенията“ и „министъра на транспорта, информационните технологии и съобщенията“.\n2. „Министерството на държавната администрация и административната реформа“ се заменят с „Министерството на транспорта, информационните технологии и съобщенията“.\n3. „Председателят на Държавната агенция за информационни технологии и съобщения“ и „председателя на Държавната агенция за информационни технологии и съобщения“ се заменят съответно с „Министърът на транспорта, информационните технологии и съобщенията“ и „министъра на транспорта, информационните технологии и съобщенията“.\n4. „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.\nПреходни и заключителни разпоредби\n§ 6.\n Издадените до влизането в сила на този закон подзаконови нормативни актове запазват действието си, доколкото не му противоречат.\n§ 7. \nЗаконът влиза в сила от деня на обнародването му в „Държавен вестник“. \nЗаконът е приет от 41-ото Народно събрание на 7 октомври 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n11644"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9707",
    "meta": [],
    "text": "УКАЗ № 341\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за установяване на правила за приложение на Доверителния фонд между Европейската комисия от името на Европейската общност и Република България, Чешката република, Федерална република Германия, Република Естония, Република Гърция, Кралство Испания, Френската република, Италианската република, Великото херцогство Люксембург, Република Австрия, Република Полша, Португалската република, Румъния, Република Финландия и Кралство Швеция като донори и Европейската инвестиционна банка като управител, приет от ХLI Народно събрание на 7 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Споразумението за установяване на правила за приложение на Доверителния фонд между Европейската комисия от името на Европейската общност и Република България, Чешката република, Федерална република Германия, Република Естония, Република Гърция, Кралство Испания, Френската република, Италианската република, Великото херцогство Люксембург, Република Австрия, Република Полша, Португалската република, Румъния, Република Финландия и Кралство Швеция като донори и Европейската инвестиционна банка като управител\nЧлен единствен. \nРатифицира Споразумението за установяване на правила за приложение на Доверителния фонд между Европейската комисия от името на Европейската общност и Република България, Чешката република, Федерална република Германия, Република Естония, Република Гърция, Кралство Испания, Френската република, Италианската република, Великото херцогство Люксембург, Република Австрия, Република Полша, Португалската република, Румъния, Република Финландия и Кралство Швеция като донори и Европейската инвестиционна банка като управител, подписано на 26 януари 2009 г.\nЗаконът е приет от 41-ото Народно събрание на 7 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11635"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9649",
    "meta": [],
    "text": "УКАЗ № 342\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Учредителния договор на Международната банка за възстановяване и развитие (с измененията, в сила към 16 февруари 1989 г.) заедно с неговото изменение, прието с Решение № 596 на Управителния съвет на банката от 30 януари 2009 г., приет от ХLI Народно събрание на 7 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Учредителния договор на Международната банка за възстановяване и развитие \n(с измененията, в сила към 16 февруари 1989 г.)\n заедно с неговото изменение, прието с Решение № 596 на Управителния съвет на банката от 30 януари 2009 г.\nЧлен единствен.\n Ратифицира Учредителния договор на Международната банка за възстановяване и развитие (с измененията към него, в сила към 16 февруари 1989 г.) заедно с неговото изменение, прието с Решение № 596 на Управителния съвет на Международната банка за възстановяване и развитие от 30 януари 2009 г.\nЗаконът е приет от 41-ото Народно събрание на 7 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11633"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9643",
    "meta": [],
    "text": "УКАЗ № 339\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за гражданското въздухоплаване, приет от ХLI Народно събрание на 7 октомври 2009 г.\nИздаден в \nСофия на 12 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за гражданското въздухоплаване \n(обн., ДВ, бр. 94 от 1972 г.; изм., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г. и бр. 35 и 47 от 2009 г.)\n§ 1. \nВ чл. 53а ал. 2 се отменя.\n§ 2. \nВ чл. 53б се правят следните изменения:\n1. В текста преди т. 1 думите „Министърът на транспорта“ се заменят с „Министърът на транспорта, информационните технологии и съобщенията“.\n2. В т. 2 думите „и на контролния съвет“ се заличават.\n§ 3. \nВ чл. 53в се правят следните изменения и допълнения:\n1. В ал. 1 думите „петима членове“ се заменят с „трима членове“ и думите „министъра на транспорта“ се заменят с „министъра на транспорта, информационните технологии и съобщенията“.\n2. В ал. 2 думите „Министърът на транспорта“ се заменят с „Министърът на транспорта, информационните технологии и съобщенията“.\n3. В ал. 3 думите „или на контролния“ се заличават.\n4. В ал. 10:\nа) в текста преди т. 1 думите „Министърът на транспорта“ се заменят с „Министърът на транспорта, информационните технологии и съобщенията“;\n б) създава се т. 4:\n„4. по решение на министъра на транспорта, информационните технологии и съобщенията – с едномесечно предизвестие.“\n5. В ал. 11 навсякъде думите „министъра на транспорта“ се заменят с „министъра на транспорта, информационните технологии и съобщенията“.\n6. Създават се ал. 12, 13 и 14:\n„(12) Управителният съвет може да приема решения, ако присъстват най-малко половината от членовете му лично или представлявани от друг член на съвета. Никой присъстващ член не може да представлява повече от един отсъстващ. За представляването е необходимо изрично пълномощно за всеки конкретен случай.\n(13) Решенията се вземат с обикновено мнозинство.\n(14) Управителният съвет може да взема решения и неприсъствено, ако всички членове са заявили писмено съгласието си за решението.“\n§ 4. \nЧлен 53д се отменя.\nДопълнителна разпоредба\n§ 5. \nВ останалите текстове на закона думите „министърът на транспорта“, „министъра на транспорта“ и „Министерството на транспорта“ се заменят съответно с „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\nЗаконът е приет от 4\n1\n-ото Народно събрание на 7 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11645"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9647",
    "meta": [],
    "text": "УКАЗ № 334\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Търговския закон, приет от ХLI Народно събрание на 2 октомври 2009 г.\nИздаден в \nСофия на 9 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Търговския закон \n(обн., ДВ, бр. 48 от 1991 г.; изм. и доп., бр. 25 от 1992 г., бр. 61 и 103 от 1993 г., бр. 63 от 1994 г., бр. 63 от 1995 г., бр. 42, 59, 83, 86 и 104 от 1996 г., бр. 58, 100 и 124 от 1997 г., бр. 21, 39, 52 и 70 от 1998 г., бр. 33, 42, 64, 81, 90, 103 и 114 от 1999 г., бр. 84 от 2000 г., бр. 28, 61 и 96 от 2002 г., бр. 19, 31 и 58 от 2003 г., бр. 31, 39, 42, 43, 66, 103 и 105 от 2005 г., бр. 38, 59, 80 и 105 от 2006 г., бр. 59, 92 и 104 от 2007 г., бр. 50, 67, 70, 100 и 108 от 2008 г. и бр. 12, 23, 32 и 47 от 2009 г.)\n§ 1. \nВ чл. 115, т. 4 изречения второ и трето се заличават. \n§ 2.\n В чл. 117 се правят следните изменения:\n1. В ал. 1 числото „5000“ се заменя с „2“, а думите „10 лева“ се заменят с „1 лев“.\n2. В ал. 2 числото „10“ се заменя с „1“.\n§ 3.\n В чл. 119, ал. 1 се правят следните изменения:\n1. Точка 3 се отменя.\n2. В т. 4 думите „най-малко 35 на сто“ се заменят с „установения в закона минимум“.\nЗаконът е приет от 41-ото Народно събрание на 2 октомври 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n11538"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9645",
    "meta": [],
    "text": "УКАЗ № 332\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за отбраната и въоръжените сили на Република България, приет от ХLI Народно събрание на 1 октомври 2009 г.\nИздаден в \nСофия на 9 октомври 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за отбраната и въо­ръжените сили на Република България \n(обн., ДВ, бр. 35 от 2009 г.; изм., бр. 74 от 2009 г.)\n§ 1.\n В чл. 27, т. 8 думите „министъра на икономиката и енергетиката“ се заменят с „министъра на икономиката, енергетиката и туризма“.\n§ 2.\n В чл. 40 в текста преди т. 1 думите „Председателят на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“.\n§ 3.\n В чл. 50, ал. 2 думите „Министерството на транспорта и на Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.\n§ 4.\n В чл. 114, ал. 3 думите „министъра на транспорта, министъра на икономиката и енергетиката“ се заменят с „министъра на транспорта, информационните технологии и съобщенията, министъра на икономиката, енергетиката и туризма“, а думите „министъра на извънредните ситуации“ и „председателя на Държавната агенция за информационни технологии и съобщения“ се заличават.\nДопълнителна разпоредба\n§ 5. \nВ останалите текстове на закона думите „Министърът на транспорта“, „министъра на транспорта“ и „Министерството на транспорта“ се заменят съответно с „Министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\nПреходни и заключителни разпоредби\n§ 6.\n Издадените до влизането в сила на този закон подзаконови нормативни актове запазват действието си, доколкото не му противоречат.\n§ 7.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 1 октомври 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n11462"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9739",
    "meta": [],
    "text": "УКАЗ № 387\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за акцизите и данъчните складове, приет от ХLI Народно събрание на 27 ноември 2009 г.\nИздаден в \nСофия на 1 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за акцизите и данъчните складове \n(обн., ДВ, бр. 91 от 2005 г.; изм. и доп., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г. и бр. 6, 24 и 44 от 2009 г.)\n§ 1.\n В чл. 3 се правят следните изменения и допълнения:\n1. Досегашният текст става ал. 1 и в нея:\nа) точка 3 се изменя така:\n„3. лица, които в нарушение на този закон са произвели или участвали в производството на акцизни стоки, държат или са участвали в държането на акцизни стоки, разпореждат се или са се разпоредили с акцизни стоки, за които не е бил заплатен акциз или акцизът е бил заплатен частично;“;\nб) в т. 6 думите „по т. 5, когато задължен за заплащането на акциза е данъчният представител“ се заменят с „когато лицата по т. 5 са изпълнили задълженията си по този закон“.\n2. Създава се ал. 2:\n„(2) Когато няколко данъчнозадължени лица са отговорни за заплащането на акциза, те са солидарно отговорни.“\n§ 2.\n В чл. 4 се правят следните изменения и допълнения:\n1. В т. 8 след думите „е обект за дестилиране“ се добавя „с обща вместимост на съдовете до 1000 литра включително“.\n2. В т. 25:\nа) в буква „а“:\nаа) в подбуква „дд“ накрая думите „и Гибралтар“ се заличават;\nбб) създава се подбуква „жж“:\n„жж) за Република Финландия: Оландските острови;“;\nб) в буква „б“ се създава подбуква „дд“:\n„дд) суверенните бази на Обединеното кралство Акротири и Декелия се третират като движения с начало във или предназначени за Кипър;“.\n3. В т. 28 думите „не е лицензиран складодържател, но“ се заличават.\n4. В т. 29, изречение първо думите „не е лицензиран складодържател, но“ се заличават, думата „конкретно“ се заменя с „еднократно определено“ и след думата „стоки“ се добавя „в рамките на двумесечен период“.\n5. Създава се т. 29а:\n„29а. „Регистриран изпращач“ е лице – вносител на акцизни стоки, което при определени условия има право да изпраща акцизни стоки, които са допуснати за свободно обращение едновременно с поставянето им под режим отложено плащане на акциз, предназначени за друга държава членка. Регистрираният изпращач не може да складира или да получава акцизни стоки под режим отложено плащане на акциз.“\n6. Създават се т. 39 – 44:\n„39. „Пазарна цена“ е сумата без данъка върху добавената стойност и акциза, която би била платена при същите условия за идентична или сходна стока по сделка между лица, които не са свързани.\n40. „Компютърна система“ е система за компютризиране на движението и контрола на акцизни стоки съгласно чл. 1 от Решение № 1152/2003/ЕО на Европейския парламент и на Съвета от 16 юни 2003 г. за компютризиране на движението и контрола на акцизни стоки. \n41. „Доставка на акцизни стоки“ е еднократно движение на определено количество акцизни стоки под режим отложено плащане на акциз.\n42. „Изпращач“ е лицензиран складодържател-изпращач или регистриран изпращач, който изпраща акцизни стоки под режим отложено плащане на акциз. \n43. „Получател“ е лицензиран складодържател, регистриран получател, временно регистриран получател или лицата по чл. 21, ал. 1, т. 1 и 3, които са посочени като получател в електронния административен документ при движение на акцизни стоки под режим отложено плащане на акциз.\n44. „Регистриран електронен административен документ“ е електронен административен документ, на който митническите органи са определили уникален административен референтен код.“\n§ 3.\n В чл. 9, т. 1 думите „на Република България“ се заличават.\n§ 4.\n В чл. 14 ал. 2 се изменя така:\n„(2) Разпоредбите на глава четвърта се прилагат на територията на страната и за енергийни продукти, за които има определена акцизна ставка.“\n§ 5. \nВ чл. 20, ал. 2 се правят следните изменения и допълнения:\n1. В т. 1 накрая се добавя „както и извеждането на акцизни стоки от специализиран малък обект за дестилиране и обект за винопроизводство на малък винопроизводител“. \n2. Точка 7 се отменя.\n3. Създава се т. 12а:\n„12а. обратното въвеждане на акцизни стоки на територията на страната, изпратени от регистриран изпращач;“.\n4. Създават се т. 21 и 22:\n„21. производството, държането или разпореждането на акцизни стоки, за които в нарушение на този закон не е заплатен акциз или акцизът е заплатен частично; \n22. получаването на акцизни стоки от лицата по чл. 21, ал. 1, т. 1 и 3.“\n§ 6.\n В чл. 21 се създава ал. 6:\n„(6) Не се дължи акциз при унищожаване под контрола на митническите органи на произведени акцизни стоки в случаите по чл. 60а.“\n§ 7.\n В чл. 24 се правят следните изменения и допълнения:\n1. В ал. 1, т. 4 думите „от 2710 19 81 до 2710 19 99“ се заличават.\n2. В ал. 3 накрая се добавя: „като освобождаването на енергийните продукти за плавателните средства по ал. 1, т. 1 се прилага и при условие че горивата са маркирани. Маркирането се извършва само в данъчен склад при условия и по ред, определени с правилника за прилагане на закона.“ \n3. Създават се ал. 7 и 8:\n„(7) Действието на удостоверението по ал. 4 се прекратява с решение на началника на компетентната митница, което подлежи на предварително изпълнение, освен ако съдът разпореди друго. Прекратяването се извършва при условия, определени с правилника за прилагане на закона. \n(8) Решението по ал. 7 подлежи на обжалване по реда на Административнопроцесуалния кодекс.“\n§ 8.\n В чл. 24а, ал. 5 се създава изречение второ: „При констатиране на непълноти или нередовности в подадените документи началникът на компетентната митница определя 14-дневен срок за отстраняването им, до изтичането на който срокът за произнасяне по изречение първо спира да тече.“\n§ 9.\n В чл. 25, ал. 1 в текста преди т. 1 преди думата „Лицензираните“ се добавя „До освобождаване за потребление на акцизните стоки“, а думите „или платеният акциз се възстановява“ се заличават.\n§ 10.\n В чл. 27 се правят следните изменения и допълнения:\n1. В ал. 4 навсякъде думите „регионалната митническа дирекция“ се заменят с „Агенция „Митници“.\n2. Създава се ал. 11:\n„(11) В случаите по ал. 9 и 10 акцизът се възстановява в 30-дневен срок от датата на издаването от митническите органи на протокол за констатираната автентичност на бандеролите. Протоколът за констатирана автентичност се издава не по-късно от 60 дни от подаване на искането за възстановяване.“\n§ 11.\n В чл. 28 т. 7 се изменя така:\n„7. за тежкото гориво, втечнения нефтен газ (LPG), смазочните масла, включени в код по КН от 2710 19 71 до 2710 19 93, и другите смазочни масла, включени в код по КН 2710 19 99 – количеството, измерено в тонове;“.\n§ 12. \nВ чл. 29 се правят следните изменения:\n1. Алинея 2 се изменя така:\n„(2) Данъчната основа за облагане с акциз за тютюна за пушене (за лула и цигари) е количеството тютюн за пушене, измерено в килограми.“\n2. В ал. 3:\nа) в текста преди т. 1 думите „и 2“ се заличават;\nб) в т. 2 думите „и 7“ се заличават;\nв) в т. 5 думите „и 2“ се заличават.\n§ 13. \nВ чл. 32 се правят следните изменения и допълнения: \n1. В ал. 1:\nа) в т. 4 думите „565 лв.“ се заменят с „600 лв.“;\nб) в т. 7 думите „и биоетанол с код по КН 2207 20 00“ се заличават, а думите „които отговарят“ се заменят с „който отговаря“;\nв) създава се т. 10:\n„10. за тежки корабни горива с кодове по КН от 2710 19 61 до 2710 19 69 – 600 лв. за 1000 кг.“\n2. Алинеи 2, 3, 4, 5 и 6 се отменят.\n3. В ал. 7 и 8 думите „и 2“ се заличават.\n§ 14. \nВ чл. 33 се правят следните изменения и допълнения:\n1. В ал. 1 се създава нова т. 1:\n„1. за газьол с кодове по КН от 2710 19 41 до 2710 19 49 – 50 лв. за 1000 литра;“.\n2. В т. 2 след думите „до 2710 19 69“ се поставя запетая и се добавя „други тежки масла, различни от смазочните, включени в код по КН 2710 19 99“, а думите „30 лв.“ се заменят с „50 лв.“.\n3. Създават се ал. 3 – 6:\n„(3) За целите на прилагане на ставките по ал. 1 освободените за потребление акцизни стоки се придружават от документ по образец, определен с правилника за прилагане на закона.\n(4) Ставките по ал. 1 се прилагат, при условие че лицето, което е освободило акцизните стоки за потребление, разполага с документа по ал. 3, заверен от лицето, което ще използва стоките за съответното предназначение, с изключение на втечнения нефтен газ (LPG) в бутилки за отопление, извеждани от данъчен склад до обект за размяна на бутилки. \n(5) Лицето, което е освободило акцизните стоки за потребление, е задължено за разликата между съответната ставка по чл. 32, ал. 1 и ставката по ал. 1, с изключение на случаите, когато до датата на подаване на акцизната декларация за данъчния период лицето е получило документа по ал. 4.\n(6) Когато документът по ал. 4 се получи след срока по ал. 5, лицето коригира размера на дължимия акциз по ред и начин, определени с правилника за прилагане на закона.“\n§ 15.\n Създава се чл. 33а:\n„Чл. 33а. (1) Акцизната ставка за смазочни масла с кодове по КН от 2710 19 71 до 2710 19 93 и други смазочни масла, включени в код по КН 2710 19 99, е 0 лв. за 1000 литра.\n(2) В случаите, когато лица въвеждат на територията на страната стоките по ал. 1, се прилагат разпоредбите на чл. 76в, ал. 4, т. 1, 2, 3 и 5 и ал. 5.\n(3) Ставката по ал. 1 се прилага само в случаите, когато стоките са в потребителски опаковки до 210 литра, предназначени за реализация на територията на страната и/или ще се използват пряко в дейности, които не представляват производство по смисъла на чл. 59.“\n§ 16. \nВ чл. 34 след думите „Ставките за“ се добавя „газьол и“.\n§ 17. \nВ чл. 34а, ал. 1 думите „1,40 лв.“ се заменят с „2,00 лв.“.\n§ 18.\n Член 38 се изменя така:\n„Чл. 38. Акцизната ставка за тютюн за пушене (за лула и цигари) е 100 лв. за килограм.“\n§ 19.\n Член 39 се изменя така:\n„Чл. 39. (1) Акцизната ставка за цигарите е, както следва:\n1. на специфичния акциз – 101 лв. на 1000 къса;\n2. на пропорционалния акциз – 23 на сто от продажната цена.\n(2) Размерът на акциза по ал. 1 не трябва да е по-малък от 148 лв. за 1000 къса.“\n§ 20.\n В чл. 43, ал. 1 се правят следните изменения и допълнения:\n1. В т. 1 думите „и чл. 57в“ се заменят с „чл. 57в и чл. 58в“.\n2. Създава се т. 4:\n„4. лицата по чл. 60а, ал. 2 – на датата, на която приключва тестването или изпитването.“\n§ 21.\n В чл. 44, ал. 1 се създава т. 7:\n„7. в случаите по чл. 60а – в 14-дневен срок от издаването на акцизния данъчен документ по сметката на компетентното митническо учреждение по местонахождение на обекта, освен когато акцизните стоки са унищожени под контрола на митническите органи.“ \n§ 22.\n В чл. 47, ал. 1 се правят следните допълнения:\n1. В т. 5 накрая се добавя „с изключение на случаите, когато административнонаказателното производство е приключило със сключването на споразумение“.\n2. В т. 7 накрая се добавя „където ще се получават и разтоварват акцизните стоки.“\n3. Създават се т. 9 и 10:\n„9. самостоятелно и за своя сметка осигурява интернет достъп на митническите органи до пълната функционалност за преглед на автоматизираните системи за отчетност по т. 8;\n10. използва средства за измерване, отговарящи на изискванията на този закон, Закона за измерванията и нормативните актове по прилагането им.“\n§ 23.\n В чл. 48 се правят следните допълнения:\n1. В ал. 1:\nа) в т. 2 след думата „стоки“ се добавя „с кодовете по КН“;\nб) в т. 8 накрая се добавя „/електронни административни документи“.\n2. В ал. 2:\nа) в т. 1 накрая се поставя тире и се добавя „оригинал или нотариално заверено копие в случаите, когато лицето не е пререгистрирано по реда на Закона за търговския регистър“;\nб) в т. 9 накрая се добавя „с обозначени местоположение и предназначение на помещенията, съоръженията и съдовете с техния обем, както и местоположение на измервателните уреди“; \nв) създават се т. 17 и 18:\n„17. годишни прогнозни количества на основните суровини, които се използват при производството на акцизните стоки, и разходни норми за получаване на краен продукт;\n18. анализ на финансовото състояние, потвърден от регистриран одитор или специализирано одиторско предприятие по смисъла на Закона за независимия финансов одит, в случай че лицето осъществява дейност повече от една година.“\n§ 24.\n В чл. 51, ал. 1, т. 7 накрая се добавя „с код по КН“.\n§ 25. \nВ чл. 53 се правят следните изменения и допълнения:\n1. В ал. 1, т. 1 след думите „юридическото лице“ се добавя „с изключение на преобразуване чрез промяна на правната форма“. \n2. Алинея 3 се изменя така:\n„(3) Лицензът се прекратява с решение на директора на Агенция „Митници“, което подлежи на предварително изпълнение, освен ако съдът разпореди друго.“\n3. Създава се ал. 4:\n„(4) Решението по ал. 3 подлежи на обжалване по реда на Административнопроцесуалния кодекс.“\n§ 26. \nВ глава четвърта, раздел II се създава чл. 55а:\n„Чл. 55а. Редът и документите за регистрация на данъчни складове като независими малки пивоварни се определят с правилника за прилагане на закона.“ \n§ 27. \nВ чл. 56, ал. 2, т. 4 след думата „стоки“ се добавя „с код по КН“.\n§ 28. \nВ чл. 57, ал. 3, т. 1 накрая се добавя „в случаите, когато лицето не е пререгистрирано по реда на Закона за търговския регистър“.\n§ 29.\n В чл. 57а се правят следните изменения и допълнения:\n1. В ал. 1, т. 4 думата „регистрирани“ се заменя с „данъчните представители на регистрираните лица“.\n2. В ал. 2, т. 1 накрая се добавя „или трите имена и единен граждански номер (личен номер на чужденец)“.\n3. Създава се ал. 3:\n„(3) Информацията по ал. 2, т. 1 за единния граждански номер (личен номер на чужденец) се предоставя при условията и по реда на Закона за защита на личните данни.“\n§ 30. \nВ чл. 57б, ал. 5 се правят следните допълнения:\n1. В т. 1 след думата „копие“ се добавя „в случаите, когато лицето не е пререгистрирано по реда на Закона за търговския регистър“.\n2. В т. 4 накрая се добавя „с код по КН“.\n§ 31.\n В чл. 57в се правят следните изменения и допълнения:\n1. Алинея 1 се изменя така:\n„(1) Регистриран търговец може да бъде лице, което:\n1. е капиталово търговско дружество по Търговския закон с регистриран и изцяло внесен капитал не по-малко от 500 хил. лв.;\n2. не е в производство по несъстоятелност или ликвидация;\n3. се представлява от лица, които:\nа) не са осъждани за престъпление от общ характер;\nб) не са били членове на управителен или контролен орган или неограничено отговорни съдружници в дружество, прекратено поради несъстоятелност, ако са останали неудовлетворени кредитори;\n4. няма ликвидни и изискуеми митнически задължения, данъчни задължения и задължения за задължителни осигурителни вноски;\n5. не е извършило тежко или повторно нарушение по този закон; \n6. разполага със собствени или наети помещения, където ще се получават и разтоварват акцизните стоки;\n7. използва автоматизирана система за отчетност, която позволява извършването в реално време на контрол на получените акцизни стоки;\n8. самостоятелно и за своя сметка осигурява интернет достъп на митническите органи до пълната функционалност за преглед на автоматизираните системи за отчетност по т. 7;\n9. използва средства за измерване, отговарящи на изискванията на този закон, Закона за измерванията и нормативните актове по прилагането им.“\n2. В ал. 2:\nа) в текста преди т. 1 думите „седалище и адрес на управление“ се заменят с „местонахождение на обекта, където ще се получават и разтоварват акцизните стоки“;\nб) в т. 1 накрая се добавя „в случаите, когато лицето не е пререгистрирано по реда на Закона за търговския регистър“;\nв) в т. 4 думите „обектите, в които“ се заменят с „обекта, в който“ и думите „тези обекти“ се заменят с „този обект“;\nг) в т. 5 накрая се добавя „с код по КН“;\nд) в т. 7 след думата „подписват“ се добавя „електронни административни документи/“;\nе) създават се т. 9 – 15:\n„9. свидетелство за съдимост за обстоятелствата по ал. 1, т. 3, буква „а“, а ако лицата не са български граждани – декларация;\n10. декларация за обстоятелствата по ал. 1, т. 3, буква „б“; \n11. удостоверение за наличие или липса на данъчни задължения и на задължения за задължителни осигурителни вноски;\n12. декларация за обстоятелствата по ал. 1, т. 5; \n13. декларация, че лицето не е в производство по несъстоятелност или ликвидация; \n14. план на помещението с обозначено местоположение на съоръженията и съдовете с техния обем, както и местоположение на измервателните уреди;\n15. техническа документация за използваните автоматизирани системи за отчетност в обекта.“\n§ 32. \nВ чл. 58 се правят следните изменения и допълнения:\n1. Досегашният текст става ал. 1.\n2. Създават се ал. 2, 3 и 4:\n„(2) Регистрацията се прекратява с решение на началника на компетентната митница, което подлежи на предварително изпълнение, освен ако съдът разпореди друго.\n(3) При промяна на обстоятелствата, които подлежат на вписване в издаденото удостоверение, органът по ал. 1 издава решение, което е неразделна част от издаденото удостоверение.\n(4) Решенията по ал. 2 и 3 подлежат на обжалване по реда на Административнопроцесуалния кодекс.“\n§ 33. \nВ чл. 58а се правят следните изменения и допълнения:\n1. Алинея 1 се изменя така:\n„(1) Право да получава еднократно определено количество акцизни стоки под режим отложено плащане на акциз от лицензиран складодържател в друга държава членка има лице, което:\n1. е търговец по смисъла на Търговския закон, регистрирано е по Закона за данък върху добавената стойност, получило е разрешение по реда на този раздел за всяка конкретна доставка на акцизни стоки и което:\nа) не е в производство по несъстоятелност или ликвидация;\nб) се представлява от лица, които:\nаа) не са осъждани за престъпление от общ характер;\nбб) не са били членове на управителен или контролен орган или неограничено отговорни съдружници в дружество, прекратено поради несъстоятелност, ако са останали неудовлетворени кредитори;\n2. няма ликвидни и изискуеми митнически задължения, данъчни задължения и задължения за задължителни осигурителни вноски;\n3. не е извършило тежко или повторно нарушение по този закон;\n4. разполага със собствено или наето помещение, където ще се получават и разтоварват акцизните стоки;\n5. използва автоматизирана система за отчетност, която позволява извършването в реално време на контрол на получените акцизни стоки;\n6. използва средства за измерване, отговарящи на изискванията на този закон, Закона за измерванията и нормативните актове по прилагането им.“\n2. В ал. 2: \nа) в текста преди т. 1 думите „седалище и адрес на управление“ се заменят с „местонахождение на обекта, където ще се получават и разтоварват акцизните стоки“;\nб) в т. 1 накрая се добавя „в случаите, когато лицето не е пререгистрирано по реда на Закона за търговския регистър“;\nв) в т. 5 накрая се добавя „с код по КН“;\nг) в т. 8 след думата „подписват“ се добавя „електронни административни документи/“; \nд) създават се т. 9 – 15:\n„9. свидетелство за съдимост за обстоятелствата по ал. 1, т. 1, буква „б“, подбуква „аа“, а ако лицата не са български граждани – декларация;\n10. декларация за обстоятелствата по ал. 1, т. 1, буква „б“, подбуква „бб“; \n11. удостоверение за наличие или липса на данъчни задължения и на задължения за задължителни осигурителни вноски;\n12. декларация за обстоятелствата по ал. 1, т. 3; \n13. декларация, че лицето не е в производство по несъстоятелност или ликвидация; \n14. план на помещението с обозначено местоположение на съоръженията и съдовете с техния обем, както и местоположение на измервателните уреди;\n15. техническа документация за използваните автоматизирани системи за отчетност в обекта.“\n§ 34. \nВ глава четвърта се създава раздел IIIг с чл. 58в – 58з:\n„Раздел IIIг\nРегистриран изпращач\nЧл. 58в. (1) Регистриран изпращач може да бъде лице, което:\n1. е търговец по смисъла на Търговския закон или по законодателството на друга държава членка или на държава – страна по Споразумението за Европейското икономическо пространство, и е капиталово търговско дружество с регистриран и изцяло внесен капитал не по-малко от 500 хил. лв.;\n2. не е в производство по несъстоятелност или ликвидация;\n3. се представлява от лица, които:\nа) не са осъждани за престъпление от общ характер;\nб) не са били членове на управителен или контролен орган или неограничено отговорни съдружници в дружество, прекратено поради несъстоятелност, ако са останали неудовлетворени кредитори;\n4. няма ликвидни и изискуеми митнически задължения, данъчни задължения и задължения за задължителни осигурителни вноски;\n5. не е извършило тежко или повторно нарушение по този закон. \n(2) Търговците по смисъла на законодателството на друга държава членка или на държава – страна по Споразумението за Европейското икономическо пространство, осъществяват дейност като регистриран изпращач чрез клон в Република България.\nЧл. 58г. (1) За издаване на удостоверение за регистриран изпращач се подава писмено искане за регистрация до началника на митницата по седалище и адрес на управление, което съдържа: \n1. вида на акцизните стоки с код по КН, които ще се изпращат;\n2. средномесечно количество на изпращаните акцизни стоки под режим отложено плащане на акциз;\n3. митническите учреждения, в които ще бъде извършвано допускане за свободно обращение на акцизните стоки; \n4. вида на обезпечението, което ще бъде предоставено;\n5. списък с трите имена и единен граждански номер на лицата, упълномощени да подписват електронните административни документи/придружителните административни документи и спесимени на подписите.\n(2) Към искането по ал. 1 се прилагат следните документи:\n1. актуално удостоверение за вписване в търговския регистър – оригинал или нотариално заверено копие, в случаите, когато лицето не е пререгистрирано по реда на Търговския регистър;\n2. свидетелство за съдимост за обстоятелствата по чл. 58в, ал. 1, т. 3, буква „а“, а ако лицата не са български граждани – декларация;\n3. декларация за обстоятелствата по чл. 58в, ал. 1, т. 3, буква „б“; \n4. удостоверение за наличие или липса на данъчни задължения и на задължения за задължителни осигурителни вноски;\n5. декларация за обстоятелствата по чл. 58в, ал. 1, т. 5; \n6. заверено копие от документ, удостоверяващ единния идентификационен код на лицето;\n7. декларация, че лицето не е в производство по несъстоятелност или ликвидация.\nЧл. 58д. (1) Когато условията за регистрация са изпълнени и подадените документи отговарят на изискванията, органът по чл. 58г, ал. 1 се произнася по искането в едномесечен срок от датата на постъпването му.\n(2) Когато представените документи по ал. 1 не отговарят на изискванията или предоставената информация е недостатъчна, органът по чл. 58г, ал. 1 в 14-дневен срок от получаване на искането уведомява заявителя и му определя срок за отстраняване на нередовностите или за предоставяне на допълнителна информация, който започва да тече от деня на получаване на уведомлението.\n(3) В срока, определен по ал. 2, заявителят трябва да отстрани нередовностите или да предостави необходимата допълнителна информация, като при неизпълнение на това задължение органът по чл. 58г, ал. 1 отказва регистрацията.\n(4) В едномесечен срок от отстраняване на нередовностите или от предоставяне на исканата допълнителна информация органът по чл. 58г, ал. 1 разглежда искането и приложените към него документи и се произнася по него.\nЧл. 58е. (1) В сроковете по чл. 58д началникът на компетентната митница издава удостоверение за регистриран изпращач или мотивирано отказва регистрация. Непроизнасянето в срок се смята за отказ за регистрация.\n(2) Отказът за регистрация подлежи на обжалване по реда на Административнопроцесуалния кодекс. \n(3) Удостоверението за регистрация се връчва на лицето след представяне на обезпечението по чл. 81б. \n(4) Правото на регистрирания изпращач да изпраща акцизни стоки под режим отложено плащане на акциз възниква от датата на връчване на удостоверението за регистрация.\nЧл. 58ж. Регистрираният изпращач е длъжен да:\n1. води отделна документална отчетност за акцизните стоки под режим отложено плащане на акциз;\n2. уведомява писмено началника на митницата за всяка промяна на данните в искането за регистрация в 14-дневен срок от настъпването й;\n3. не допуска пълният размер на акциза, който е възникнал или който би могъл да възникне при прилагане на режима отложено плащане на акциз, да надвиши размера на предоставеното обезпечение.\nЧл. 58з. (1) Органът по чл. 58г, ал. 1 прекратява регистрацията:\n1. по молба на регистрираното лице;\n2. при прекратяване или ликвидация на регистрираното лице;\n3. по своя инициатива, когато:\nа) регистрираното лице не отговаря на изискванията по този закон, или\nб) регистрираният изпращач не представи в определените срокове ново обезпечение, изисквано в случаите, когато е определен нов размер на обезпечението или когато обезпечението е престанало да бъде валидно.\n(2) Регистрацията се прекратява с решение на началника на компетентната митница, което подлежи на предварително изпълнение, освен ако съдът разпореди друго. \n(3) Решението по ал. 2 подлежи на обжалване по реда на Административнопроцесуалния кодекс.“\n§ 35.\n В чл. 59 се правят следните изменения и допълнения:\n1. Алинея 1 се изменя така:\n„(1) Производството на алкохол, алкохолни напитки и тютюневи изделия включва обработката и преработката на всякакъв вид суровини и материали, в резултат на което се получават или опаковат акцизни стоки.“\n2. Създава се нова ал. 2:\n„(2) Производството на енергийни продукти включва:\n1. добива на нефт и природен газ;\n2. преработката или рафинирането на нефт или битумни минерали, природен газ и други въглеводороди в газообразна форма с цел получаване на енергийни продукти;\n3. друга обработка или преработка, изискваща наличието на технологична инсталация за получаване на енергийни продукти, за които има определена акцизна ставка;\n4. пълнене на втечнен нефтен газ (LPG) в бутилки, предназначени за използване като гориво за отопление;\n5. опаковане и преопаковане на енергийни продукти.“\n3. Досегашната ал. 2 става ал. 4.\n§ 36. \nВ чл. 60 се правят следните изменения:\n1. Алинея 1 се изменя така:\n„(1) Производството по чл. 59 се извършва само в данъчен склад за производство и складиране.“\n2. Алинея 7 се отменя. \n§ 37.\n Създава се чл. 60а:\n„Чл. 60а. (1) Допуска се производство на акцизни стоки извън данъчен склад в случаите, когато това производство е свързано с тестване или изпитване на машини, съоръжения или инсталации.\n(2) За целите на ал. 1 лицата, които ще извършват тестването или изпитването, предварително изпращат уведомление до компетентното митническо учреждение по местонахождение на обекта за осигуряване присъствието на митнически служител.\n(3) Тестването или изпитването по ал. 1 се извършва в присъствието на митнически служител при условия и по ред, определени с правилника за прилагане на закона.\n(4) За произведените в резултат на тестването или изпитването акцизни стоки се заплаща дължимият акциз или те се унищожават под контрола на митническите органи.“\n§ 38.\n В чл. 61 се правят следните изменения:\n1. В ал. 1 думите „Закона за измерванията и нормативните актове по прилагането му“ се заменят с „този закон, Закона за измерванията и нормативните актове по прилагането им“. \n2. Алинея 2 се отменя.\n§ 39.\n В чл. 62 се правят следните допълнения:\n1. В ал. 1, т. 1 накрая се добавя „с помощта на средства за измерване, отговарящи на изискванията на този закон, Закона за измерванията и нормативните актове по прилагането им“.\n2. В ал. 2 след думата „внасянето“ се добавя „или въвеждането“.\n§ 40.\n В чл. 64 се правят следните изменения и допълнения:\n1. В ал. 4 след думите „по начин“ се добавя „от който да е видна обозначената върху него информация и“.\n2. Алинея 8 се изменя така:\n„(8) Лицензираните складодържатели и лицата по ал. 2 и 3 заявяват необходимото количество бандероли пред компетентното митническо учреждение. В 30-дневен срок компетентното митническо учреждение предава на заявителите бандероли в количества, както следва:\n1. на лицензираните складодържатели и регистрираните търговци – брой бандероли, който не надвишава средномесечното количество на освободените за потребление акцизни стоки, облепени с бандерол, увеличено с 15 на сто, а в случаите, когато лицето не е осъществявало дейност – брой бандероли, който не надвишава средномесечното прогнозно количество на освободените за потребление акцизни стоки, облепени с бандерол;\n2. на нерегистрираните търговци – брой бандероли, който не надвишава количеството на акцизните стоки, посочени в разрешението по чл. 58б;\n3. на вносителите – брой бандероли, който не надвишава договорените количества с чуждестранното лице.“\n3. Създават се нови ал. 9 и 10 и ал. 11 и 12:\n„(9) Количества бандероли, надвишаващи определените в ал. 8, се заявяват след решение на началника на компетентното митническо учреждение, което се издава в 7-дневен срок от подаване на обосновано искане за необходимостта от получаване на бандероли над установения лимит. Решението на началника на митницата или мълчаливият отказ подлежи на обжалване по реда на Административнопроцесуалния кодекс.\n(10) В случаите, когато стоките по ал. 1 ще се облепват в данъчен склад на територията на страната, бандеролите се заявяват само от лицензирания складодържател пред компетентното митническо учреждение по местонахождението на данъчния склад, където ще се извършва облепването.\n(11) Заявителите на бандероли предоставят пред компетентното митническо учреждение отчет за получените бандероли за всяко тримесечие по ред и начин, определени с правилника за прилагане на закона.\n(12) Отчетите за бандероли по ал. 11 се предоставят в срока за подаване на акцизната декларация след изтичане на тримесечието, следващо отчетния период, като в случай на липси на бандероли възниква задължение за заплащане на акциз.“\n4. Досегашните ал. 9 и 10 стават съответно ал. 13 и 14.\n§ 41.\n В чл. 65 се създават ал. 4, 5 и 6:\n„(4) В данъчен склад за складиране не може да се извършват дейности, представляващи производство на акцизни стоки по смисъла на чл. 59.\n(5) В данъчен склад се допуска извършването на следните обичайни операции:\n1. които не водят до промяна на кода по КН или промяна на акцизната ставка като поддържане на търговския вид, подобряване на качеството или привеждане в съответствие с изискванията за норми и стандарти, филтриране, вентилация, етикетиране, преетикетиране, преномериране на опаковки, поставяне на бандероли, прибавяне на добавки за търговски и технически цели, подобряващи качеството и други подобни;\n2. като денатуриране на етилов алкохол, маркиране на газьол и керосин, смесване на втечнени нефтени газове, смесване на биогорива с горива от нефтен произход, изпразване/източване на съдове и отстраняване на утайки или отпадъци от дъното на съдовете за енергийни продукти.\n(6) Операциите по ал. 5, т. 2 се извършват след предварително писмено уведомление до компетентното митническо учреждение по местонахождение на склада при условия и по ред, определени с правилника за прилагане на закона.“\n§ 42.\n В чл. 66 се правят следните изменения и допълнения:\n1. В ал. 1 думите „включително разграничение на стоките, за които е заплатен или не е заплатен акциз“ се заличават. \n2. В ал. 3 думите „Закона за измерванията и нормативните актове по прилагането му“ се заменят с „този закон, Закона за измерванията и нормативните актове по прилагането им“.\n3. Алинея 4 се отменя. \n4. Създава се ал. 5:\n„(5) Лицензираният складодържател може при извънредни обстоятелства да съхранява акцизни стоки със заплатен акциз след разрешение от компетентното митническо учреждение при условия и по ред, определени с правилника за прилагане на закона.“\n§ 43. \nВ глава четвърта след чл. 73 се създават раздели VIа, VIб и VIв:\n„Раздел VIа\nДвижение на акцизни стоки с електронен административен документ\nЧл. 73а. (1) Движението на акцизни стоки под режим отложено плащане на акциз включва транспортирането на акцизни стоки:\n1. от данъчен склад на територията на страната до друг данъчен склад на територията на страната или до лицата по чл. 21, ал. 1, т. 1 и 3 на територията на страната; \n2. от данъчен склад на територията на страната до друг данъчен склад на територията на друга държава членка, до регистриран получател или временно регистриран получател или до лицата по чл. 21, ал. 1, т. 1 и 3 в друга държава членка; \n3. от данъчен склад на територията на страната до изходно митническо учреждение или до трети територии – в случаите на изнасяне;\n4. допуснати за свободно обращение с едновременно поставяне под режим отложено плащане на акциз, до данъчен склад на територията на страната;\n5. от данъчен склад или от регистриран изпращач на територията на друга държава членка до данъчен склад на територията на страната, до регистриран получател или до временно регистриран получател на територията на страната или до лицата по чл. 21, ал. 1, т. 1 и 3;\n6. допуснати за свободно обращение с едновременно поставяне под режим отложено плащане на акциз, от регистриран изпращач до данъчен склад на територията на друга държава членка, до регистриран получател или временно регистриран получател или до лицата по чл. 21, ал. 1, т. 1 и 3 в друга държава членка. \n(2) Движението на акцизни стоки под режим отложено плащане на акциз започва в случаите по ал. 1, т. 1, 2 и 3 – от момента на извеждането на стоките от данъчния склад, а в случаите по ал. 1, т. 4 и 6 – от момента на допускането им за свободно обращение с едновременното им поставяне под режим отложено плащане на акциз. \n(3) Движението на акцизни стоки под режим отложено плащане на акциз приключва в случаите по ал. 1, т. 1, 2, 4 и 5, когато получателят получи акцизните стоки, а в случаите по ал. 1, т. 3 – когато акцизните стоки напуснат територията на Общността.\nЧл. 73б. (1) Движението на акцизни стоки под режим отложено плащане на акциз задължително се осъществява с регистриран електронен административен документ.\n(2) В случаите по ал. 1 изпращачът предоставя електронен административен документ на митническите органи чрез компютърната система по чл. 4, т. 40.\n(3) Електронен административен документ се подава от:\n1. лицензирания складодържател-изпращач не по-рано от 7 дни преди извеждането на стоките от данъчния склад на територията на страната до:\nа) друг данъчен склад на територията на страната, или\nб) друг данъчен склад на територията на друга държава членка, или\nв) регистриран получател в друга държава членка, или\nг) временно регистриран получател в друга държава членка, или\nд) лицата по чл. 21, ал. 1, т. 1 и 3; \n2. лицензирания складодържател-изпращач не по-рано от 7 дни преди извеждането на стоките от данъчния склад на територията на страната с цел изнасяне към изходно митническо учреждение или към трети територии;\n3. лицензирания складодържател, в чийто данъчен склад ще постъпят стоките – собственост на титуляря на режима допускане за свободно обращение, или от регистрирания изпращач при поставянето на стоките под режим допускане за свободно обращение с едновременното им поставяне под режим отложено плащане на акциз.\n(4) Задължителните реквизити на документа по ал. 3 се определят с Регламент (ЕО) № 684/2009 на Комисията от 24 юли 2009 г. за прилагане на Директива 2008/118/ЕО на Съвета по отношение на компютризираните процедури за движението на акцизни стоки под режим отложено плащане на акциз (ОВ, L 197/24 от 29 юли 2009 г.), наричан по-нататък „Регламент (ЕО) № 684/2009“.\n(5) Митническите органи осъществяват проверка на данните в електронния административен документ за съответствие с изискванията на регламента по ал. 4, както и за валидността на надлежно предоставеното и прието обезпечение. При съответствие на данните митническите органи определят на документа уникален административен референтен код и уведомяват незабавно изпращача.\n(6) При несъответствие на данните с изискванията на ал. 5 митническите органи уведомяват изпращача със съобщение чрез компютърната система.\n(7) Изпращачът предоставя на лицето, превозващо акцизните стоки, хартиено копие от регистрирания електронен административен документ или друг търговски документ, съдържащ цялата информация от електронния административен документ, в който ясно е посочен уникалният административен референтен код.\n(8) Документът по ал. 7 придружава акцизните стоки при движение под режим отложено плащане на акциз и трябва да бъде представян на компетентните органи при всяко поискване от тяхна страна по време на движението под този режим.\n(9) При движение на акцизни стоки под режим отложено плащане на акциз до лицата по чл. 21, ал. 1, т. 1 и 3 стоките се съпровождат и от сертификат за освобождаване от акциз. \nЧл. 73в. (1) Когато акцизните стоки са предназначени за данъчен склад на територията на друга държава членка, за регистриран получател или за временно регистриран получател в друга държава членка, или за лицата по чл. 21, ал. 1, т. 1 и 3 на територията на друга държава членка, митническите органи изпращат незабавно електронния административен документ на компетентните органи на държавата членка на получаване.\n(2) Когато акцизните стоки са предназначени за данъчен склад на територията на страната, митническите органи изпращат незабавно електронния административен документ на лицензирания складодържател-получател. \n(3) Когато акцизните стоки са изпратени от данъчен склад на територията на друга държава членка, митническите органи изпращат получения от компетентните органи на друга държава членка електронен административен документ до лицензирания складодържател-получател, регистрирания получател или временно регистрирания получател на територията на страната. \n(4) Редът за уведомяване на лицата по чл. 21, ал. 1, т. 1 и 3 се определя с правилника за прилагане на закона.\n(5) Когато акцизните стоки са предназначени за износ, митническите органи изпращат електронния административен документ на компетентните органи на държавата членка, в която се подава декларацията за износ съгласно член 161, параграф 5 от Регламент (ЕИО) № 2913/92 на Съвета от 12 октомври 1992 г. относно създаване на Митнически кодекс на Общността, ако тази държава членка е различна от Република България.\nЧл. 73г. (1) Изпращачът може да анулира електронния административен документ преди започване на движението съгласно чл. 73а, ал. 2.\n(2) По време на движението под режим отложено плащане на акциз изпращачът може със съобщение чрез компютърната система да промени мястото на получаване и да посочи ново място на получаване, което трябва да е едно от местата на получаване по чл. 73а, с изключение на лицата по чл. 21, ал. 1, т. 1 и 3.\nЧл. 73д. (1) Получаването на акцизни стоки на територията на страната се потвърждава от получателя с подаване на съобщение за получаване чрез компютърната система.\n(2) Съобщението за получаване се подава незабавно и не по-късно от 5 работни дни след приключване на движението. При наличие на извънредни обстоятелства и по искане на получателя компетентното митническо учреждение може да удължи срока за подаване на съобщението за получаване.\n(3) Условията и редът за подаване на съобщението за получаване от лицата по чл. 21, ал. 1, т. 1 и 3 се определят с правилника за прилагане на закона. \nЧл. 73е. Митническите органи осъществяват проверка на данните в съобщението за получаване за съответствието им с изискванията на Регламент (ЕО) № 684/2009 г. \nЧл. 73ж. (1) Когато данните са в съответствие с Регламент (ЕО) № 684/2009 г., в случаите по чл. 73а, ал. 1, т. 1 и 4 митническите органи изпращат съобщението за получаване на изпращача, а по чл. 73а, ал. 1, т. 5 – на компетентните органи на държавата членка на изпращане.\n(2) Когато данните не са в съответствие с Регламент (ЕО) № 684/2009 г., митническите органи уведомяват получателя със съобщение чрез компютърната система. \n(3) Когато митническите органи получат съобщение за получаване или съобщение за износ от друга държава членка, те препращат това съобщение на изпращача.\nЧл. 73з. (1) В случаите по чл. 73а, ал. 1, т. 3 компетентното митническо учреждение попълва съобщение за износ въз основа на заверката от изходното митническо учреждение, посочена в член 793, параграф 2 от Регламент (ЕО) № 2454/93 на Съвета от 2 юли 1993 г. за определяне на разпоредби за прилагане на Регламент (ЕИО) № 2913/92 на Съвета относно създаване на Митнически кодекс на Общността, или от учреждението, удостоверяващо, че акцизните стоки са напуснали територията на Общността.\n(2) Митническите органи осъществяват проверка на данните, които се съдържат в заверката по ал. 1, и изпращат съобщението за износ на изпращача или на компетентните органи на държавата членка на изпращане.\nЧл. 73и. Електронният административен документ се отразява в регистъра „Дневник за складовата наличност“ в данъчния период, за който е издаден, съответно получен.\nРаздел VIб\nПроцедура за движение на акцизни стоки, когато компютърната система не работи\nЧл. 73й. (1) При наличие на извънредни обстоятелства, когато компютърната система не работи, движението на акцизни стоки под режим отложено плащане на акциз може да започне след разрешение от компетентното митническо учреждение чрез заверка на документ на хартиен носител, съдържащ данните на електронния административен документ.\n(2) Когато бъде възстановена работата на компютърната система, изпращачът подава електронен административен документ съгласно чл. 73б, ал. 2.\n(3) След валидиране на данните електронният административен документ заменя документа по ал. 1.\n(4) Докато данните от електронния административен документ не са валидирани, движението се смята за движение под режим отложено плащане на акциз, придружено от документа на хартиен носител по ал. 1.\nЧл. 73к. (1) Документът по чл. 73й, ал. 1 се издава в три екземпляра от изпращача и се заверява от компетентното митническо учреждение.\n(2) Първият екземпляр се съхранява от изпращача, вторият екземпляр се съхранява от компетентното митническо учреждение, а третият съпровожда стоките.\nЧл. 73л. (1) По време на движението под режим отложено плащане на акциз изпращачът може да промени мястото на получаване и да посочи ново място на получаване след разрешение от компетентното митническо учреждение, дадено чрез заверка на документ на хартиен носител в два екземпляра, съдържащ данните на съобщението за промяна на мястото на получаване.\n(2) Когато бъде възстановена работата на компютърната система, изпращачът подава до компетентното митническо учреждение електронен административен документ и съобщение за промяна на мястото на получаване. \n(3) След валидиране на данните електронният административен документ заменя документите по чл. 73й, ал. 1 и чл. 73л, ал. 1. \n(4) Докато данните от електронния административен документ не са валидирани, движението се смята за движение под режим отложено плащане на акциз, придружено от документа на хартиен носител.\nЧл. 73м. (1) В случаите по чл. 73а, ал. 1, т. 1, 4 и 5, когато съобщението за получаване не може да бъде подадено в срока по чл. 73д, ал. 2, получателят подава пред компетентното митническо учреждение документ на хартиен носител, съдържащ същите данни като съобщението за получаване, с който се удостоверява, че движението е приключило.\n(2) Когато работата на компютърната система бъде възстановена или след приключване на процедурите по чл. 73й, 73к и 73л, получателят подава съобщение за получаване по реда на чл. 73д.\nЧл. 73н. Съобщението за получаване по чл. 73д или съобщението за износ по чл. 73з удостоверяват, че движението на акцизни стоки е приключило съгласно чл. 73а, ал. 3.\nЧл. 73о. (1) С Регламент (ЕО) № 684/2009 г. се определят: \n1. структурата и съдържанието на съобщенията, които се обменят за целите на чл. 73б – 73з между съответните лица и компетентните органи във връзка с движението на акцизни стоки под режим отложено плащане на акциз; \n2. правилата и процедурите, свързани с обмена на съобщения по т. 1;\n3. структурата на документите на хартиен носител, посочени в чл. 73й, 73л и 73м.\n(2) Случаите, в които се смята, че компютърната система не работи, се определят с правилника за прилагане на закона.\nЧл. 73п. (1) Когато съобщението за получаване не може да бъде изпратено чрез компютърната система, митническите органи изпращат копие на документа по чл. 73м, ал. 1 на компетентните органи на държавата членка на изпращане при условия и по ред, определени с правилника за прилагане на закона.\n(2) Когато съобщението за износ не може да бъде изпратено чрез компютърната система, митническите органи изпращат документ на хартиен носител, съдържащ реквизитите на съобщението за износ, на компетентните органи на държавата членка на изпращане при условия и по ред, определени с правилника за прилагане на закона.\nЧл. 73р. В случаите, когато компютърната система не работи, документите на хартиен носител се отразяват в регистър „Дневник за складовата наличност“ за данъчния период, за който са издадени, съответно получени.\nРаздел VIв\nДруги разпоредби при движение на акцизни стоки под режим отложено плащане на акциз\nЧл. 74. Лицензираният складодържател-изпращач или лицензираният складодържател, в чийто данъчен склад ще постъпят стоките – собственост на титуляря на режима допускане за свободно обращение, или регистрираният изпращач е задължен за дължимия акциз за изпратените или внесените стоки, посочени в придружителния административен документ или в електронния административен документ, с изключение на следните случаи:\n1. при движение на стоките по чл. 67, т. 1 – когато до 45 дни от датата на извеждане на стоките от склада складодържателят е получил третия екземпляр на придружителния административен документ, заверен от получателя;\n2. при движение на стоките по чл. 67, т. 2 – когато до 45 дни от датата на извеждане на стоките от склада складодържателят е получил третия екземпляр на придружителния административен документ, заверен от изходното митническо учреждение;\n3. при движение на стоките по чл. 67, т. 3 – когато до 45 дни от датата на допускане на стоките за свободно обращение третият екземпляр е получен в митническото учреждение, оформило режима;\n4. при движение на стоките по чл. 73а, ал. 1, т. 1, 2 и 4 – когато до 45 дни от датата на извеждане на стоките от данъчния склад лицензираният складодържател е получил съобщението за получаване;\n5. при движение на стоките по чл. 73а, ал. 1, т. 3 – когато до 45 дни от датата на извеждане на стоките от данъчния склад лицензираният складодържател е получил съобщението за износ;\n6. при движение на стоките по чл. 73а, ал. 1, т. 6 – когато до 45 дни от датата на изпращане на стоките до друга държава членка регистрираният изпращач е получил съобщението за получаване.\nЧл. 75. Получателите по чл. 67, т. 4 и чл. 73а, ал. 1, т. 5, с изключение на лицата по чл. 21, ал. 1, т. 1 и 3, са задължени за дължимия акциз за получените стоки, посочени в придружителния административен документ/съобщението за получаване.\nЧл. 75а. (1) При наличие на извънредни обстоятелства, когато липсва третият екземпляр на придружителния административен документ, на съобщението за получаване или на съобщението за износ, доказателството, че движението на акцизните стоки под режим отложено плащане на акциз е приключило, може да бъде представено под формата на заверка от компетентните органи на държавата членка на получаване или на държавата членка, в която е подадена декларацията за износ, удостоверяваща, че стоките са напуснали територията на Общността. \n(2) Редът и начинът за приемане на доказателството по ал. 1 се определят с правилника за прилагане на закона.\nЧл. 76. Когато екземплярите на придружителния административен документ/съобщението за получаване се получат след сроковете по чл. 74, лицензираният складодържател-изпращач или лицензираният складодържател, в чийто данъчен склад ще постъпят стоките – собственост на титуляря на режима допускане за свободно обращение, или регистрираният изпращач коригира размера на дължимия акциз, възникнал вследствие на прилагането на чл. 74 през данъчния период, в който е получил придружителния административен документ, по ред и начин, определени с правилника за прилагане на закона.“\n§ 44. \nВ глава четвърта, раздел VI досегашните чл. 74, 75 и 76 се отменят.\n§ 45.\n В чл. 76в, ал. 7 думите „ал. 1“ се заменят с „ал. 1, 2 и 3“ и думите „съответната държава членка“ се заменят с „държавата членка на изпращане“.\n§ 46.\n В чл. 81, ал. 2 след думите „не по-късно от“ се добавя „14 дни преди“.\n§ 47.\n В глава пета, раздел I се създава чл. 81а:\n„Чл. 81а. Лицензираният складодържател е длъжен да предостави ново обезпечение не по-късно от 14 дни преди изтичането на срока на предходното обезпечение.“ \n§ 48. \nВ глава пета, раздел I се създава чл. 81б:\n„Чл. 81б. (1) Регистрираният изпращач трябва да предостави обезпечение пред митническите органи, за да осигури заплащането на акциза, който може да възникне за изпратените стоки под режим отложено плащане на акциз.\n(2) Размерът на обезпечението трябва да бъде определен така, че във всеки момент да покрива пълния размер на акциза, който би могъл да възникне или е възникнал при прилагането на режима отложено плащане на акциз.\n(3) Размерът на обезпечението по ал. 1 е в размер 100 на сто от размера на акциза, дължим за средномесечното количество изпращани акцизни стоки. \n(4) По искане на лицето обезпечението може да бъде определено в по-висок размер от този по ал. 3.\n(5) При промяна на обстоятелствата, които са от значение за определяне размера на обезпечението, може да бъде определен нов размер на обезпечението.\n(6) Обезпечението по ал. 1 може да бъде учредено с депозит в пари или с банкова гаранция по реда на митническото законодателство.\n(7) Обезпеченията се приемат в български левове.\n(8) Не се дължи лихва върху обезпечението, учредено с депозит в пари.\n(9) Определянето на размера на обезпечението се извършва с решение на началника на компетентната митница по регистрация на лицето.\n(10) Промяна на вида или размера на обезпечението се извършва с решение на органа по ал. 9.\n(11) Решенията по ал. 9 и 10 се издават в сроковете по чл. 58д, ал. 4.\n(12) Решенията по ал. 9 и 10 са неразделна част от издаденото удостоверение за регистрация.\n(13) Лицето е длъжно в 30-дневен срок от връчването на решението по ал. 9 да предостави новото обезпечение, но не по-късно от изтичането на срока на предходното обезпечение.\n(14) Предходното обезпечение се освобождава с решение на началника на компетентната митница в 30-дневен срок, считано от датата на предоставяне на новото обезпечение по ал. 13.\n(15) В случаите на прекратяване на регистрацията обезпечението се освобождава с решение на началника на компетентната митница, след като задължението за заплащане на акциз е погасено.“\n§ 49. \nВ чл. 83, ал. 6 числото „60“ се заменя с „90“.\n§ 50.\n В чл. 83а, ал. 1 думата „получени“ се заменя с „изпратени“.\n§ 51. \nВ чл. 84 се създава ал. 11:\n„(11) Акцизен данъчен документ се издава при извеждане от данъчен склад на акцизни стоки за всяко превозно средство.“\n§ 52.\n В чл. 85 се правят следните изменения и допълнения:\n1. В ал. 2:\nа) в т. 4 след думата „акциз“ се поставя точка и запетая и текстът докрая се заличава;\nб) създават се т. 6 и 7:\n„6. превозвач и регистрационен номер на транспортното средство;\n7. точен адрес на мястото на доставка.“\n2. Създава се ал. 3:\n„(3) В случаите, когато акцизните стоки, които се извеждат от данъчния склад, са собственост на лице-вложител, в акцизния данъчен документ освен данните за лицензирания складодържател се попълват и данни за лицето-вложител.“\n§ 53.\n В чл. 87 се правят следните изменения и допълнения:\n1. В ал. 3 думите „и 57в“ се заменят с „ 57в и 58в“, след думата „учреждение“ се поставя запетая и думите „по регистрация на лицата“ се заменят с „издало удостоверението за регистрация“.\n2. Създава се ал. 7:\n„(7) В случаите по чл. 60а, ал. 4, когато се заплаща дължимият акциз, акцизна декларация се подава в 14-дневен срок от издаването на акцизния данъчен документ.“ \n§ 54.\n В чл. 88, ал. 6 след думата „лица“ се добавя „и освободените от акциз крайни потребители“. \n§ 55. \nСъздава се чл. 88б:\n„Чл. 88б. Физическите лица, които предоставят за производство на етилов алкохол (ракия) ферментирали материали от грозде и плодове – собствено производство, попълват справка-декларация по образец, определен с правилника за прилагане на закона, която им се предоставя от лицата по чл. 57, ал. 1.“ \n§ 56.\n Член 91а се изменя така:\n„Чл. 91а. (1) Забраняват се производството и складирането в данъчен склад на акцизни стоки под режим отложено плащане на акциз, които не са включени в обхвата на лиценза.\n(2) Забранява се извършването на операции в данъчен склад, които не са включени в обхвата на лиценза, с изключение на обичайните операции, свързани с поддържане на търговския вид на акцизните стоки.“\n§ 57.\n Създава се чл. 91б:\n„Чл. 91б. Разтоварването на акцизни стоки, получени под режим отложено плащане на акциз от лицензиран складодържател, се извършва в данъчен склад, а в случаите, когато стоките се получават от регистриран търговец или от нерегистриран търговец, разтоварването се извършва само в обектите, посочени в съответното удостоверение или разрешение.“\n§ 58.\n В чл. 92 ал. 3 се отменя.\n§ 59. \nВ чл. 93, ал. 1 след думата „видове“ се добавя „газьол с кодове по КН от 2710 19 41 до 2710 19 49 и“.\n§ 60. \nВ чл. 94, ал. 1 думата „маркиран“ се заменя с „маркирани газьол и“.\n§ 61.\n В глава седма се създава чл. 100а:\n„Чл. 100а. (1) Забранява се продажбата, съхранението и предлагането на тютюневи изделия от търговци, които не са регистрирани по чл. 96, ал. 1 или чл. 100, ал. 1 от Закона за данък върху добавената стойност и не притежават разрешение за продажба на тютюневи изделия.\n(2) Разрешениeто по ал. 1 се издава от началника на митницата по местонахождение на търговския склад или обект при условия и по ред, определени с правилника за прилагане на закона.“\n§ 62. \nВ чл. 102 ал. 2 се изменя така:\n„(2) Контролът включва проверки и ревизии на данъчнозадължените лица, както и проверки на всички други лица, извършващи дейности с акцизни стоки.“\n§ 63.\n В чл. 103 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Събирането, обезпечаването и преценката на доказателствата по ал. 1 се извършват по реда на Данъчно-осигурителния процесуален кодекс.“\n§ 64.\n Създава се чл. 103а:\n„Чл. 103а. (1) За целите на осъществявания от митническите органи контрол данъчнозадължените по този закон лица са длъжни да използват средства за измерване, отговарящи на изискванията на този закон, на Закона за измерванията и на нормативните актове по прилагането им.\n(2) Министърът на финансите издава наредба, с която определя специфичните изисквания и контрола, осъществяван от митническите органи върху средствата за измерване.\n(3) Данните от средствата за измерване по ал. 1 следва да се предават по електронен път в автоматизираните системи за отчетност на лицата.\n(4) Данните по ал. 3 се изпращат до Централното митническо управление по ред, начин и формат, определени от директора на Агенция „Митници“.\n(5) Не се допуска въвеждане и извеждане от данъчните складове и от обектите на регистрираните лица на акцизни стоки, които не са отчетени от средствата за измерване.“\n§ 65. \nВ чл. 104 се правят следните изменения и допълнения:\n1. В ал. 1:\nа) в изречение първо преди думата „производствата“ се добавя „извършване на проверките и за“; \nб) създава се изречение трето: „Митническите служители, определени със заповед на директора на Агенция „Митници“, имат компетентност по смисъла на чл. 7 от Данъчно-осигурителния процесуален кодекс на територията на страната.“ \n2. В ал. 4 думите „съответната регионална митническа дирекция“ се заменят с „Агенция „Митници“.\n§ 66. \nВ глава девета „Административнонаказателни разпоредби“ се създава раздел I „Общи разпоредби“ с чл. 107а – 107з:\n„Раздел І\nОбщи разпоредби\nЧл. 107а. Митническите органи имат право да изземват и задържат стоките – предмет на нарушение по този закон, както и преносните, превозните и други средства и съоръжения, послужили и използвани за извършване на нарушението, както и стоки и суми за обезпечаване на евентуални вземания във връзка с извършеното нарушение.\nЧл. 107б. (1) До приключване на административнонаказателното и наказателното производство иззетите и задържаните стоки, средства и съоръжения се съхраняват от митническото учреждение. \n(2) При невъзможност за съхранение иззетите и задържаните стоки, средства и съоръжения се оставят на отговорно пазене с протокол на нарушителя или на други лица, които отговарят за тях. \n(3) За целите на ал. 2 митническите органи запечатват обекта или част от него, в който стоките са оставени на отговорно пазене, както и средствата или съоръженията, послужили и използвани за извършване на нарушението.\nЧл. 107в. (1) Преди приключване на административнонаказателното производство митническите органи могат да се разпореждат със задържаните акцизни стоки, чието съхраняване води до значителни разходи за митническата администрация, както и когато съхраняването им е невъзможно или представлява опасност за живота и здравето на хората или за околната среда.\n(2) Стоки, чието съхраняване води до значителни разходи за митническата администрация, са тези стоки, чието продължително съхраняване е икономически необосновано или води до разходи, превишаващи тяхната стойност. Разходи по съхраняването на стоките са всички разходи, направени от митническите органи във връзка със задържането и съхраняването на стоките, включително разходите по товаренето и разтоварването, транспортирането, складирането, пазенето и други. \n(3) Разпореждането чрез продажба или унищожаване и транспортирането на стоките по ал. 1 се извършва по ред, определен с наредбата по чл. 124, ал. 4.\nЧл. 107г. (1) За обезпечаване на вземания по съставен акт за установяване на нарушение по този закон митническите органи могат да налагат следните обезпечителни мерки:\n1. запор на движими вещи и вземания на длъжника, включително по сметки в банки;\n2. запор върху стоки в оборот;\n3. възбрана върху недвижими имоти.\n(2) Обезпечителните мерки се налагат, когато без тях ще бъде невъзможно или ще се затрудни събирането на вземанията по ал. 1.\n(3) Обезпечителните мерки се налагат в съответствие с размера на вземанията.\n(4) Обезпечителните мерки се налагат с постановление на началника на митницата, в района на който е установено нарушението.\n(5) За неуредените в този член въпроси се прилагат разпоредбите на глава двадесет и четвърта от Данъчно-осигурителния процесуален кодекс.\nЧл.107д. (1) Когато нарушителят е неизвестен, актът се подписва от актосъставителя и от един свидетел и не се връчва. В този случай се издава наказателно постановление, което влиза в сила от датата на издаването му. \n(2) Когато нарушителят е известен, но не е открит на адреса, посочен при връчването на акта за административно нарушение, или е напуснал страната, или е посочил адрес само в чужбина, наказателното постановление не се връчва. Постановлението се смята за влязло в законна сила два месеца след издаването му.\nЧл. 107е. (1) Административнонаказващият орган постановява отнемане в полза на държавата на стоките, предмет на нарушение по този закон, както и на преносните, превозните и други средства и съоръжения, послужили и използвани за извършване на нарушението, когато такава мярка е предвидена в този закон.\n(2) Когато стоките, средствата или съоръженията по ал. 1 липсват или са отчуждени, се присъжда тяхната стойност, определена по пазарна цена. \n(3) Начинът и редът за определяне на пазарната цена на отнетите в полза на държавата стоки, предмет на нарушение по този закон, както и на преносните, превозните и други средства и съоръжения, послужили и използвани за извършване на нарушението, се определят с правилника за прилагане на закона.\n(4) Пазарната цена се определя към момента на извършване на нарушението, а ако това е невъзможно – към момента на неговото установяване.\nЧл. 107ж. (1) В случаите, когато за стоките – предмет на нарушение по този закон, е заплатен частично или не е заплатен акциз, включително при присъждане на тяхната стойност, определена по пазарна цена, се дължи акциз на общо основание.\n(2) Отнетите в полза на държавата стоки се смятат за поставени под режим отложено плащане на акциз.\nЧл. 107з. (1) До издаване на наказателното постановление, но не по-късно от 30 дни от съставяне на акта за установяване на нарушение по този закон, между административнонаказващия орган и нарушителя може да бъде постигнато споразумение за прекратяване на административнонаказателното производство, освен ако деянието съставлява престъпление.\n(2) Не могат да бъдат обект на споразумение установени случаи на административни нарушения, при които стоките, предмет на нарушението, застрашават живота или здравето на хората или околната среда или не съответстват на изискванията за качество на продуктите.\n(3) Споразумението се изготвя в писмена форма и отразява съгласието на административнонаказващия орган и нарушителя по следните въпроси:\n1. има ли извършено деяние, извършено ли е то от нарушителя и извършено ли е виновно, съставлява ли деянието нарушение на акцизното законодателство;\n2. какъв да бъде видът и размерът на наказанието;\n3. отнемат ли се в полза на държавата стоките – предмет на нарушението, както и преносните, превозните и други средства и съоръжения, послужили и използвани за извършване на нарушение по този закон, или те се заплащат в размер не по-малко от 40 на сто от пазарната им цена.\n(4) Със споразумението не може да се определя:\n1. наказание от вид, различен от предвидения в закона за конкретното административно нарушение;\n2. размер на глобата или на имуществената санкция, по-нисък от минималния размер, предвиден за конкретното административно нарушение;\n3. сума в размер по-малко от 40 на сто от пазарната цена на предмета на нарушението, както и на преносните, превозните и други средства и съоръжения, послужили и използвани за извършване на нарушение по този закон.\n(5) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение.\n(6) В 14-дневен срок от подписване на споразумението за прекратяване на административнонаказателното производство директорът на Агенция „Митници“ или оправомощено от него длъжностно лице издава решение, с което одобрява или отказва да одобри споразумението. Решението, с което се одобрява споразумението за прекратяване на административнонаказателното производство, се изпраща на съответния прокурор в 7-дневен срок от неговото издаване.\n(7) Споразумението за прекратяване на административнонаказателното производство се одобрява, ако са спазени изискванията на закона и ако определените в него публични държавни вземания са заплатени или са обезпечени по депозитната сметка на съответното митническо учреждение.\n(8) Решението по ал. 6 не подлежи на обжалване, с изключение на решението, с което се одобрява споразумение за прекратяване на административнонаказателното производство, срещу което прокурорът може да подаде протест относно неговата законосъобразност пред съда по реда на Административнопроцесуалния кодекс. В този случай протестът на прокурора не спира изпълнението на решението.\n(9) Сроковете за издаване на наказателно постановление спират да текат от датата на образуване на съдебното производство по протест на прокурора до неговото приключване.\n(10) В случаите, когато споразумението за прекратяване на административнонаказателното производство не бъде одобрено или решението, с което е одобрено, бъде отменено от съда, административнонаказващият орган издава наказателно постановление на общо основание.\n(11) Споразумението за прекратяване на административнонаказателното производство влиза в сила от датата на одобряването му. Споразумението има последиците на влязло в сила наказателно постановление и подлежи на принудително изпълнение по реда на Данъчно-осигурителния процесуален кодекс.“\n§ 67. \nСлед чл. 107з се създава раздел II с наименование „Административни наказания“.\n§ 68. \nСъздава се чл. 108а:\n„Чл. 108а. (1) Който съхранява, предлага или продава в търговски складове или обекти тютюневи изделия в нарушение на чл. 100а, се наказва с глоба от 15 000 лв. до 50 000 лв., съответно му се налага имуществена санкция от 50 000 лв. до 100 000 лв. и се отнема разрешението за срок една година, а тютюневите изделия се отнемат в полза на държавата.\n(2) При повторно нарушение по ал. 1 глобата е от 50 000 лв. до 100 000 лв., а имуществената санкция – от 100 000 лв. до 150 000 лв., и се отнема разрешението за срок три години, а тютюневите изделия се отнемат в полза на държавата.“\n§ 69.\n В чл. 110 се правят следните изменения и допълнения:\n1. В ал. 1 след думата „което“ се добавя „не внесе дължимия акциз в срока по чл. 44 или“.\n2. В ал. 2 думите „не подаде акцизна декларация в срока по чл. 87 или“ се заличават. \n§ 70.\n В чл. 111 се правят следните изменения и допълнения:\n1. Създава се нова ал. 2:\n„(2) Лице, което не спази разпоредбата на чл. 65, ал. 6, се наказва с имуществена санкция в размер от 500 до 2500 лв.“\n2. Досегашната ал. 2 става ал. 3.\n3. Досегашната ал. 3 става ал. 4 и в нея думите „ и 2“ се заменят с „ 2 и 3“.\n§ 71. \nВ чл. 112 се създава ал. 4:\n„(4) При нарушение по ал. 1 и 2, когато лицето е начислило данъка в период, следващ периода по ал. 3, имуществената санкция е в размер 50 на сто от акциза, но не по-малко от 400 лв.“\n§ 72.\n Създава се чл. 114а: \n„Чл. 114а. (1) Лице, което разтовари на място, различно от посоченото в чл. 91б, се наказва с имуществена санкция в двоен размер на дължимия акциз, но не по-малко от 2000 лв.\n(2) При повторно нарушение по ал. 1 имуществената санкция е в двоен размер на неначисления акциз, но не по-малко от 4000 лв.“\n§ 73.\n В чл. 117 се правят следните изменения:\n1. В ал. 1 числата „300“ и „3000“ се заменят съответно с „500“ и „5000“;\n2. В ал. 2 числата „600“, „6000“ и „20 000“ се заменят съответно с „1000“, „10 000“ и „50 000“.\n§ 74. \nВ чл. 124 се правят следните изменения и допълнения:\n1. В ал. 1 след думите „нарушения по“ се добавя „чл. 114а“ и се поставя запетая, думите „чл. 123, ал. 1 и 2“ се заменят с „чл. 123, ал. 1, 2 и 6“ и след думите „чл. 126“ се поставя запетая и се добавя „както и в случаите, когато извършителят е неизвестен“.\n2. В ал. 5 думата „Отнетите“ се заменя със „Задържаните, отнетите“.\n3. В ал. 6 след думите „унищожаване на“ се добавя „задържани“ и се поставя запетая.\n4. Алинея 7 се отменя.\n§ 75.\n Създават се чл. 124а, 124б и 124в:\n„Чл. 124а. (1) В случаите по чл. 108, 108а, 109, 114, 114а, 115, 117, 120, 121, 122, чл. 123, ал. 1, 2, 4, 6 и 8, чл. 123а, 125 и 126 лицето се лишава и от право да упражнява определена дейност или дейности за срок един месец.\n(2) В случаите на повторно нарушение по ал. 1 лицето се лишава от право да упражнява определената дейност или дейности за срок от 2 до 6 месеца.\n(3) Изпълнението на административното наказание по ал. 1 и 2 се прекратява от органа, който го е наложил, по молба на нарушителя, след като бъде доказано от него, че глобата или имуществената санкция е заплатена изцяло.\nЧл. 124б. (1) В случаите на налагане на административно наказание по чл. 124а се налага и принудителна административна мярка запечатване на обекта или обектите, където е установено нарушението.\n(2) Принудителната административна мярка по ал. 1 се прилага с мотивирана заповед на началника на компетентното митническо учреждение или на оправомощено от него длъжностно лице. \n(3) Заповедта подлежи на предварително изпълнение, освен ако съдът разпореди друго.\n(4) Заповедта по ал. 2 подлежи на обжалване по реда на Административнопроцесуалния кодекс. \n(5) Принудителната административна мярка се прекратява от органа, който я е наложил, по молба на административнонаказаното лице и след като бъде доказано от него, че глобата или имуществената санкция е заплатена изцяло. Отпечатването се извършва при задължение за съдействие от страна на лицето.\nЧл. 124в. (1) При налагане на принудителната административна мярка по чл. 124б, ал. 1 се забранява и достъпът до обекта или обектите на нарушителя, а наличните стоки, с изключение на тези, които са предмет на нарушение, се отстраняват от лицето или от упълномощено от него лице в срок, определен от органа, наложил принудителната административна мярка. \n(2) Когато отстраняването е свързано със значителни затруднения за митническите органи и/или със значителни разходи за задълженото лице, органът, постановил мярката по чл. 124б, ал. 1, може да разпореди оставяне на стоките в обекта или обектите на отговорно пазене от задълженото лице. Разпореждането не се отнася за стоките – предмет на нарушението.\n(3) В случаите на ал. 1, когато отстраняването на стоките не се извърши в определения срок, митническият орган ги отстранява, като ги разполага пред обекта, без задължение да ги пази, за сметка на задълженото лице и не носи отговорност за тяхното повреждане, похабяване или загуба.“\n§ 76. \nВ чл. 125 ал. 4 се отменя.\n§ 77.\n В чл. 126 след думите „или придружителен административен документ“ се добавя „/електронен административен документ или документ на хартиен носител, когато компютърната система не работи“.\n§ 78.\n В чл. 126а, ал. 1 след думите „този закон“ се добавя „и на нормативните актове по прилагането му“. \nДопълнителни разпоредби\n§ 79.\n Този закон въвежда разпоредбите на Директива 2008/118/ЕО на Съвета от 16 декември 2008 г. относно общия режим на облагане с акциз и за отмяна на Директива 92/12/ЕИО (ОВ, L 9/12 от 14 януари 2009 г.).\n§ 80. \nНавсякъде в закона думите „регистриран търговец“ и „регистрираният търговец“ се заменят съответно с „регистриран получател“ и „регистрираният получател“, думите „нерегистриран търговец“ и „нерегистрираният търговец“ се заменят съответно с „временно регистриран получател“ и „временно регистрираният получател“, а думите „регистриран или нерегистриран търговец“ и „регистрирания или нерегистрирания търговец“ се заменят съответно с „регистриран получател или временно регистриран получател“ и „регистрирания получател или временно регистрирания получател“. \nПреходни и заключителни разпоредби\n§ 81.\n (1) Министърът на финансите издава наредбата по чл. 103а, ал. 2 в срок до 45 дни от влизането в сила на този закон.\n(2) В тримесечен срок от влизането в сила на наредбата по ал. 1 лицензираните складодържатели и регистрираните по закона лица привеждат дейността си в съответствие с изискванията на закона и уведомяват директора на Агенция „Митници“, съответно началника на компетентното митническо учреждение.\n(3) Лицата по ал. 2 могат да продължат дейността си до влизането в сила на акт на директора на Агенция „Митници”/началника на компетентното митническо учреждение за промяна на издадения лиценз за управление на данъчен склад/регистрация и/или за съответствие с изискванията на закона, но не по-късно от 6 месеца от влизането в сила на наредбата по ал. 1. \n§ 82.\n (1) Лицата по чл. 57в, получили удостоверение за регистрация на регистриран търговец, подават искане за издаване на ново удостоверение до началника на митницата по местонахождение на обекта, където се получават или разтоварват акцизните стоки, в 14-дневен срок от влизането в сила на този закон. \n(2) Заварените удостоверения за регистрация на регистриран търговец са със срок на валидност до 45 дни от влизането в сила на този закон.\n§ 83.\n Разпоредбите на глава четвърта, раздел VI се прилагат за движението под режим отложено плащане на акциз с придружителен административен документ от друга държава членка.\n§ 84.\n Разпоредбите на глава четвърта, раздел VI се прилагат за движението под режим отложено плащане на акциз с придружителен административен документ, което започва на територията на страната до други държави членки, които няма да приключват електронни административни документи от 1 април 2010 г. чрез съобщение за получаване/съобщение за износ.\n§ 85. \nРазпоредбите на глава четвърта, раздели VIа и VIб се прилагат за всяко движение под режим отложено плащане на акциз с електронен административен документ, което започва или приключва на територията на страната. \n§ 86. \nПроизводители на енергийни продукти, които не са подлежали на лицензиране към датата на влизане в сила на този закон, в случай че до 28 февруари 2010 г. подадат заявление и необходимите документи за издаване на лиценз за управление на данъчен склад, могат да продължат дейността си по реда на закона до произнасяне на директора на Агенция „Митници“, но не по-късно от 30 април 2010 г. при спазване на разпоредбите относно задълженията на лицензираните складодържатели.\n§ 87.\n (1) Лицата по чл. 100а, които към датата на влизане в сила на този закон притежават разрешение за търговия с тютюневи изделия, издадено по реда на Закона за тютюна и тютюневите изделия, в срок до 30 април 2010 г. подават заявление до началника на митницата по местонахождение на търговския склад или обект за издаване на ново разрешение.\n(2) До получаване на разрешението или на отказа за неговото издаване лицата по ал. 1 продължават да осъществяват дейността си.\n§ 88.\n В тримесечен срок от влизането в сила на този закон министърът на финансите издава наредба, с която определя условията и реда за подаване на документи по електронен път.\n§ 89.\n Когато държавата членка на износ е различна от държавата членка на изпращане, разпоредбите на чл. 73в, ал. 5, чл. 73ж, ал. 3 и чл. 73з, ал. 2 се прилагат в случай, че са създадени необходимите за това условия на общностно ниво.\n§ 90. \nВ Закона за митниците (обн., ДВ, бр. 15 от 1998 г.; изм., бр. 89 и 153 от 1998 г., бр. 30 и 83 от 1999 г., бр. 63 от 2000 г., бр. 110 от 2001 г., бр. 76 от 2002 г., бр. 37 и 95 от 2003 г., бр. 38 от 2004 г., бр. 45, 86, 91 и 105 от 2005 г., бр. 30 и 105 от 2006 г., бр. 59 и 109 от 2007 г., бр. 28, 43 и 106 от 2008 г., бр. 12, 32, 42 и 44 от 2009 г.) се правят следните изменения и допълнения:\n1. В чл. 7:\nа) в ал. 2 думите „регионални митнически дирекции“ се заменят с „митници“;\nб) алинея 3 се отменя;\nв) в ал. 4, изречение второ думата „митницата“ се заменя с „териториалното митническо управление“;\nг) алинея 6 се отменя.\n2. В чл. 8 думите „Регионални митнически дирекции“ се заличават.\n3. В чл. 11, ал. 3 думите „регионалните митнически дирекции“ се заменят с „митниците“. \n4. В чл. 14:\nа) в ал. 1:\nаа) в т. 8 думите „чл. 17, т. 3“ се заменят с „чл. 20“; \nбб) създават се т. 10 и 11:\n„10. двадесет на сто от събраните глоби и имуществени санкции за нарушения по Закона за акцизите и данъчните складове;\n11. десет на сто от събраните от Агенция „Митници“ такси на граничните контролно-пропускателни пунктове, включително такси по чл. 10 от Закона за пътищата.“;\nб) в ал. 3 след думите „съответната година“ се добавя „и десет на сто от приходите по ал. 1“.\n5. В чл. 16, ал. 5 думите „на директорите на регионални митнически дирекции“ се заличават.\n6. В чл. 84б, ал. 1:\nа) в изречение първо думата „регионалните“ се заменя с „териториалните“;\nб) изречение второ се заличава.\n7. В чл. 84в, ал. 2, т. 2 думите „директор на регионална митническа дирекция и“ се заличават.\n8. В чл. 211е думите „съответната регионална митническа дирекция“ се заменят с „Агенция „Митници“.\n9. В чл. 211з думите „съответния директор на регионална митническа дирекция, в чийто район се намира съответната митница“ се заменят с „директора на Агенция „Митници“.\n10. В чл. 211и: \nа) в ал. 1 думите „регионалната митническа дирекция“ се заменят с „Агенция „Митници“;\nб) в ал. 3 думите „регионалната митническа дирекция“ се заменят с „Агенция „Митници“;\nв) в ал. 4 думите „регионалната митническа дирекция“ се заменят с „Централното митническо управление“;\nг) в ал. 5 думите „регионалната митническа дирекция“ се заменят с „Агенция „Митници“.\n11. В чл. 211л:\nа) в т. 1 думите „съответния директор на регионална митническа дирекция“ се заменят с „директора на Агенция „Митници“;\nб) в т. 2 думите „регионалната митническа дирекция“ се заменят с „Агенция „Митници“.\n12. В § 1 от допълнителната разпоредба в т. 25 буква „б“ се отменя.\n§ 91.\n В Закона за ветеринарномедицинската дейност (обн., ДВ, бр. 87 от 2005 г.; изм., бр. 30, 31, 55 и 88 от 2006 г., бр. 51 и 84 от 2007 г., бр. 13, 36 и 100 от 2008 г., бр. 27, 35 и 74 от 2009 г.) в чл. 199, ал. 2 думите „регионална митническа дирекция“ се заменят с „митница“.\n§ 92.\n В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24 и 44 от 2009 г.) в чл. 62, ал. 6, т. 6 в текста преди буква „а“ думите „директорите на регионалните митнически дирекции“ се заменят с „началниците на митниците“.\n§ 93. \nВ Закона за пазарите на финансови инструменти (обн., ДВ, бр. 52 от 2007 г.; изм., бр. 109 от 2007 г., бр. 69 от 2008 г., бр. 24 и 93 от 2009 г.) в чл. 35, ал. 6, т. 6 в текста преди буква „а“ думите „директорите на регионалните митнически дирекции“ се заменят с „началниците на митниците“.\n§ 94.\n В Закона за тютюна и тютюневите изделия (обн., ДВ, бр. 101 от 1993 г.; изм., бр. 19 от 1994 г., бр. 110 от 1996 г., бр. 153 от 1998 г., бр. 113 от 1999 г., бр. 33 и 102 от 2000 г., бр. 110 от 2001 г., бр. 20 от 2003 г., бр. 57 и 70 от 2004 г., бр. 91, 95, 99 и 105 от 2005 г., бр. 18, 30, 34, 70, 80 и 108 от 2006 г., бр. 53 и 109 от 2007 г., бр. 36, 67 и 110 от 2008 г., бр. 12 и 82 от 2009 г.) се правят следните изменения и допълнения:\n1. В чл. 30 ал. 1 се изменя така:\n„(1) Тютюневите изделия се продават от търговци, притежаващи разрешение за продажба на тютюневи изделия, издадено при условията и по реда на Закона за акцизите и данъчните складове.“\n2. В чл. 46, ал. 1 след думите „чл. 30“ се добавя „ал. 2“. \n3. В чл. 47, ал. 3 думите „кметът на общината“ се заменят с „началникът на митницата“, а думите „лицензирания обект на търговеца“ се заменят с „търговския склад или обект“.\n4. В чл. 52, ал. 1, т. 3 след числото „30“ се добавя „ал. 2“.\n§ 95. \nВ Закона за местните данъци и такси (обн., ДВ, бр. 117 от 1997 г.; изм., бр. 71, 83, 105 и 153 от 1998 г., бр. 103 от 1999 г., бр. 34 и 102 от 2000 г., бр. 109 от 2001 г., бр. 28, 45, 56 и 119 от 2002 г., бр. 84 и 112 от 2003 г., бр. 6, 18, 36, 70 и 106 от 2004 г., бр. 87, 94, 100, 103 и 105 от 2005 г., бр. 30, 36 и 105 от 2006 г., бр. 55 и 110 от 2007 г. и бр. 70 и 105 от 2008 г., бр. 12, 19 и 41 от 2009 г.) чл. 113 и 114 се отменят.\n§ 96.\n Законът влиза в сила от 1 януари 2010 г., с изключение на § 1, § 2, т. 1, 3, 4 и 6, § 3 и 4, § 5, т. 1 и 4, § 6, 7, 8, 10 и 11, § 13, т. 1, букви „б“ и „в“, § 15 и 16, § 20, т. 2, § 21, 22, 23, 24, 25, 26, 27, 28, 29, 30, 31, 32, 33, 35, 36, 37, 38, 39, 41, 42, 45, 46, 47, 50, 51, 52, 53, 54, 56, 57, 58, 59, 60, 61, 62, 63, 64, 65, 66, 67, 68, 69, 70, 71, 72, 73, 74, 75, 78, 81, 82, 86, 87, 88, 90, 91, 92, 93, 94 и 95, които влизат в сила от деня на обнародването на закона в „Държавен вестник“, и § 2, т. 2 и 5, § 5, т. 3, § 20, т. 1, § 34, 43, 44, 48, 77, 79, 80, 83, 84, 85 и 89, които влизат в сила от 1 април 2010 г.\nЗаконът е приет от 41-ото Народно събрание на 27 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13108"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9738",
    "meta": [],
    "text": "УКАЗ № 386\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за корпоративното подоходно облагане, приет от ХLI Народно събрание на 26 ноември 2009 г.\nИздаден в \nСофия на 1 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за корпоративното подоходно облагане \n(обн., ДВ, бр. 105 от 2006 г.; изм., бр. 52, 108 и 110 от 2007 г., бр. 69 и 106 от 2008 г. и бр. 32 и 35 от 2009 г.)\n§ 1.\n В чл. 1, т. 3 накрая се добавя „или от разпореждане с имущество на такова място на стопанска дейност“.\n§ 2.\n В чл. 2, ал. 1, т. 2 след думите „място на стопанска дейност“ се поставя запетая и се добавя „извършват разпореждане с имущество на такова място на стопанска дейност“.\n§ 3. \nВ чл. 4, ал. 2 думите „и доходите“ се заменят с „или от разпореждане с имущество на такова място на стопанска дейност, както и за доходите“.\n§ 4. \nВ чл. 12, ал. 1 думите „Печалбата и доходите“ се заменят с „Печалбите“.\n§ 5.\n В чл. 15 думите „данъчния финансов резултат“ и „данъчният финансов резултат“ се заменят с „данъчната основа“.\n§ 6. \nВ чл. 16, ал. 1 навсякъде думите „данъчният финансов резултат“ се заменят с „данъчната основа“, а думите „който би се получил“ се заменят с „която би се получила“.\n§ 7.\n В чл. 22 т. 3 се изменя така:\n„3. други суми в случаите, предвидени в този закон.“\n§ 8.\n В чл. 27, ал. 1, т. 2 след думите „чл. 26“ се добавя „т. 3, 4, 5, 8 и 10“.\n§ 9. \nВ чл. 31, ал. 2 след думите „дарения в“ се добавя „общ“, а накрая се поставя запетая и се добавя „Център „Фонд за асистирана репродукция“ и Център „Фонд за трансплантация“.\n§ 10\n. Създава се чл. 32а:\n„Данъчно третиране на приходи и разходи, печалби и загуби, отчетени от контролиращ съдружник в съвместно контролирано предприятие\nЧл. 32а. Не се признават за данъчни цели счетоводните приходи и разходи, печалби и загуби, отчетени от контролиращ съдружник в съвместно контролирано предприятие в резултат на прилагане на метода на пропорционална консолидация, когато съвместно контролираното предприятие е данъчно задължено лице.“\n§ 11.\n В глава девета се създава чл. 47а:\n„Данъчно третиране при разпределяне на дивиденти от инвестиции, отчитани по метода на собствения капитал\nЧл. 47а. (1) При определяне на данъчния финансов резултат на акционери или съдружници счетоводният им финансов резултат се намалява с разпределените дивиденти от местни юридически лица или от чуждестранни лица, които са местни лица за данъчни цели на държава – членка на Европейския съюз, или на друга държава – страна по Споразумението за Европейското икономическо пространство, когато инвестицията се отчита по метода на собствения капитал.\n(2) При финансовите институции намалението по ал. 1 е с разпределените дивиденти през годината. Намалението се извършва в годината на признаване на разпределените дивиденти в годишния финансов отчет на финансовата институция.\n(3) При данъчно задължените лица, които не са финансови институции, намалението по ал. 1 е с разпределените дивиденти за периода от придобиване до отписване на инвестицията. Намалението се извършва в годината на отписване на инвестицията.\n(4) Алинеи 1 – 3 не се прилагат за:\n1. дивиденти, разпределени от печалби, които са реализирани преди придобиване на инвестицията;\n2. дивиденти, разпределени от лицензирани дружества със специална инвестиционна цел по Закона за дружествата със специална инвестиционна цел;\n3. дивиденти, представляващи скрито разпределяне на печалба.“\n§ 12.\n В глава девета се създава чл. 47б:\n„Прехвърляне на място на стопанска дейност\nЧл. 47б. (1) При определяне на данъчния финансов резултат на място на стопанска дейност счетоводният му финансов резултат се увеличава с печалбата и се намалява със загубата от прехвърляне на мястото на стопанска дейност. Данъчните временни разлики, свързани с активите и пасивите на мястото на стопанска дейност, се признават за данъчни цели в годината на прехвърляне на мястото на стопанска дейност по общия ред на закона. При определяне на данъчния финансов резултат на мястото на стопанска дейност се прилага чл. 66, ал. 1 и 2.\n(2) Печалбата и загубата за целите на ал. 1 се определя като разлика между продажната цена на мястото на стопанска дейност и счетоводната стойност на активите, намалена със счетоводната стойност на пасивите на мястото на стопанска дейност към датата на прехвърлянето.\n(3) Алинеи 1 и 2 не се прилагат, когато печалбата и загубата от прехвърляне на мястото на стопанска дейност е участвала при формиране на счетоводния финансов резултат на мястото на стопанска дейност.“\n§ 13. \nВ чл. 92 се правят следните изменения и допълнения:\n1. Алинеи 3 и 4 се изменят така:\n„(3) С годишната данъчна декларация се подава и годишният отчет за дейността.\n(4) Годишен отчет за дейността не подават данъчно задължените лица, които едновременно са изпълнили следните условия:\n1. не са извършвали дейност през годината;\n2. не са отчели приходи или разходи за годината съгласно счетоводното законодателство.“\n2. В ал. 5 думите „годишния си финансов отчет“ се заменят с „годишен отчет за дейността“.\n§ 14. \nВ чл. 96 се правят следните изменения и допълнения:\n1. В заглавието накрая се добавя „и пасиви“.\n2. Досегашният текст става ал. 1.\n3. Създава се ал. 2:\n„(2) Когато приходи и разходи от последващи оценки на финансови активи и пасиви не са били признати за данъчни цели през предходен период, те се признават за данъчни цели по общия ред на закона. По отношение на тези активи и пасиви не се прилага ал. 1, изречение второ.“\n§ 15. \nВ чл. 161 се правят следните изменения и допълнения:\n1. Създава се нова ал. 4:\n„(4) Последният данъчен период на неперсонифицирано дружество или осигурителна каса обхваща времето от 1 януари на годината, в която е извършено прекратяването, до датата на прекратяването.“\n2. Досегашните ал. 4 и 5 стават съответно ал. 5 и 6.\n§ 16. \nВ чл. 162 се правят следните изменения и допълнения:\n1. Създава се нова ал. 4:\n„(4) Данъчната декларация за последния данъчен период, определен по чл. 161, ал. 4, се подава на датата на прекратяването.“\n2. Досегашните ал. 4 и 5 стават съответно ал. 5 и 6.\n§ 17.\n В чл. 163 се правят следните изменения и допълнения:\n1. Алинея 4 се изменя така:\n„(4) В случаите по чл. 161, ал. 4 дължимият корпоративен данък за последния данъчен период се внася до датата на прекратяване. Данъкът е окончателен.“\n2. Създава се ал. 5:\n„(5) Когато датата на подаване на искането за заличаване при ликвидация, датата на заличаването при несъстоятелността, датата на прекратяването на дейността на място на стопанска дейност или датата на прекратяването на неперсонифицирано дружество или осигурителна каса е преди 31 март и корпоративният данък за предходната година не е внесен, данъчно задълженото лице внася корпоративния данък за предходната година в сроковете по ал. 1 – 4.“\n§ 18. \nЧлен 179 се отменя.\n§ 19.\n Член 180 се отменя.\n§ 20.\n В чл. 182 се създава ал. 5:\n„(5) Данъчно облекчение, представляващо държавна помощ за земеделски производители, не се прилага по отношение на предприятия в затруднение.“\n§ 21. \nВ чл. 183 се правят следните изменения:\n1. Алинея 2 се отменя.\n2. В ал. 3 думите „по ал. 1 и 2“ се заменят с „по ал. 1“.\n§ 22.\n Член 186 се отменя.\n§ 23.\n В чл. 188, ал. 3 думите „и намалението на данъка по чл. 186“ се заличават, а думата „натрупват“ се заменя с „натрупва“. \n§ 24.\n Член 189а се отменя.\n§ 25. \nСъздава се чл.189б:\n„Данъчно облекчение, представляващо държавна помощ за земеделски производители\nЧл. 189б. (1) Корпоративният данък се преотстъпва в размер до 60 на сто на данъчно задължени лица, регистрирани като земеделски производители, за данъчната им печалба от дейност по производство на непреработена растителна и животинска продукция.\n(2) Корпоративният данък се преотстъпва, когато са изпълнени едновременно следните условия:\n1. преотстъпеният данък се инвестира в нови сгради и нова земеделска техника, необходими за извършване на посочената в ал. 1 дейност, в срок до края на годината, следваща годината, за която се ползва преотстъпването;\n2. активите по т. 1 са придобити при пазарни условия, съответстващи на такива при несвързани лица; \n3. дейността по ал. 1 трябва да продължи да се осъществява за период от поне три години след годината на преотстъпване; това обстоятелство се декларира всяка година до изтичане на тригодишния срок с годишните данъчни декларации;\n4. преотстъпеният данък не трябва да превишава 50 на сто от стойността на активите по т. 1.\n(3) Преотстъпването не е допустимо, когато преотстъпеният данък се инвестира в сгради и земеделска техника, които заместват съществуващи. \n(4) Корпоративен данък не се преотстъпва, когато лицето е получило други помощи по смисъла на чл. 87, § 1 от Договора за създаване на Европейската общност, както и минимална помощ по смисъла на Регламент (ЕО) № 1535/2007 на Комисията от 20 декември 2007 г. за прилагане на членове 87 и 88 от Договора за създаване на Европейската общност към помощите de minimis в сектора на производството на селскостопански продукти за активите по ал. 2, т. 1.“ \n§ 26. \nВ чл. 194, ал. 3, т. 3 накрая се поставя запетая и се добавя „с изключение на случаите на скрито разпределение на печалба“.\n§ 27.\n Създава се чл. 202а:\n„Преизчисляване на данък при източника\nЧл. 202а. (1) Чуждестранно юридическо лице, което е местно лице за данъчни цели на държава – членка на Европейския съюз, или на друга държава – страна по Споразумението за Европейското икономическо пространство, има право да избере да преизчисли данъка при източника за доходите по чл. 12, ал. 2, 3, 5 и 8. Когато чуждестранното лице избере да преизчисли данъка при източника, преизчислението се извършва за всички реализирани от него доходи по чл. 12, ал. 2, 3, 5 и 8 през годината.\n(2) Когато чуждестранното лице избере да преизчисли данъка при източника за реализираните от него доходи, преизчисленият данък е равен на корпоративния данък, който би бил дължим за тези доходи, ако те са реализирани от местно юридическо лице. Когато чуждестранното лице е извършило разходи, свързани с доходите по изречение първо, за които би бил дължим данък върху разходите, ако те бяха извършени от местно юридическо лице, с този данък се увеличава сумата на преизчисления данък.\n(3) Когато размерът на внесения данък при източника по чл. 195, ал. 1 превишава размерa на преизчисления данък по ал. 2, разликата подлежи на възстановяване до размера на данъка при източника по чл. 195, ал. 1, който чуждестранното лице не може да приспадне от дължимия данък в държавата, където то е местно лице.\n(4) Изборът за преизчисляване на данъка при източника се упражнява чрез подаване на годишна данъчна декларация по образец. Данъчната декларация се подава от чуждестранното лице в Териториалната дирекция на Националната агенция за приходите – София, в срок до 31 декември на годината, следваща годината на начисляване на доходите.\n(5) Възстановяването на данък по ал. 3 се извършва по реда на Данъчно-осигурителния процесуален кодекс от Териториалната дирекция на Националната агенция за приходите – София.\n(6) Алинеи 1 – 5 не се прилагат, когато чуждестранното лице е местно лице за данъчни цели на държава – страна по Споразумението за Европейското икономическо пространство, която не е държава – членка на Европейския съюз, с която Република България:\n1. няма влязла в сила спогодба за избягване на двойното данъчно облагане, или\n2. има влязла в сила спогодба за избягване на двойното данъчно облагане, в която не е предвидено:\na) обмен на информация, или\nб) сътрудничество при събирането на данъци.“\n§ 28.\n В чл. 219 се създава ал. 4:\n„(4) Данъчно задължените лица по тази глава подават годишен отчет за дейността в срок до 31 март на следващата година в Териториалната дирекция на Националната агенция за приходите по регистрация на данъчно задълженото лице.“\n§ 29.\n Член 223 се изменя така:\n„Данъчна ставка\nЧл. 223. Данъчната ставка на данъка върху хазартната дейност по този раздел е 15 на сто.“\n§ 30.\n В чл. 226, ал. 1 числото „10“ се заменя с „12“.\n§ 31.\n Член 230 се изменя така:\n„Данъчна ставка\nЧл. 230. Данъчната ставка на данъка върху хазартната дейност по този раздел е 15 на сто.“\n§ 32. \nЧлен 238 се изменя така:\n„Данъчна ставка\nЧл. 238. Данъчната ставка на данъка по този раздел е 15 на сто.“\n§ 33. \nВ чл. 245 ал. 1 се изменя така:\n „(1) Размерите на данъка върху хазартната дейност по този раздел се определят, както следва:\n1. за хазартен игрален автомат, съответно всяко игрално място от него – 500 лв. на тримесечие;\n2. за съоръжение за осъществяване на залагания върху резултати от надбягвания с коне или кучета – 500 лв. на тримесечие за всяко съоръжение;\n3. за рулетка в казино за игрална маса –\n 22 000 лв. на тримесечие за всяко съоръжение;\n4. за друго игрално съоръжение в казино – 5000 лв. на тримесечие за всяко съоръжение.“\n§ 34.\n В чл. 247, ал. 3 думите „и до контролния орган по хазарта“ се заличават.\n§ 35. \nВ чл. 252 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) С годишната данъчна декларация се подава и годишен отчет за дейността.“\n§ 36. \nВ чл. 259 се създава ал. 3:\n„(3) С годишната данъчна декларация се подава и годишен отчет за дейността.“\n§ 37. \nЧлен 276 се изменя така:\n„Чл. 276. Данъчно задължено лице, което не изпълни задълженията си по чл. 92, ал. 3, чл. 219, ал. 4, чл. 252, ал. 2 или чл. 259, ал. 3, се наказва с имуществена санкция в размер от 500 до 2000 лв., а при повторно нарушение – в размер от 1500 до 5000 лв.“\n§ 38. \nВ § 1 от допълнителните разпоредби се правят следните изменения и допълнения:\n1. В т. 5 буква „а“ се изменя така:\n„а) сумите, несвързани с осъществяваната от данъчно задълженото лице дейност или превишаващи обичайните пазарни нива, начислени, изплатени или разпределени под каквато и да е форма в полза на акционерите, съдружниците или свързани с тях лица, с изключение на дивидентите по т. 4, букви „а“ и „б“;“.\n2. В т. 8 се създава изречение трето: „Промишлено, търговско или научно оборудване“ са всички движими вещи, включително транспортни средства, съоръжения, средства за производство, средства за оказване на услуги и други, които предприятието използва в стопанската си дейност.“\n3. Точка 27 се изменя така:\n„27. Непреработена растителна и животинска продукция“ е всеки първичен продукт, получен от растенията и животните, който не е подлаган на никаква технологична обработка или преработка, в резултат на която да са настъпили физико-химични изменения в състава, и е посочен в Приложение І на Договора за създаване на Европейската общност.“\n4. Създават се т. 56 – 60:\n„56. „Годишен отчет за дейността“ е този по чл. 20, ал. 4 от Закона за статистиката.\n57. „Счетоводни приходи, счетоводни разходи, счетоводен финансов резултат, активи, пасиви и собствен капитал на чуждестранно лице от държава – членка на Европейския съюз, или от друга държава – страна по Споразумението за Европейското икономическо пространство, осъществяващо стопанска дейност в страната чрез място на стопанска дейност единствено при условията на свободно предоставяне на услуги“ са тези по смисъла на международните счетоводни стандарти, приложими в страната за съответната година.\n58. „Счетоводни приходи, счетоводни разходи, счетоводен финансов резултат, активи, пасиви и собствен капитал на чуждестранно юридическо лице от държава – членка на Европейския съюз, или от друга държава – страна по Споразумението за Европейското икономическо пространство“ за целите на определяне на корпоративния данък по чл. 202а, ал. 2 са тези по смисъла на международните счетоводни стандарти, приложими в страната за съответната година.\n59. „Разпореждане с имущество на място на стопанска дейност“ е налице и в случаите на прехвърляне на мястото на стопанска дейност самостоятелно или заедно с цялото предприятие.\n60. „Земеделска техника“ за целите на чл. 189б са самоходните, несамоходните и стационарните машини, съоръженията, инсталациите и апаратите, използвани в земеделието.“\nПреходни и заключителни разпоредби\n§ 39.\n Параграфи 13, 28, 35 и 36 от този закон се прилагат и по отношение на годишния отчет за дейността за 2009 г. Годишни финансови отчети за 2009 г. и одиторски доклади към тях не се подават в Националната агенция за приходите.\n§ 40. \nНамалението на корпоративния данък по отменения чл. 186 се натрупва с друга държавна помощ, одобрена с решение на Европейската комисия или получила разрешение по чл. 9 от Закона за държавните помощи за придобитите дълготрайни материални и нематериални активи, до максимално допустимия интензитет на помощта, определен с Карта на националната регионална държавна помощ.\n§ 41.\n Данъчното облекчение по чл. 189б се прилага след постановяване на положително решение от Европейската комисия за съвместимост с правилата в областта на държавните помощи. При условие, че Европейската комисия постанови положително решение до 31 март 2011 г., данъчното облекчение може да се приложи и за 2010 г. Преотстъпване на авансови вноски за корпоративен данък на земеделските производители не се допуска до датата на положителното решение на Европейската комисия. \n§ 42. \nАдминистратор на държавната помощ по чл.189б е министърът на земеделието и храните. Министърът на земеделието и храните уведомява Европейската комисия по реда и процедурите, установени в Закона за държавните помощи. \n§ 43. \nКорпоративният данък се преотстъпва по реда на чл. 189б в срок до 31 декември 2013 г. \n§ 44.\n В Закона за счетоводството (обн., ДВ, бр. 98 от 2001 г.; изм., бр. 91 от 2002 г., бр. 96 от 2004 г., бр. 102 и 105 от 2005 г., бр. 33, 63, 105 и 108 от 2006 г., бр. 57 от 2007 г. и бр. 50, 69 и 106 от 2008 г.) се правят следните изменения и допълнения:\n1. В чл. 1, ал. 2 думите „чуждестранните лица, осъществяващи стопанска дейност на територията на страната чрез място на стопанска дейност и търговските представителства“ се заменят с „търговските представителства и чуждестранните лица, осъществяващи стопанска дейност на територията на страната чрез място на стопанска дейност, с изключение на случаите, когато стопанската дейност се осъществява от чуждестранно лице от държава – членка на Европейския съюз, или от друга държава – страна по Споразумението за Европейското икономическо пространство, единствено при условията на свободно предоставяне на услуги“.\n2. В чл. 37а се създават ал. 3 и 4:\n„(3) Не се съставя консолидиран финансов отчет по реда на чл. 37, ал. 2 от предприятие майка, което има само дъщерни предприятия, които са несъществени за целите на чл. 23, ал. 2, разглеждани едновременно индивидуално и като цяло.\n(4) Дъщерно предприятие може да не се включва в консолидирания финансов отчет, когато то е несъществено за целите на чл. 23, ал. 2. Когато две или повече дъщерни предприятия отговарят на изискването на изречение първо, те се включват в консолидирания финансов отчет, ако като цяло не са несъществени за целите на чл. 23, ал. 2.“\n3. В чл. 37г т. 3 се изменя така:\n„3. консолидираният финансов отчет на предприятието майка от третата страна е одитиран от едно или повече лица с правоспособност да одитират финансови отчети, придобита съгласно националното законодателство на предприятието майка от третата страна;“.\n4. В допълнителните разпоредби:\nа) в § 1, т. 6 думите „Международните стандарти за финансови отчети“ се заменят с „Международните стандарти за финансово отчитане“;\nб) в § 1а се създава т. 3:\n„3. Директива 2009/49/ЕО на Европейския парламент и на Съвета от 18 юни 2009 г. за изменение на директиви на Съвета 78/660/ЕИО и 83/349/ЕИО относно определени изисквания за оповестяване за средни по размер дружества и задължението за изготвяне на консолидирани счетоводни отчети (ОВ, L 164/42 от 26 юни 2009 г.).“\n§ 45.\n В Закона за регистър БУЛСТАТ (обн., ДВ, бр. 39 от 2005 г.; изм., бр. 105 от 2005 г., бр. 34 от 2006 г., бр. 42 от 2007 г. и бр. 82 от 2009 г.) в чл. 3 се създава ал. 4:\n„(4) Чуждестранните лица от държава – членка на Европейския съюз, или от друга държава – страна по Споразумението за Европейското икономическо пространство, осъществяващи стопанска дейност в страната единствено при условията на свободно предоставяне на услуги, не се вписват в регистър БУЛСТАТ.“\n§ 46. \nВ Закона за Националната агенция за приходите (обн., ДВ, бр. 112 от 2002 г.; изм., бр. 114 от 2003 г., бр. 105 от 2005 г., бр. 105 от 2006 г., бр. 109 от 2007 г. и бр. 12, 32 и 42 от 2009 г.) в чл. 22 се правят следните изменения и допълнения:\n1. Създава се нова ал. 5:\n„(5) Националният статистически институт обработва годишните отчети за дейността на лицата, задължени да ги предоставят съгласно Закона за корпоративното подоходно облагане и Закона за данъците върху доходите на физическите лица, и предоставя данните от тях за целите на Националната агенция за приходите.“\n2. Досегашната ал. 5 става ал. 6 и в нея цифрата „4“ се заменя с „5“.\n3. Досегашната ал. 6 става ал. 7.\n§ 47.\n В Закона за статистиката (обн., ДВ, бр. 57 от 1999 г.; изм., бр. 42 от 2001 г., бр. 45 и 74 от 2002 г., бр. 37 от 2004 г., бр. 39, 81 и 88 от 2005 г., бр. 100 от 2007 г., бр. 98 от 2008 г. и бр. 42 от 2009 г.) в чл. 20 ал. 5 се изменя така:\n„(5) Редът, начинът и сроковете за предоставяне на данните по ал. 1 – 3 се определят в статистически формуляри по образци, утвърдени със заповед на председателя на Националния статистически институт, а на данните по ал. 4 – със съвместна заповед на председателя на Националния статистически институт и изпълнителния директор на Националната агенция за приходите, които се обнародват в „Държавен вестник“.“\n§ 48. \nВ Закона за независимия финансов одит (обн., ДВ, бр. 101 от 2001 г.; изм., бр. 91 от 2002 г., бр. 96 от 2004 г., бр. 77 и 105 от 2005 г., бр. 30, 33, 62 и 105 от 2006 г. и бр. 67 от 2008 г.) в чл. 18, ал. 1, т. 1 думите „Международните стандарти за финансови отчети“ се заменят с „Международните стандарти за финансово отчитане“.\n§ 49.\n В Закона за пазарите на финансови инструменти (обн., ДВ, бр. 52 от 2007 г.; изм., бр. 109 от 2007 г., бр. 69 от 2008 г. и бр. 24 и 93 от 2009 г.) в чл. 8, ал. 10 думите „Международните стандарти за финансови отчети“ се заменят с „Международните стандарти за финансово отчитане“.\n§ 50. \nВ Кодекса за социално осигуряване (обн., ДВ, бр. 110 от 1999 г., Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г. и бр. 23, 25, 35, 41, 42 и 93 от 2009 г.) се правят следните изменения:\n1. В чл. 253 ал. 1 се изменя така:\n„(1) Приходите на фондовете за допълнително доброволно пенсионно осигуряване, както и аналогични приходи, пряко свързани с доброволно пенсионно осигуряване, осъществявано от лица, регистрирани по законодателството на друга държава членка, които могат в съответствие с това законодателство да осъществяват дейност по доброволно пенсионно осигуряване, не се облагат с данък по реда на Закона за корпоративното подоходно облагане.“\n2. В чл. 310 ал. 1 се изменя така:\n„(1) Приходите на фондовете за допълнително доброволно осигуряване за безработица и/или за професионална квалификация, както и аналогични приходи, пряко свързани с доброволно осигуряване за безработица и/или за професионална квалификация, осъществявано от лица, регистрирани по законодателството на друга държава членка, които могат в съответствие с това законодателство да осъществяват дейност по доброволно осигуряване за безработица и/или за професионална квалификация, не се облагат с данък по реда на Закона за корпоративното подоходно облагане.“\n§ 51.\n Законът влиза в сила от 1 януари 2010 г. с изключение на § 10, 11 и 14, които влизат в сила от 1 януари 2009 г.\nЗаконът е приет от 41-ото Народно събрание на 26 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13107"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9622",
    "meta": [],
    "text": "УКАЗ № 385\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за данъците върху доходите на физическите лица, приет от ХLI Народно събрание на 25 ноември 2009 г.\nИздаден в \nСофия на 1 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за данъците върху доходите на физическите лица \n(обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г. и бр. 25, 32, 35, 41 и 82 от 2009 г.)\n§ 1.\n В чл. 13 се правят следните изменения и допълнения:\n1. В ал. 1, т. 1, буква „а“ думите „независимо от датата на придобиване на имота“ се заменят с „ако между датата на придобиването и датата на продажбата или замяната са изминали повече от три години“.\n2. Алинея 2 се изменя така:\n„(2) Не се смята за доход полученото имущество по наследство, завет и дарение, както и полученото имущество с възстановено право на собственост по реда на нормативен акт.“\n3. Алинея 3 се отменя.\n4. Създава се нова ал. 4:\n„(4) Не се определя данък към датата на придобиване на акции и дялове, които са получени срещу направени непарични вноски в търговски дружества.“ \n5. Досегашната ал. 4 става ал. 5 и в нея думите „ал. 1 и 2“ се заменят с „ал. 1, 2 и 4“. \n§ 2.\n В чл. 22, ал. 1, т. 3 след думите „Център „Фонд за лечение на деца“ се поставя запетая и се добавя „Център „Фонд за асистирана репродукция“ и/или Център „Фонд за трансплантация“.\n§ 3.\n Член 22а се отменя.\n§ 4.\n В чл. 23 се правят следните изменения:\n1. В т. 1 думите „ТЕЛК/НЕЛК“ се заменят с „ТЕЛК/ДЕЛК/НЕЛК“.\n2. Точка 5 се отменя.\n§ 5.\n В чл. 24, ал. 2, т. 8 думите „чл. 82, ал. 3“ се заменят с „чл. 82, ал. 5“.\n§ 6. \nВ чл. 25 се правят следните изменения и допълнения:\n1. Досегашният текст става ал. 1.\n2. Създават се ал. 2 и 3:\n„(2) Годишната данъчна основа по ал. 1 на самоосигуряващи се лица, придобили доходи от трудови правоотношения по § 1, т. 26, буква „и“ от допълнителните разпоредби, се намалява и с осигурителните вноски, които самоосигуряващото се лице е задължено да прави за данъчната година за своя сметка по реда на Кодекса за социално осигуряване и Закона за здравното осигуряване.\n(3) Годишната данъчна основа за доходите, придобити като морско лице, е 10 на сто от определената по ал. 1 годишна данъчна основа.“\n§ 7.\n В чл. 26, ал. 2 т. 3 се отменя.\n§ 8. \nВ чл. 29 се правят следните изменения и допълнения:\n1. Създава се нова т. 1:\n„1. с 60 на сто за доходи от дейността на физическите лица, регистрирани като тютюнопроизводители и земеделски производители, за производство на непреработени продукти от селско стопанство, с изключение на доходите от производство на декоративна растителност;“.\n2. Досегашната т. 1 става т. 2 и в нея буква „а“ се изменя така:\n„а) доходи от дейността на физическите лица за производство на преработени или непреработени продукти от селско стопанство (включително от продажба на произведена декоративна растителност), от горско стопанство (включително от събиране на диворастящи билки, гъби и плодове), от ловно стопанство и от рибно стопанство;“.\n3. Досегашната т. 2 става т. 3\n§ 9. \nВ чл. 33, ал. 6 се правят следните допълнения:\n1. В т. 5 накрая се поставя запетая и се добавя „когато вноската има за предмет имущество, доходите от продажбата или замяната на което са необлагаеми по смисъла на чл. 13, ал. 1 към датата на вписване на вноската в търговския регистър;“.\n2. Създава се т. 9:\n„9. документално доказаната цена на придобиване на имуществото – предмет на непарична вноска в търговско дружество – в случаите на продажба или замяна на акции и дялове, получени за направени непарични вноски в търговско дружество, с изключение на случаите по т. 5.“\n§ 10. \nСъздава се чл. 37а:\n„Преизчисляване на окончателен данък по чл. 37\nЧл. 37а. (1) Чуждестранно физическо лице, което е местно лице за данъчни цели на държава – членка на Европейския съюз, или на друга държава – страна по Споразумението за Европейското икономическо пространство, има право да избере да преизчисли окончателния данък за доходите по чл. 37. Когато чуждестранното лице избере да преизчисли окончателния данък, преизчислението се извършва за всички придобити от лицето доходи през годината, подлежащи на облагане с окончателен данък по чл. 37.\n(2) Когато чуждестранното лице избере да преизчисли окончателния данък за доходите по чл. 37, преизчисленият данък е равен на данъка върху общата годишна данъчна основа или на данъка върху годишната данъчна основа по чл. 28, който би бил дължим за тези доходи, в случай че те са придобити от местно физическо лице. Когато чуждестранното лице е извършило разходи, свързани с доходите по изречение първо, за които би бил дължим данък върху разходите по реда на Закона за корпоративното подоходно облагане, в случай че те са били извършени от местно физическо лице, с този данък се увеличава сумата на преизчисления данък. \n(3) Когато размерът на внесения окончателен данък за доходите по чл. 37 превишава размера на преизчисления данък по ал. 2 за същите доходи, разликата подлежи на възстановяване до размера на окончателния данък по чл. 37, който чуждестранното лице не може да приспадне от дължимия данък върху тези доходи в държавата, където лицето е местно за данъчни цели.\n(4) Изборът за преизчисляване на окончателния данък по чл. 37 се упражнява чрез подаване на годишната данъчна декларация по чл. 50. В данъчната декларация се включват и всички други доходи, подлежащи на деклариране от чуждестранното физическо лице. \n(5) Възстановяването на данък по ал. 3 се извършва по реда на Данъчно-осигурителния процесуален кодекс.\n(6) Алинеи 1 – 5 не се прилагат в случаите, когато чуждестранното лице е местно лице за данъчни цели на държава – страна по Споразумението за Европейското икономическо пространство, която не е държава – членка на Европейския съюз, с която Република България:\n1. няма влязла в сила спогодба за избягване на двойното данъчно облагане, или\n2. има влязла в сила спогодба за избягване на двойното данъчно облагане, в която не е предвидено:\na) обмен на информация, или\nб) сътрудничество при събирането на данъци.“\n§ 11.\n В чл. 42 се правят следните допълнения:\n1. В ал. 2 накрая се добавя „или за задължително осигуряване в чужбина“ и се създава изречение второ: „Месечната данъчна основа на самоосигуряващи се лица за доходи от трудови правоотношения по § 1, т. 26, буква „и“ от допълнителните разпоредби се определя, като облагаемият доход по чл. 24, начислен за съответния месец, се намалява с авансово внесените чрез дружеството осигурителни вноски, които самоосигуряващото се лице е задължено да прави за своя сметка по реда на Кодекса за социално осигуряване и Закона за здравното осигуряване.“ \n2. В ал. 4 накрая се добавя „а за доходите, придобити като морско лице – по данъчна ставка 1 на сто“.\n§ 12. \nВ чл. 43, ал. 9 думите „ТЕЛК/НЕЛК“ се заменят с „ТЕЛК/ДЕЛК/НЕЛК“.\n§ 13. \nВ чл. 48 се създават ал. 6 и 7:\n„(6) Данъкът върху годишната данъчна основа за доходите от стопанска дейност като едноличен търговец се преотстъпва в размер до 60 на сто на лица, регистрирани като земеделски производители, за годишната данъчна основа от дейност по производство на непреработена растителна и животинска продукция при условията за преотстъпване на корпоративен данък по чл. 189б от Закона за корпоративното подоходно облагане.\n(7) Преотстъпването на данък по ал. 6, представляващо държавна помощ за земеделски производители, не може да се ползва от лице, което е предприятие в затруднение.“\n§ 14.\n В чл. 49 се правят следните допълнения: \n1. В ал. 1 след думите „годишната данъчна основа“ се добавя „по чл. 25, ал. 1 и 3“.\n2. В ал. 3 след думите „по чл. 25“ се добавя „ал. 1 и 3“.\n3. Създава се ал. 8: \n„(8) При определянето на годишната данъчна основа и на годишния данък по реда на предходните алинеи не се включват доходите от трудови правоотношения по § 1, т. 26, буква „и“ от допълнителните разпоредби.“ \n§ 15.\n Член 51 се изменя така:\n„Подаване на годишен отчет за дейността\nЧл. 51. (1) Лицата, извършващи стопанска дейност като търговци по смисъла на Търговския закон, включително едноличните търговци, заедно с годишната данъчна декларация представят и годишен отчет за дейността.\n(2) Годишен отчет за дейността не подават лицата по ал. 1, за които са изпълнени едновременно следните условия:\n1. не са извършвали дейност през данъчната година;\n2. не са отчели за данъчната година приходи или разходи съгласно счетоводното законодателство.“\n§ 16. \nВ чл. 52 се правят следните изменения и допълнения:\n1. Досегашният текст става ал. 1 и в нея:\nа) в т. 1 думите „когато работодателят по основното трудово правоотношение“ се заменят с „когато към 31 декември на данъчната година лицето има само един работодател и той“;\nб) в т. 2 думите „с изключение на посочените в чл. 13, ал. 3“ се заличават;\nв) в т. 4 накрая се поставя запетая и се добавя „с изключение на случаите по чл. 37а.“\n2. Създава се ал. 2:\n„(2) Независимо от обстоятелствата по ал. 1 местните физически лица са задължени да подават годишна данъчна декларация в случаите по чл. 50, ал. 1, т. 5 и ал. 3.“\n§ 17.\n В чл. 54, ал. 1 думите „местното физическо“ се заменят с „физическото“. \n§ 18. \nВ чл. 58 се правят следните изменения и допълнения:\n1. Досегашният текст става ал. 1 и в нея в изречение първо думата „платен“ се заменя с „внесен“, а в изречение второ след думата „подадена“ се добавя „или подлежи на подаване“.\n2. Създава се ал. 2:\n„(2) По искане на чуждестранното лице удостоверението за внесен данък върху общата годишна данъчна основа и/или за внесен данък върху годишната данъчна основа по чл. 28 се издава поотделно за отделните видове доходи по чл. 8 освен в случаите, когато доходът е реализиран чрез определена база.“\n§ 19. \nВ чл. 66 се правят следните изменения и допълнения: \n1. Досегашният текст става ал. 1. \n2. Създава се ал. 2: \n„(2) Надвнесен данък или недължимо платени суми за данъци за доходи по чл. 37, ал. 1, т. 1 – 9 и чл. 38, придобити от чуждестранни физически лица, се възстановяват от териториалната дирекция на Националната агенция за приходите, в която подлежи на внасяне данъкът за дохода на лицето.“ \n§ 20. \nВ чл. 68 се създава ал. 4:\n„(4) Надвнесен данък или недължимо платени суми за данъци за доходи по чл. 37, ал. 1, т. 10 – 12 и чл. 38, придобити от чуждестранни физически лица, се възстановяват от териториалната дирекция на Националната агенция за приходите, в която подлежи на внасяне данъкът за дохода на лицето.“\n§ 21.\n В чл. 73, ал. 4 се създава изречение второ: „При прекратяване с ликвидация или с обявяване в несъстоятелност на предприятие справката по ал. 1 се предоставя в сроковете и по реда за подаване на данъчната декларация по чл. 162 от Закона за корпоративното подоходно облагане.“\n§ 22.\n Член 83 се изменя така:\n„Чл. 83. (1) Лице, което не изпълни задължението си по чл. 51, ал. 1 за представяне на годишен отчет за дейността или не го представи в срок, се наказва с глоба или с имуществена санкция в размер до 500 лв., ако не подлежи на по-тежко наказание. \n(2) При повторно нарушение по ал. 1 глобата или имуществената санкция е в размер до 1000 лв.“\n§ 23. \nВ § 1 от допълнителните разпоредби се правят следните изменения и допълнения:\n1. В т. 21 думите „Непреработена растителна и животинска продукция“ се заменят с „Непреработен продукт от селско стопанство“.\n2. В т. 26 се създава буква „и”:\n„и) правоотношенията, независимо от основанието за възникването им, със съдружници и член-кооператори, както и с акционери, притежаващи повече от 5 на сто от капитала на акционерното дружество, за полагане на личен труд в дружествата и кооперациите, в които те са съдружници, член-кооператори или акционери.“ \n3. Създават се т. 52, 53 и 54:\n„52. „Основно трудово правоотношение“ е трудовото правоотношение по т. 26, което е възникнало първо по време.\n53. „Годишен отчет за дейността“ е отчетът по чл. 20, ал. 4 от Закона за статистиката.\n54. „Морско лице“ е физическо лице, заемащо длъжност по трудово правоотношение като член на екипажа на морски кораб, вписан в регистъра на корабите на държава – членка на Европейския съюз, независимо дали се намира на брега или на борда на кораба, притежаващо свидетелство за правоспособност и свидетелство за допълнителна и/или специална подготовка, придобито по реда на наредбата по чл. 87, ал. 1 от Кодекса на търговското корабоплаване.“\nПреходни и заключителни разпоредби\n§ 24. \nКогато доход по § 1, т. 26, буква „и“ от допълнителните разпоредби е начислен, но неизплатен до 31 декември 2009 г., размерът на дължимия авансов данък се определя по реда на чл. 42 на базата на месечната данъчна основа, определена от изплатения през съответния месец доход.\n§ 25.\n Член 51 се прилага и по отношение на годишния отчет за дейността за 2009 г. Годишни финансови отчети за 2009 г. и одиторски доклади към тях не се подават в Националната агенция за приходите.\n§ 26.\n Преотстъпването на данък по чл. 48, ал. 6 се прилага след постановяване на положително решение от Европейската комисия за съвместимост с правилата в областта на държавните помощи. При условие че Европейската комисия постанови положително решение до 31 март 2011 г., преотстъпването може да се приложи и за 2010 г. Преотстъпване на авансови вноски за данъка на земеделските производители не се допуска до датата на положителното решение на Европейската комисия. \n§ 27.\n Администратор на държавната помощ по чл. 48, ал. 6 е министърът на земеделието и храните. Министърът на земеделието и храните уведомява Европейската комисия по реда и процедурите, установени в Закона за държавните помощи. \n§ 28. \nДанъкът върху годишната данъчна основа за доходите от стопанска дейност като едноличен търговец се преотстъпва по реда на чл. 48, ал. 6 в срок до 31 декември 2013 г. \n§ 29. \nАвансовият данък за доходи от трудови правоотношения на морски лица, начислени след 31 декември 2009 г. за предходни данъчни години, се определя по реда на чл. 42, ал. 4, в сила към датата на начисляване на дохода.\n§ 30.\n Законът влиза в сила от 1 януари 2010 г.\nЗаконът е приет от 41-ото Народно събрание на 25 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13105"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9623",
    "meta": [],
    "text": "УКАЗ № 383\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за данък върху добавената стойност, приет от ХLI Народно събрание на 25 ноември 2009 г.\nИздаден в \nСофия на 30 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за данък върху добавената стойност \n(обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. – бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г. и бр. 12, 23 и 74 от 2009 г.)\n§ 1. \nВ чл. 3 се създава ал. 6:\n„(6) Данъчно задължено лице, което извършва и освободени доставки и/или доставки или дейности извън рамките на независимата икономическа дейност, както и данъчно незадължено юридическо лице, регистрирано за целите на данък върху добавената стойност, са данъчно задължени лица за всички получени услуги.“\n§ 2.\n В чл. 4 думите „чл. 3“ се заменят с „чл. 3, ал. 1 – 5“. \n§ 3. \nВ чл. 6, ал. 4, т. 1 след думите „представително облекло“ се добавя „и на лични предпазни средства“.\n§ 4.\n В чл. 18 навсякъде думите „доставка на стоки“ се заменят с „доставка на стоки, ресторантьорски и кетъринг услуги“.\n§ 5.\n Член 21 се изменя така:\n„Чл. 21. (1) Мястото на изпълнение при доставка на услуга, когато получател е данъчно незадължено лице, е мястото, където доставчикът е установил своята независима икономическа дейност. Когато тези услуги се предоставят от постоянен обект, който се намира на място, различно от мястото, където доставчикът е установил своята независима икономическа дейност, то мястото на изпълнение е мястото, където се намира този обект. Когато няма място на установяване на независима икономическа дейност или постоянен обект, мястото на изпълнение на доставката е мястото на постоянния адрес или обичайното пребиваване на доставчика. \n(2) Мястото на изпълнение при доставка на услуга, когато получателят е данъчно задължено лице, е мястото, където получателят е установил независимата си икономическа дейност. Когато тези услуги се предоставят на постоянен обект, който се намира на място, различно от мястото, където получателят е установил независимата си икономическа дейност, то мястото на изпълнение е мястото, където се намира този обект. Когато няма място на установяване на независима икономическа дейност или постоянен обект, мястото на изпълнение на доставката е мястото на постоянния адрес или обичайното пребиваване на получателя. \n(3) Когато получателят по ал. 2 използва услугите изключително само за лични нужди или за лични нужди на работниците и служителите си, мястото на изпълнение се определя по реда на ал. 1.\n(4) Мястото на изпълнение при доставка на услуга е:\n1. мястото, където се намира недвижимият имот, когато услугата е свързана с недвижим имот, включително при:\nа) предоставянето на права за ползване, на експертни услуги или услуги на посредници, свързани с недвижимия имот;\nб) услуги по подготовка и координация на строителните работи, свързани с недвижимия имот, като архитектурни, инженерни, надзорни и други;\nв) настаняване в хотели, къмпинги, караванни паркове, ваканционни лагери и други подобни;\n2. мястото, където се извършва пътническият транспорт, пропорционално на реализирания пробег;\n3. мястото, където фактически се извършва услугата при услугите, свързани с културни, артистични, спортни, научни, образователни, развлекателни или подобни мероприятия (като например панаири и изложби), включително дейността по организирането им;\n4. мястото, където фактически се извършва услугата, предоставена на данъчно незадължено лице, при:\nа) услуги, свързани с транспортна обработка на стоки;\nб) услуги по оценка, експертиза или работа по движима вещ;\n5. мястото, където услугите се извършват физически – при доставка на ресторантьорски и кетъринг услуги.\n(5) Мястото на изпълнение при доставка на услуга е мястото, където получателят е установен или има постоянен адрес или обичайно пребиваване, когато са налице едновременно следните условия:\n1. получателят е данъчно незадължено лице, което е установено или има постоянен адрес или обичайно пребиваване извън Общността;\n2. доставяните услуги са:\nа) предоставяне или прехвърляне на права върху лицензия, патент, авторско право, търговска марка, ноу-хау или друго подобно право на индустриалната или интелектуалната собственост, както и прехвърляне на права върху програмен продукт, различен от стандартен софтуер;\nб) рекламни услуги;\nв) услуги, извършвани от консултанти, инженери, консултантски бюра, счетоводители, юристи и други подобни услуги, включително услугите по изработка, преработка или доработка на софтуер;\nг) обработка на данни или предоставяне на информация;\nд) банкови, финансови, осигурителни, застрахователни и презастрахователни услуги с изключение на отдаването под наем на сейфове;\nе) осигуряване на персонал;\nж) отдаване под наем на движими вещи с изключение на всички видове превозни средства;\nз) електронни съобщителни услуги;\nи) услуги по разпространение на радио и телевизия;\nк) услуги, извършвани по електронен път;\nл) услуги по осигуряване на достъп, транспорт или пренос по разпределителни системи на природен газ или на електрическа енергия и доставката на други услуги, пряко свързани с тях;\nм) поемане на задължение за неизвършване на действия или неупражняване на права по букви „а“ – „л“;\nн) посреднически услуги, извършени от лице, действащо от името и за сметка на друго лице, във връзка с услугите по букви „а“ – „м“.\n(6) Мястото на изпълнение при предоставяне на електронни съобщителни услуги и услуги по разпространение на радио и телевизия е на територията на страната, когато са налице едновременно следните условия:\n1. получател по тези доставки е данъчно незадължено лице, което е установено, има постоянен адрес или обичайно пребиваване на територията на страната;\n2. доставчик е данъчно задължено лице със седалище или постоянен обект, откъдето то извършва своята икономическа дейност, извън Общността, а когато няма такова седалище или обект – мястото на постоянния му адрес или обичайното му пребиваване са извън Общността; \n3. услугата се използва ефективно на територията на страната.\n(7) Мястото на изпълнение на доставка на услуги, извършвани по електронен път, е на територията на страната, когато са налице едновременно следните условия:\n1. получател по тези доставки е данъчно незадължено лице, което е установено, има постоянен адрес или обичайно пребивава на територията на страната;\n2. доставчик е данъчно задължено лице, чието седалище или постоянен обект е извън Общността, а когато няма такова седалище или обект – мястото на постоянния му адрес или обичайното му пребиваване са извън територията на Общността.“\n§ 6.\n Член 22 се изменя така:\n„Място на изпълнение при доставка на услуга по транспорт на стоки \nЧл. 22. (1) Мястото на изпълнение при доставка на услуга по транспорт на стоки в рамките на Общността, предоставена на данъчно незадължено лице, е на територията на държавата членка, където транспортът започва.\n(2) Мястото на изпълнение при доставка на услуга по транспорт на стоки извън Общността, предоставена на данъчно незадължено лице, е мястото, където се осъществява транспортът, пропорционално на реализирания пробег. \n(3) Мястото на изпълнение при доставка на услуга по транспорт на стоки в рамките на Общността или извън нея, предоставена на данъчно задължено лице, се определя по реда на чл. 21, ал. 2 и 3. \n(4) За целите на закона спедиторските, куриерските и пощенските услуги, различни от услугите по чл. 49, оказвани във връзка с транспорт на стоки в рамките на Общността или извън нея, се приравняват на услуги по транспорт на стоки в Общността, съответно по транспорт на стоки извън Общността.\n(5) Спедиторска услуга по ал. 4 е услуга по организиране, осъществяване или обслужване на транспорт на стоки в рамките на Общността или извън нея и включените в него дейности по транспортна обработка, обработка на документи, складиране и застраховане.\n(6) Когато спедитор действа при условията на спедиционен договор и оказва спедиторска услуга във връзка с доставка на услуги по транспорт на стоки в рамките на Общността или извън нея, разпоредбата на чл. 127 не се прилага.“\n§ 7.\n Член 23 се изменя така: \n„Място на изпълнение при доставка на услуга по предоставяне под наем на всички видове превозни средства\nЧл. 23. (1) Мястото на изпълнение при доставка на услуга по краткосрочно отдаване под наем/краткострочно предоставяне за ползване на превозни средства е мястото, където превозните средства фактически се предават на разположение на получателя. \n(2) Краткосрочно отдаване под наем/краткосрочно предоставяне за ползване по ал. 1 е непрекъснатото държане или ползване на превозното средство в продължение на не повече от 30 дни, а по отношение на плавателни съдове – не повече от 90 дни. \n(3) Не е налице краткосрочно отдаване/предоставяне в следните случаи:\n1. когато е уговорено автоматично продължаване на държането/ползването при непредприемане на ново действие от страна на една от страните; \n2. когато най-малко два срочни договора със срок до 30, съответно до 90 дни за плавателните съдове, следват един след друг, без прекъсване или с прекъсване до два дни, във връзка със същите превозни средства и надхвърлят заедно максималния период от 30/90 дни; това не се прилага, когато продължаването се дължи на ясно установени обстоятелства извън контрола на страните по доставката; \n3. когато уговореният срок е над 30, съответно над 90 дни за плавателните съдове, но той бъде прекратен предсрочно по ясно установени обстоятелства извън контрола на страните по доставката и в резултат на това действителната му продължителност съответства на краткосрочно наемане.“\n§ 8. \nЧлен 24 се изменя така:\n„Място на изпълнение на посреднически услуги\nЧл. 24. Мястото на изпълнение при доставка на услуга, оказвана от посредник, действащ от името и за сметка на друго лице, предоставена на данъчно незадължено лице, е мястото, където е основната доставка, във връзка с която е оказано посредничеството.“ \n§ 9. \nВ чл. 25 се правят следните изменения и допълнения:\n1. Създава се нова ал. 5:\n„(5) Алинея 4 не се прилага при доставки с непрекъснато изпълнение с продължителност за период, по-дълъг от една година, за които не е налице дължимост за плащане за период, по-дълъг от една година. За такива доставки се счита, че данъчното събитие настъпва в края на всяка календарна година, като за календарната година на прекратяване на доставките данъчното събитие настъпва на датата на прекратяване на доставките.“ \n2. Досегашните ал. 5, 6, 7 и 8 стават съответно ал. 6, 7, 8 и 9.\n§ 10. \nВ чл. 26 се правят следните изменения и допълнения:\n1. В ал. 7 думата „доставката“ се заменя с „всяка от доставките“, а думата „предоставяната“ се заменя с „получаваната“. \n2. Създава се ал. 8: \n„(8) При доставки по чл. 25, ал. 5 данъчната основа се определя пропорционално на броя на месеците, включени в съответната календарна година, спрямо общия брой на месеците на изпълнение на доставката, включително месеца на прекратяване на доставките.“ \n§ 11. \nЧлен 31 се изменя така:\n„Чл. 31. Облагаема доставка с нулева ставка е:\n1. доставката на стоки за снабдяване с резервни части, горива и смазочни материали, храна, напитки, вода и други провизии, предназначени за потребление на борда на въздухоплавателни средства, използвани от авиационен оператор, извършващ предимно международни рейсове;\n2. доставката на стоки за снабдяване с резервни части, горива и смазочни материали, храна, напитки, вода и други провизии, предназначени за потребление на борда на:\nа) плавателни съдове, използвани за превоз на стоки или пътници в открито море; \nб) плавателни съдове, използвани за извършване на търговски, промишлени или риболовни дейности в открито море;\nв) плавателни съдове, използвани за спасяване на човешки живот и имущество на море;\nг) плавателни съдове с военно предназначение съгласно определението в подпозиция 89.01 на Общата митническа тарифа, напускащи страната с направление към чужди пристанища или пристани; \nд) плавателни съдове, използвани за крайбрежен риболов, с изключение на зареждането им с провизии;\n3. доставката на услуги по строителството, поддръжката, ремонта, модификацията, транс­формацията, сглобяването, оборудването, съоръжаването, превоза и унищожаването на плавателни съдове и въздухоплавателни средства с изключение на тези по т. 2, буква „в“; това не се отнася за въздухоплавателни средства, с изключение на тези по т. 1, и за плавателни съдове, използвани за спортни и развлекателни цели или за лични нужди;\n4. отдаването под наем на:\nа) плавателни съдове, използвани за превоз на стоки или пътници, за търговски, промишлени или риболовни дейности в открито море; това не се отнася за плавателни съдове, използвани за спортни и развлекателни цели или за лични нужди;\nб) въздухоплавателни средства, използвани от авиационен оператор, извършващ предимно международни рейсове; \n5. обработката на: \nа) плавателни съдове, използвани за превоз на стоки или пътници, за търговски, промишлени или риболовни дейности в открито море, с изключение на плавателни съдове, използвани за спортни и развлекателни цели или за лични нужди;\nб) въздухоплавателни средства, използвани от авиационен оператор, извършващ предимно международни рейсове;\n6. доставката на услуги, свързани с транспортната обработка на пътници или стоки, включително на транспортни контейнери, превозвани със: \nа) плавателни съдове, използвани за превоз на стоки или пътници, за търговски, промишлени или риболовни дейности в открито море, с изключение на плавателни съдове, използвани за спортни и развлекателни цели или за лични нужди;\nб) въздухоплавателни средства, използвани от авиационен оператор, извършващ предимно международни рейсове, или подвижен железопътен състав, когато услугите са оказани във връзка с международен транспорт; \n7. доставката на плавателни съдове и въздухоплавателни средства с изключение на тези за спортни и развлекателни цели или за лични нужди;\n8. доставката на услуги, за които се събират такси по чл. 120, ал. 1 от Закона за гражданското въздухоплаване, предоставяни от летищен оператор-концесионер във връзка с въздухоплавателни средства в международен рейс, включително в Общността;\n9. доставката на услуги по глава девета от Кодекса на търговското корабоплаване, оказвани на плавателни съдове; това не се отнася за плавателни съдове, които се използват за спортни и развлекателни цели или за лични нужди;\n10. доставката на услуги по спасяване на човешки живот и имущество на море.“\n§ 12.\n В чл. 44, ал. 1 т. 5 се отменя.\n§ 13.\n В чл. 52, ал. 3 думите „чл. 22, 23 и 24“ се заменят с „чл. 21, ал. 2“. \n§ 14.\n В чл. 58, ал. 1, т. 12 се правят следните изменения и допълнения:\n1. Буква „а“ се изменя така:\n„а) внасят стоки на обща стойност не повече от 30 лева;“. \n2. Създава се нова буква „б“:\n„б) получават малки пратки на стоки с нетърговски характер, изпратени от трета страна или територия от физическо лице на друго физическо лице в страната, без последното да е заплащало за тях, на обща стойност до левовата равностойност на 45 евро.“\n§ 15. \nВ чл. 64, ал. 4 думите „чл. 22, 23 и 24“ се заменят с „чл. 21, ал. 2“. \n§ 16.\n В чл. 70 се правят следните изменения и допълнения:\n1. В ал. 3, т. 1 след думата „облекло“ се добавя „и личните предпазни средства“, а думата „предоставяно“ се заменя с „предоставяни“.\n2. В ал. 4 след думите „на основание“ се добавя „чл. 97а“ и се поставя запетая.\n§ 17.\n В чл. 72, ал. 1 думите „три данъчни периода“ се заменят с „12 данъчни периода“.\n§ 18.\n В чл. 76 се създава ал. 3:\n„(3) В случаите на чл. 111, ал. 2, т. 5 регистрираното лице има право на приспадане на данъчен кредит за закупените или придобитите по друг начин или внесените активи по смисъла на Закона за счетоводството след датата на дерегистрацията му, които са налични към датата на последващата му регистрация. Правото на данъчен кредит възниква при условията на чл. 74, ал. 2.“\n§ 19. \nВ чл. 82 ал. 2 се изменя така:\n„(2) Когато доставчикът е данъчно задължено лице, което не е установено на територията на страната и доставката е с място на изпълнение на територията на страната и е облагаема, данъкът е изискуем от получателя по доставката при:\n1. доставка на природен газ чрез тръбопроводи за пренос или на електрическа енергия – когато получателят е регистрирано по този закон лице;\n2. доставка на стоки, които се монтират или инсталират от или за сметка на доставчика – когато получателят е регистрирано по този закон лице и доставчикът е установен на територията на друга държава членка;\n3. доставка на услуги – когато получателят е данъчно задължено лице по чл. 3, ал. 1, 5 и 6.“\n§ 20. \nВ чл. 91 се правят следните изменения:\n1. Алинея 3 се отменя.\n2. В ал. 4 думите „ал. 1, 2 и 3“ се заменят с „ал. 1 и 2“.\n§ 21. \nВ чл. 92 се правят следните изменения:\n1. В ал. 1:\nа) в т. 2 думата „три“ се заменя с „два“;\nб) в т. 4 числото „45“ се заменя с „30“;\nв) в т. 5 думата „трите“ се заменя с „двата“ и думата „три“ се заменя с „два“;\nг) в т. 6 думата „три“ се заменя с „два“.\n2. В ал. 2 думата „трите“ се заменя с „двата“.\n3. Алинея 3 се изменя така:\n„(3) Независимо от ал. 1 данъкът за възстановяване по чл. 88, ал. 3 се възстановява в 30-дневен срок от подаване на справка-декларацията, когато лицето е извършило за последните 12 месеца преди текущия месец облагаеми доставки с нулева ставка на обща стойност повече от 30 на сто от общата стойност на всички извършени от него облагаеми доставки, включително доставките с нулева ставка. За целите на изречение първо на доставки с нулева ставка се приравняват и доставките на следните услуги с място на изпълнение на територията на друга държава членка, по които получател е лице, регистрирано за целите на ДДС в друга държава членка: транспорт на стоки в рамките на Общността и оказвани във връзка с този транспорт спедиторски, куриерски и пощенки услуги, различни от услугите по чл. 49; транспортна обработка на стоки; услуги във връзка с транспорта, оказвани от агенти, брокери и други посредници, действащи от името и за сметка на друго лице, както и услугите по оценка, експертиза и работа върху движими вещи.“\n4. Алинея 10 се изменя така:\n„(10) Данък, подлежащ на възстановяване, невъзстановен без основание или невъзстановен поради отпаднало основание (включително при отмяна на акт) в предвидените в този закон срокове по ал. 1, т. 4, ал. 3 и 4, се възстановява заедно със законната лихва, считано от датата, на която е следвало да бъде възстановен по този закон, до окончателното му изплащане, независимо от разпоредбата на ал. 8 и от спирането на данъчното производство.“\n§ 22.\n В чл. 96, ал. 8 думите „не може да се регистрира“ се заменят с „органът по приходите може да откаже да регистрира“.\n§ 23.\n Създава се чл. 97а:\n„Задължение за регистрация при доставки на услуги, данъкът за които е изискуем от получателя \nЧл. 97а. (1) На регистрация по този закон подлежи всяко данъчно задължено лице по чл. 3, ал. 1, 5 и 6, което получава услуги с място на изпълнение на територията на страната, които са облагаеми и за които данъкът е изискуем от получателя по чл. 82, ал. 2. \n(2) На регистрация по закона подлежи всяко данъчно задължено лице по чл. 3, ал. 1, 5 и 6, установено на територията на страната, което предоставя услуги по чл. 21, ал. 2 с място на изпълнение на територията на друга държава членка. \n(3) Данъчно задължено лице, регистрирано на основание ал. 1, се смята за регистрирано и по ал. 2 и обратното.\n(4) За лицата по ал. 1 и 2 възниква задължение за подаване на заявление за регистрация по този закон не по-късно от 7 дни преди датата, на която данъкът за доставката става изискуем (авансово плащане или данъчно събитие), като данъчната основа на получената услуга подлежи на облагане с данък.\n(5) Лице, което е регистрирано на основание на този член и за което възникнат основания за задължителна регистрация по чл. 96, 97, 98 и 99 или за регистрация по избор по чл. 100, ал. 1, 2 и 3, се регистрира по реда и в сроковете за задължителна регистрация или регистрация по избор.“\n§ 24.\n В чл. 101 се правят следните изменения и допълнения:\n1. Създава се нова ал. 5:\n„(5) В случай че лицето не е заявило за вписване електронен адрес за кореспонденция пред Агенцията по вписванията, към заявлението по ал. 1 задължително заявява такъв адрес. При промяна на електронния адрес лицето в 7-дневен срок уведомява приходната администрация, освен ако промяната е направена чрез заявяване за вписване в Агенцията по вписванията.“\n2. Досегашните ал. 5 и 6 стават съответно ал. 6 и 7.\n3. Досегашната ал. 7 става ал. 8 и се изменя така:\n„(8) Независимо от ал. 6 и 7 регистрацията по чл. 97, 97а, 98 и 99 се извършва от органа по приходите в тридневен срок от подаване на заявлението за регистрация.“\n§ 25. \nВ чл. 108, ал. 1 се създава т. 4:\n„4. за лице, регистрирано на основание чл. 97а, когато към датата на подаване на заявлението за дерегистрация не е налице основание за задължителна дерегистрация.“\n§ 26. \nВ чл. 111 се правят следните изменения и допълнения:\n1. В ал. 2 се създава т. 5:\n„5. при дерегистрация по чл. 176 и последваща регистрация на лицето в рамките на един данъчен период.“\n2. В ал. 4 думата „трите“ се заменя с „двата“.\n§ 27.\n В чл. 113, ал. 9 след думите „на основание“ се добавя „чл. 97а, ал. 1 и 2“ и се поставя запетая. \n§ 28.\n В чл. 114, ал. 1 т. 6 се отменя. \n§ 29. \nВ чл. 117, ал. 2, т. 7 след думата „начисляване“ се добавя „или неначисляване“.\n§ 30.\n В чл. 118 се правят следните изменения и допълнения:\n1. Създава се нова ал. 2:\n„(2) Фискалните устройства задължително имат техническа възможност за установяване на дистанционна връзка с Националната агенция за приходите. Техническите изисквания, редът и начинът за изграждането и осъществяването на дистанционната връзка се уреждат с наредбата по ал. 4, като се съгласуват с Българския институт по метрология и с Държавната агенция за метрологичен и технически надзор.“\n2. Досегашната ал. 2 става ал. 3.\n3. Досегашната ал. 3 става ал. 4 и в нея думите „за издаване“ се заменят със „за установяване на дистанционна връзка с Националната агенция за приходите и за издаване“.\n4. Досегашната ал. 4 става ал. 5.\n§ 31.\n В чл. 124, ал. 4 думите „третия данъчен период“ се заменят с „дванадесетия данъчен период“.\n§ 32.\n В чл. 125 се правят следните изменения и допълнения:\n1. Алинея 2 се изменя така:\n„(2) Регистрираното лице, което е извършило за данъчния период вътреобщностни доставки, доставки като посредник в тристранна операция или доставки на услуги по чл. 21, ал. 2 с място на изпълнение на територията на друга държава членка, заедно със справка-декларацията по ал. 1 подава и VIES-декларация за тези доставки за съответния данъчен период.“\n2. Създава се ал. 10:\n„(10) В случаите по чл. 111, ал. 2, т. 5 регистрираното лице подава една справка–декларация за данъчния период, включваща доставките, извършени от лицето до датата на дерегистрацията, включително доставките, извършени след датата на последващата регистрация.“\n§ 33.\n В чл. 133 се създават ал. 6 и 7:\n„(6) Когато лице по ал. 1 и 2 е установено в друга държава членка или в трета страна, с която страната ни има правни инструменти за взаимопомощ, регистрацията се извършва по общия ред. Чуждестранното лице може да посочи акредитиран представител, като в тези случаи ал. 4 не се прилага.\n(7) Органът по приходите може да регистрира по реда на чл. 102 и лице, което отговаря на условията на ал. 1 и 2, включително когато е подало в срок заявление за регистрация, но не е определило акредитиран представител.“\n§ 34.\n В чл. 134, ал. 3 думите „се прекратява“ се заменят с „може да се прекрати“.\n§ 35. \nВ чл. 135, ал. 3 накрая се добавя „освен в случаите по чл. 133, ал. 6“.\n§ 36. \nВ чл. 143 ал. 1 се изменя така:\n„(1) Разпоредбите на тази глава се прилагат за доставка, извършена от дилър, на стоки втора употреба, произведения на изкуството, предмети за колекции, антикварни предмети, доставени му на територията на страната или от територията на друга държава членка от:\n1. данъчно незадължено лице;\n2. друго данъчно задължено лице, регистрирано по този закон, когато предмет на доставката е стока, освободена по чл. 50, или от регистрирани за целите на ДДС лица в друга държава членка, освободени от данък съгласно законодателството на съответната държава на аналогични основания; \n3. друго данъчно задължено лице, което не е регистрирано по този закон, или от данъчно задължено лице от държава членка, което не е регистрирано за целите на ДДС, когато предмет на доставката са стоки, които са дълготрайни активи по смисъла на съответното счетоводно законодателство;\n4. друг дилър, прилагащ специалния ред на облагане на маржа на цената.“\n§ 37.\n В чл. 147 ал. 2, 3 и 4 се отменят. \n§ 38.\n В чл. 151, ал. 3 думите „и не може да е по-ниска от данъчната основа при придобиването на стоката или от данъчната основа при внос“ се заличават. \n§ 39. \nВ чл. 163а, ал. 3 думите „ал. 5 и 6“ се заменят с „ал. 6 и 7“.\n§ 40.\n В чл. 173 ал. 4 и 5 се изменят така:\n„(4) Облагаеми с нулева ставка са доставките на стоки и услуги, по които получатели са лицата по чл. 172, ал. 2. За прилагането на нулевата ставка доставчикът е длъжен да разполага с документи, определени с правилника за прилагане на закона.\n(5) Облагаеми с нулева ставка са доставките на стоки и услуги с място на изпълнение на територията на страната на стойност над 400 лв., по които получатели са институциите на Европейските общности. За прилагането на нулевата ставка доставчикът е длъжен да разполага с писмени документи, удостоверяващи договорните отношения със съответните институции на Европейските общности.“\n§ 41.\n В чл. 175, ал. 2 думите „чл. 118, ал. 3“ се заменят с „чл. 118, ал. 4“.\n§ 42. \nВ чл. 176 се правят следните изменения и допълнения:\n1. В т. 4 думите „данъчни задължения“ се заменят с „публични задължения, събирани от Националната агенция за приходите“.\n2. Създава се т. 5:\n„5. не посочи електронен адрес за кореспонденция за период, по-дълъг от три месеца от възникване на задължението за уведомяване.“\n§ 43.\n В чл. 176а се правят следните изменения:\n1. В ал. 1 думата „отказва“ се заменя с „може да откаже“.\n2. В ал. 3 думата „прекратява“ се заменя с „може да прекрати“.\n§ 44. \nВ чл. 185 се правят следните изменения и допълнения:\n1. Алинея 1 се изменя така: \n„(1) Лице, което не издаде фискална касова бележка (фискален бон), се наказва с глоба – за физическите лица, които не са търговци, в размер от 100 до 500 лв., или с имуществена санкция – за юридическите лица и едноличните търговци, в размер от 500 до 2000 лв.“\n2. Създава се нова ал. 2:\n„(2) Лице, което наруши реда и начина за одобряване на типа, регистриране или въвеждане/извеждане във/от експлоатация, или отчитане, или сервизно обслужване на фискалните устройства или не изпълнява изискванията за дистанционна връзка с Националната агенция за приходите, се наказва с глоба – за физическите лица, които не са търговци, в размер от 300 до 1000 лв., или с имуществена санкция – за юридическите лица и едноличните търговци, в размер от 3000 до 10 000 лв. Когато нарушението не води до неотразяване на приходи, се налагат санкциите по ал. 1.“\n3. Досегашната ал. 2 става ал. 3.\n4. Досегашната ал. 3 става ал. 4 и се изменя така:\n„(4) При повторно нарушение по ал. 1 размерът на глобата е от 200 до 1000 лв., а на имуществената санкция – от 1000 до 4000 лв.“\n5. Създава се ал. 5:\n„(5) При повторно нарушение по ал. 2 размерът на глобата е от 600 до 2000 лв., а на имуществената санкция – от 6000 до 20 000 лв. Когато нарушението не води до неотразяване на приходи, се прилагат санкциите по ал. 4.“\n6. Досегашната ал. 4 става ал. 6.\n§ 45.\n В чл. 186, ал. 1, т. 1 се създава буква „г“: \n„г) подаване на данни по дистанционна връзка с Националната агенция за приходите.“\n§ 46.\n В чл. 187, ал. 4 се създава изречение трето: „При повторно нарушение не се разрешава отпечатване на обекта преди изтичането на един месец от запечатването му.“\n§ 47. \nВ чл. 189, ал. 1 думите „чл. 91, ал. 1 – 3“ се заменят с „чл. 91, ал. 1 и 2“.\n§ 48.\n В допълнителната разпоредба се правят следните изменения и допълнения:\n1. Наименованието се изменя така: „Допълнителни разпоредби“.\n2. В § 1:\nа) в т. 11 се създава изречение второ: „Не се смята за установено на територията на страната чуждестранно лице, което има обект на територията на страната, който не взема участие в извършването на доставката.“;\nб) точка 18 се изменя така: \n„18. „Лек автомобил“ е автомобил, в който броят на местата за сядане без мястото на водача не превишава 5. Не е лек автомобил автомобил, който е предназначен за превоз на товари, или лек автомобил, който има трайно вградено допълнително техническо оборудване за целите на извършваната дейност от регистрираното лице. При определяне броя на местата за сядане по изречение първо се вземат предвид само седалките, монтирани от производителя.“;\nв) точка 49 се изменя така:\n„49. „Превозните средства по чл. 23“ са моторни или немоторни, както и другото оборудване и устройства, проектирани да транспортират стоки или хора от едно място на друго, които могат да бъдат дърпани, теглени или бутани от превозни средства и които обикновено са проектирани и са годни да бъдат използвани за транспортиране на стоки или хора. Превозни средства са и:\nа) ремаркета, полуремаркета и железопътните вагони;\nб) моторни и немоторни наземни превозни средства, като мотоциклети, велосипеди, велосипеди на три колела, каравани, с изключение на каравани, които са неподвижно застопорени за земята;\nв) самоходни и несамоходни плавателни съдове;\nг) моторни и безмоторни въздухоплавателни средства;\nд) превозни средства, проектирани за транспортиране на болни или ранени лица; \nе) земеделски трактори и друга самоходна земеделска и горска техника;\nж) военни превозни средства, които не са бойни, и превозни средства за целите на разузнаването или гражданската отбрана;\nз) механично и електронно придвижвани инвалидни колички.\nКонтейнерите не са превозно средство по смисъла на чл. 23.“;\nг) точка 50 се отменя;\nд) създават се т. 61, 62 и 63:\n„61. „Кетъринг услуги“ са съвкупност от характеристики и действия, в които преобладават главно услугите и в които доставката на храна и/или напитки е само един компонент. Преобладаващите главно услуги са същите като ресторантьорските услуги, но доставката е осъществена извън помещенията на доставчика.\n62. „Ресторантьорски услуги“ са услугите, които се състоят от доставка в помещенията на доставчика на приготвена или неприготвена храна и/или напитки за човешка консумация, следвани от достатъчно подпомагащи услуги, които позволяват незабавното им консумиране.\nНе са кетъринг услуги или ресторантьорски услуги:\nа) обикновената доставка на приготвена или неприготвена храна (например доставка за вкъщи от ресторанти, супермаркети и други подобни);\nб) доставката на приготвена храна и доставката, състояща се в храна за вкъщи от ресторанти;\nв) доставката, състояща се в приготвяне и доставка на храна и/или напитки без друга подпомагаща услуга.\n63. „Трета страна, с която страната ни има правни инструменти за взаимопомощ“ е трета страна, с която страната ни има правни инструменти за взаимопомощ, сходна по обхват с тази, предвидена в Директива 76/308/ЕИО на Съвета от 15 март 1976 г. за взаимопомощ за възстановяване на вземания във връзка с определени налози, митнически сборове, данъци и други мерки и Регламент (ЕО) № 1798/2003 на Съвета от 7 октомври 2003 г. относно административното сътрудничество в областта на данъка върху добавената стойност.“\n3. Създава се § 1а:\n„§ 1а. Този закон въвежда разпоредбите на:\n1. Директива 2008/8/ЕО на Съвета от 12 февруари 2008 г. за изменение на Директива 2006/112/ЕО по отношение на мястото на доставка на услуги (OB, L 44 /11 от 20 февруари 2008 г.).\n2. Директива 2008/117/ЕО на Съвета от 16 декември 2008 г. за изменение на Директива 2006/112/ЕО относно общата система на данъка върху добавената стойност с цел борба с данъчните измами, свързани с вътреобщностните сделки (OB, L 14 /7 от 20 януари 2009 г.).“\nПреходни и заключителни разпоредби\n§ 49. \nПравото на приспадане на данъчен кредит, възникнало до 1 януари 2010 г., което не е упражнено към датата на влизане в сила на този закон и за упражняването на което не са изтекли трите данъчни периода, следващи данъчния период, през който е възникнало това право, може да се упражни в някои от дванадесетте данъчни периода, следващи данъчния период, през който е възникнало това право.\n§ 50. \n(1) Когато е получено авансово плащане до 31 декември 2009 г., включително за доставка на стока или услуга, за която с този закон е променено данъчното третиране по отношение на размера на ставката, мястото на изпълнение на доставката, приравняване на доставката на облагаема по чл. 69, ал. 2 и за която данъчното събитие възниква след тази дата, доставчикът документира доставката чрез издаване на фактура, в която посочва цялата данъчна основа на доставката. За доставката се прилага данъчният режим към датата на възникване на данъчното събитие на доставката по закона.\n(2) За доставките на услуги по процесуално представителство, с което се осъществява правото на защита на физически лица в досъдебни, съдебни, административни и арбитражни производства, когато са доставки с периодично или поетапно изпълнение, се прилага данъчният режим към датата на съответното данъчно събитие, определено по реда на чл. 25, ал. 4.\n(3) Когато е направено авансово плащане до 31 декември 2009 г., включително за доставка на стока или услуга, данъчното събитие за която възниква след тази дата и данъкът за доставката е изискуем от получателя по реда на закона, регистрираното лице получател е длъжно да начисли данък върху цялата данъчна основа на доставката, включително за направеното авансово плащане.\n§ 51. \n(1) Ограничението на чл. 70, ал. 1, т. 4 и 5 не се прилага за правото на приспадане на данъчен кредит, което е било налице и е възникнало до 31 декември 2009 г. включително, за леки автомобили, на които броят на монтираните от производителя места за сядане без мястото на водача не превишава 5. \n(2) По договори за лизинг, в които не е уговорено задължение, а само възможност (опция) за прехвърляне на правото на собственост за леки автомобили по ал. 1, право на приспадане на данъчен кредит по лизинговите вноски ще възниква и след 1 януари 2010 г., при условие че до 31 декември 2009 г. включително е възникнало право на приспадане на данъчен кредит поне за една лизингова вноска.\n(3) За стоките и услугите по чл. 70, ал. 1, т. 5, свързани с леките автомобили по ал. 2, след 1 януари 2010 г. не възниква право на приспадане на данъчен кредит.\n§ 52. \n(1) Лицата по чл. 97а, ал. 1, направили авансово плащане до 31 декември 2009 г., включително за доставка на услуга, данъчното събитие за която възниква след тази дата и данъкът за която е изискуем от получателя по реда на закона, подават заявление за регистрация по реда на чл. 97а в 20-дневен срок от влизането в сила на този закон. На датата на възникване на данъчното събитие на доставката възниква задължение за регистрираното лице получател да начисли данък върху цялата данъчна основа на доставката, включително за направеното авансово плащане. В случаите, при които данъчното събитие за доставката възниква преди датата на регистрация по закона, данъкът за получената услуга се начислява в 15-дневен срок от датата на регистрация по закона.\n(2) Лицата по чл. 97а, ал. 2, получили авансово плащане до 31 декември 2009 г. включително за доставка на услуга с място на изпълнение на територията на друга държава членка, данъчното събитие за която възниква след тази дата, се регистрират по реда на чл. 97а в 7-дневен срок от влизането в сила на този закон. За доставката се прилага данъчният режим към датата на възникване на данъчното събитие на доставката по закона.\n§ 53.\n Двумесечният срок по чл. 92 се прилага за данък за възстановяване, отнасящ се за данъчни периоди след 1 януари 2010 г.\n§ 54. \nДанъчно задължено лице, което не е установено на територията на страната, но е регистрирано на основание чл. 133, може да подаде заявление за дерегистрация по избор по чл. 108, независимо от облагаемия си оборот за последните 12 последователни месеца преди текущия, когато през същия период лицето е извършвало само доставки, за които след 31 декември 2009 г. данъкът е изискуем от получателя по доставката по чл. 82.\n§ 55.\n Регистрираните към датата на влизане в сила на този закон лица са длъжни да посочат електронен адрес за кореспонденция по чл. 101, ал. 5 в тримесечен срок от влизането му в сила. \n§ 56.\n (1) В 6-месечен срок от влизането в сила на този закон министърът на финансите привежда наредбата по чл. 118, ал. 4 в съответствие с него.\n(2) Министърът на финансите определя срок, в който лицата, задължени да използват фискални устройства, следва да приведат дейността си по осъществяване на дистанционната връзка в съответствие с изискванията на наредбата по ал. 1. Министърът може да определи различен срок за определени групи лица, който не може да бъде по-кратък от 6 месеца и по-дълъг от две години от влизането в сила на наредбата по ал. 1.\n§ 57. \nЗаконът влиза в сила от 1 януари 2010 г. \nЗаконът е приет от 41-ото Народно събрание на 25 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13103"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9777",
    "meta": [],
    "text": "УКАЗ № 384\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за местните данъци и такси, приет от ХLI Народно събрание на 25 ноември 2009 г.\nИздаден в \nСофия на 30 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за местните данъци и такси \n(обн., ДВ, бр. 117 от 1997 г.; изм. и доп., бр. 71, 83, 105 и 153 от 1998 г., бр. 103 от 1999 г., бр. 34, 102 и 109 от 2000 г., бр. 28, 45, 56 и 119 от 2002 г., бр. 84 и 112 от 2003 г., бр. 6, 18, 36, 70 и 106 от 2004 г., бр. 87, 94, 100, 103 и 105 от 2005 г., бр. 30, 36 и 105 от 2006 г., бр. 55 и 110 от 2007 г., бр. 70 и 105 от 2008 г. и бр. 12, 19 и 41 от 2009 г.)\n§ 1. \nВ чл. 4, ал. 3 накрая се поставя запетая и се добавя „а в производствата по обезпечаване на данъчни задължения – на публични изпълнители.“\n§ 2.\n В чл. 10, ал. 4 числото „2520“ се заменя с „1680“.\n§ 3.\n В чл. 17 ал. 2 се изменя така:\n„(2) За жилищните и нежилищните имоти, върху които имат право на собственост, съответно им е учредено ограничено вещно право на ползване, предприятията подават декларации по реда и в сроковете по чл. 14.“\n§ 4.\n В чл. 19 се създава ал. 4:\n„(4) Алинея 3, изречение първо не се прилага за нежилищните имоти, които са собственост на предприятията или върху които им е учредено ограничено вещно право на ползване.“ \n§ 5.\n В чл. 21, ал. 1 думите „отчетната им стойност“ се заменят с „по-високата между отчетната им стойност и данъчната оценка съгласно приложение № 2“.\n§ 6.\n В чл. 22 думите „от 0,5 до 2 на хиляда“ се заменят с „от 0,1 до 2,5 на хиляда“.\n§ 7. \nВ чл. 24, ал. 1 т. 14 се отменя.\n§ 8.\n В чл. 44 се правят следните изменения и допълнения:\n1. Създава се нова ал. 3:\n„(3) Данък при безвъзмездно придобиване на имущества се дължи и при придобиване на недвижими имоти и ограничени вещни права върху тях по давност.“\n2. Досегашните ал. 3, 4 и 5 стават съответно ал. 4, 5 и 6.\n§ 9.\n В чл. 46, ал. 1 накрая се поставя запетая и се добавя „а при придобиване по давност – към момента на издаване на акта, удостоверяващ правото на собственост, който подлежи на вписване.“\n§ 10. \nВ чл. 47 се правят следните изменения:\n1. В ал. 1, т. 2 думите „буква „б“ се заменят с „т. 1“.\n2. В ал. 2 думите „от 1,3 до 2,6 на сто“ се заменят с „от 0,1 до 3 на сто“.\n§ 11.\n В чл. 49, ал. 2 накрая се поставя запетая и се добавя „а в случаите по чл. 44, ал. 3 – към момента на издаване на акта, удостоверяващ правото на собственост, който подлежи на вписване.“\n§ 12.\n В чл. 54 се правят следните изменения:\n1. В ал. 3 изречение второ се отменя.\n2. В ал. 4 изречение второ се изменя така: „При прекратяване на регистрация на превозно средство данъчно задълженото лице представя документ от компетентен орган.“\n§ 13.\n В чл. 58 ал. 4 се изменя така:\n„(4) За превозните средства, на които е прекратена регистрацията, данък не се дължи от месеца, следващ месеца на прекратяване на регистрацията за движение. За излезлите от употреба моторни превозни средства, за които в нормативен акт е предвидено задължение за предаване за разкомплектуване, данък не се дължи след прекратяване на регистрацията им за движение и представяне на удостоверение за предаване за разкомплектуване.“\n§ 14. \nВ чл. 60 ал. 5 се отменя. \n§ 15. \nВ чл. 61л се правят следните изменения и допълнения:\n1. Създава се нова ал. 7:\n„(7) При прехвърляне на предприятието на едноличен търговец и продължаване на дейността приобретателят дължи данък от тримесечието, следващо тримесечието на прехвърлянето, а прехвърлителят – включително за тримесечието на прехвърлянето, и за дейностите, посочени в т. 1 и 2 на приложение № 4.“\n2. Досегашната ал. 7 става ал. 8.\n§ 16.\n В чл. 61н, ал. 3 се създава изречение второ: „При прехвърляне на предприятието на едноличен търговец декларация се подава и от прехвърлителя, и от приобретателя в 7-дневен срок от датата на прехвърлянето.“ \n§ 17. \nВ чл. 61о се създава ал. 4:\n„(4) Приема се, че дейността не се извършва от постоянно място, когато промяната през годината на местонахождението на обекта, от който се извършва дейността, води до промяна в размера на данъка.“\n§ 18.\n В чл. 64 ал. 1 се изменя така:\n„(1) Таксата се заплаща от лицата по чл. 11.“\n§ 19.\n В § 1 от допълнителната разпоредба т. 4 и 18 се отменят.\nПреходни и заключителни разпоредби\n§ 20.\n (1) Общинският съвет определя размерите на данъка върху недвижимите имоти и данъка при придобиване на имущества за 2010 г. до 31 януари 2010 г. В случай че в този срок не са определени нови размери, за 2010 г. се прилагат размерите на данъците, действащи към 31 декември 2009 г.\n(2) До определяне на размерите по ал. 1 данъкът при придобиване на имущества по чл. 44 се определя въз основа на размерите, действащи към 31 декември 2009 г.\n(3) За 2010 г. първата вноска на данъка по чл. 28, ал. 1 се внася в срок от 1 март до 30 април. На предплатилите пълния размер на данъка в този срок се прави отстъпка 5 на сто.\n§ 21.\n За притежаваните нежилищни имоти и за нежилищните имоти, върху които им е учредено ограничено вещно право на ползване, предприятията подават декларации по чл. 14 в срок до 30 юни 2010 г.\n§ 22.\n Законът влиза в сила от 1 януари 2010 г. с изключение на § 5, който влиза в сила от 1 януари 2011 г.\nЗаконът е приет от 41-ото Народно събрание на 25 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13104"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9741",
    "meta": [],
    "text": "УКАЗ № 382\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за водите, приет от ХLI Народно събрание на 19 ноември 2009 г.\nИздаден в \nСофия на 30 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за водите \n(обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47 и 82 от 2009 г.)\n§ 1. \nВ чл. 13, ал. 1 т. 4 се изменя така:\n„4. водовземните съоръжения за минерални води – изключителна държавна собственост, както и наблюдателните сондажи, изградени с държавни средства.“\n§ 2. \nВ чл. 46а се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Разпоредбата на ал. 1 не се прилага по отношение на разрешителните за минерални води – изключителна държавна собственост.“\n§ 3. \nВ чл. 47, ал. 2 т. 3 се отменя.\n§ 4. \nЧлен 96а се отменя. \n§ 5. \nВ чл. 118г се правят следните изменения:\n1. Алинеи 1 и 2 се отменят.\n2. Алинея 4 се изменя така:\n„(4) Вписването в регистрите по ал. 3 се извършва при условия и по ред, определени в наредбата по чл. 135, т. 2.“\n§ 6. \nВ чл. 151, ал. 2, т. 2 буква „ю“ се отменя.\n§ 7. \nВ чл. 183 т. 2а се отменя.\n§ 8. \nВ допълнителните разпоредби се създава § 2в:\n„§ 2в. Този закон въвежда изискванията на Директива 2000/60/ЕО на Европейския парламент и на Съвета от 23 октомври 2000 г. за установяване на рамка за действията на Общността в областта на политиката за водите.“\n§ 9. \nВ преходните и заключителните разпоредби на Закона за изменение и допълнение на Закона за водите (обн., ДВ, бр. 65 от 2006 г.; попр., бр. 66 от 2006 г.; изм., бр. 22 от 2007 г.) се правят следните изменения и допълнения:\n1. В § 144, ал. 2 думите „т. 1а, 6, 9“ се заменят с „т. 1а, 9“.\n2. Създава се § 144а:\n„§ 144а. (1) До приемането на наредбата по чл. 135, т. 6 за определяне на зони за защита на водите, предназначени за питейно-битово водоснабдяване, и на минералните води и издаването на заповедите за определяне на санитарно-охранителните зони по реда на посочената наредба границите и режимите на средния и външния пояс на учредените преди 28 януари 2000 г. санитарно-охранителни зони на находищата на минерални води не се прилагат, а границата на най-вътрешния пояс, когато той е предназначен за защита на водовземно съоръжение, се запазва. \n(2) В най-вътрешния пояс на зоните и в срока по ал. 1 не се разрешават дейности и не се прилагат забрани и ограничения извън установените по този закон. \n(3) В териториите, определени като зони за защита на водите във водните тела и като санитарно-охранителни зони на водовземните съоръжения за минерални води, се прилагат мерките, определени с плановете за управление на речните басейни.“ \n§ 10.\n В преходните и заключителните разпоредби на Закона за изменение и допълнение на Закона за водите (ДВ, бр. 47 от 2009 г.) се правят следните изменения и допълнения:\n1. В § 28 ал. 8 се изменя така:\n„(8) Концесионните договори по започнали, но неприключили до влизането в сила на този закон процедури за предоставяне на концесии за добив на минерални води, се сключват в съответствие с чл. 47, ал. 10.“\n2. В § 29:\nа) в ал. 1 думите „тримесечен срок“ се заменят със „срок до 6 месеца“;\nб) в ал. 3:\nаа) създава се ново изречение първо: „В и К \nсистемите и съоръженията, за които няма документи за собственост и/или за тяхното изграждане, се описват в списъците по вид, местонахождения и балансова стойност.“;\nбб) досегашното изречение първо става изречение второ;\nв) в ал. 4 думите „списъците по ал. 1“ се заменят с „протоколите за разпределение по ал. 3“.\nПреходни и заключителни разпоредби\n§ 11.\n Наредбата по чл. 135, т. 6 се приема в срок до 31 март 2010 г.\n§ 12.\n В Закона за управление на отпадъците (обн., ДВ, бр. 86 от 2003 г.; изм., бр. 70 от 2004 г., бр. 77, 87, 88, 95 и 105 от 2005 г., бр. 30, 34, 63 и 80 от 2006 г., бр. 53 от 2007 г., бр. 36, 70 и 105 от 2008 г. и бр. 82 от 2009 г.) се създава чл. 13а:\n„Чл. 13а. (1) Не се допуска разполагане на площадки за третиране на отпадъци на територията на пояс І на санитарно-охранителни зони на водоизточниците и съоръженията за питейно-битово водоснабдяване и около водоизточниците на минерални води, използвани за лечебни, профилактични, питейни и хигиенни нужди.\n(2) Площадките за третиране на отпадъци не могат да бъдат разположени в средния и външния пояс (пояс ІІ и пояс ІІІ) на санитарно-охранителните зони на находищата на минерални води, използвани за лечебни, профилактични, питейни и хигиенни нужди, ако със заповедите за учредяване на санитарно-охранителните зони, издадени при условията и по реда на Закона за водите и подзаконовите нормативни актове по прилагането му, са въведени забрани и ограничения.“ \n§ 13.\n Параграф 8 влиза в сила от 1 януари 2007 г., § 9 и 12 влизат в сила от 11 август 2006 г., § 10, т. 1 влиза в сила от 23 юни 2009 г., а § 10, т. 2 влиза в сила от 24 септември 2009 г.\nЗаконът е приет от 41-ото Народно събрание на 19 ноември 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12962"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9660",
    "meta": [],
    "text": "УКАЗ № 376\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за денонсиране на Споразумението между Република България и Програмата за развитие на Организацията на обединените нации от 1992 г. и на Допълнителния протокол към него от 2004 г., приет от ХLI Народно събрание на 12 ноември 2009 г.\nИздаден в \nСофия на 16 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието:\nМаргарита Попова\nЗАКОН\nза денонсиране на Споразумението между Република България и Програмата за развитие на Организацията на обединените нации от 1992 г. и на Допълнителния протокол към него от 2004 г.\nЧлен единствен.\n Денонсира Споразумението между Република България и Програмата за развитие на Организацията на обединените нации от 1992 г., ратифицирано със закон (ДВ, бр. 10 от 2003 г.), и Допълнителния протокол към него от 2004 г., ратифициран със закон (ДВ, бр. 10 от 2005 г.).\nЗаконът е приет от 41-ото Народно събрание на 12 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n12679"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9809",
    "meta": [],
    "text": "УКАЗ № 381\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за собствеността и ползуването на земеделските земи, приет от ХLI Народно събрание на 12 ноември 2009 г.\nИздаден в \nСофия на 20 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за собствеността и ползуването на земеделските земи \n(обн., ДВ, бр. 17 от 1991 г.; попр., бр. 20 от 1991 г.; изм., бр. 74 от 1991 г., бр. 18, 28, \n46 и 105 от 1992 г., бр. 48 от 1993 г., бр. 64 от 1993 г. – \nРешение № 12 на Конституционния съд от 1993 г.; изм., бр. 83 от 1993 г., бр. 80 от 1994 г., бр. 45 и 57 от 1995 г., бр. 59 от 1995 г. – Решение № 7 и № 8 на Конституционния съд от 1995 г.; изм., бр. 79 от 1996 г., бр. 103 от 1996 г. – Решение № 20 на Конституционния съд от 1996 г.; изм., бр. 104 от 1996 г., бр. 15 от 1997 г.\n – \nРешение № 3 на Конституционния съд от 1997 г.; изм., бр. 62, 87, 98 и 123 от 1997 г., бр. 59, 88 и 133 от 1998 г., бр. 68 от 1999 г., бр. 34 и 106 от 2000 г., бр. 28, 47 и 99 от 2002 г., бр. 16 от 2003 г., бр. 36 и 38 от 2004 г., бр. 87 от 2005 г., бр. 17 и 30 от 2006 г., бр. 13, 24 и 59 от 2007 г., бр. 36 и 43 от 2008 г. и бр. 6, 10, 19 и 44 от 2009 г.)\n§ 1. \nВ чл. 24а, ал. 2 се създава т. 5:\n„5. в случаите по чл. 37в, ал. 10.\n“\n§ 2.\n В чл. 27 се създават ал. 9 и 10:\n„(9) Министърът на земеделието и храните прави предложение до областния управител за издаване на актове за държавна собственост по данни, предоставени от областните дирекции „Земеделие\n“\n.\n(10) Областният управител по местонахождението на имота издава акт за държавна собственост за земите от бившите стопански дворове на организациите по § 12 от преходните и заключителните разпоредби и по § 29 от преходните и заключителните разпоредби на Закона за изменение и допълнение на Закона за собствеността и ползуването на земеделските земи (обн., ДВ бр. 45 от 1995 г.; попр., бр. 46 от 1995 г., бр. 59 от 1995 г. – Решение № 8 на Конституционния съд от 1995 г.; изм., бр. 79 от 1996 г., бр. 15 от 1997 г. – Решение № 3 на Конституционния съд от 1997 г.; изм., бр. 98 и 124 от 1997 г.), върху които са разположени сгради и/или съоръжения от тяхното имущество, без оглед на това, дали същите са били законно построени, както и за незаети със сгради и съоръжения или прилежащи площи към тях, но негодни за земеделско ползване и неподлежащи на възстановяване земи, в едномесечен срок от постъпването на предложението по ал. 9. Актът за държавна собственост подлежи на вписване.\n“\n§ 3. \nВ чл. 34 се правят следните изменения и допълнения:\n1. В ал. 6, изречение първо думата „района\n“ \nсе заменя със „землищата от общината“.\n2. Създава се ал. 8:\n„(8) В случаите на неправомерно ползване на земи от държавния поземлен фонд заповедта по ал. 1 се издава от директора на областната дирекция „Земеделие\n“\n. Сумите по ал. 6 се превеждат по сметка на Министерството на земеделието и храните.\n“\n§ 4.\n В чл. 37в се правят следните изменения и допълнения:\n1. В ал. 1: \nа) в изречение второ думите „кмета на общината“ се заменят с „директора на областната дирекция „Земеделие“ в срок до 31 май на съответната година“; \nб) изречение трето се изменя така: „В състава на комисията се включват: кметът на населеното място, съответно кметският наместник или оправомощени от тях длъжностни лица, представител на общинската служба по земеделие и представител на областната дирекция „Земеделие“.“ \n2. В ал. 2 след думите „общинската служба по земеделие“ се поставя запетая и се добавя „областната дирекция „Земеделие“, а думите „1 август до 30 септември“ се заменят с „1 юли до 1 август“. \n3. В ал. 3:\nа) в текста преди т. 1 думите „10 октомври“ се заменят с „15 август“;\nб) в т. 1 след думите „най-голям дял“ се добавя „собствена и/или“;\nв) точка 2 се изменя така:\n„2. площта на земеделските земи, за които няма сключени договори и не са подадени декларации от собствениците им по чл. 37б, се разпределя между ползвателите пропорционално на площта и съобразно начина на трайно ползване на собствената и/или арендуваната/наетата земеделска земя в съответното землище.“\n4. В ал. 4 думите „кмета на общината“ се заменят с „директора на областната дирекция „Земеделие“, а думите „кметът издава заповед“ се заменят с „директорът на областна дирекция „Земеделие“ издава заповед за разпределение на масивите в землището в срок до 1 септември на съответната година.“\n5. В ал. 5, изречение първо думите „15 октомври“ се заменят с „10 септември“.\n6. В ал. 7: \nа) в изречение първо думата „масива“ се заменя със „съответното землище“, а думата „района“ се заменя със „землищата в общината“; \nб) в изречение второ думата „кмета“ се заменя с „директора на областната дирекция „Земеделие“.\n7. Алинея 8 се изменя така:\n„(8) Въвод за ползване на масив или негови части се извършва по искане на ползвателите от общинската служба по земеделие въз основа на заповед на директора на областната дирекция „Земеделие“ след прибирането на реколтата и заплащане на сумите по ал. 7.“\n8. Създават се ал. 10 – 14:\n„(10) Земи от държавния поземлен фонд, които не могат да се обособят в самостоятелни масиви и за тях не са сключени договори за наем или за аренда, преди издаването на заповедта по ал. 4 могат да бъдат предоставени на ползватели на съответните масиви по тяхно искане със заповед на министъра на земеделието и храните или на оправомощено от него лице. Договорът се сключва за едногодишно ползване след заплащане на по-високата сума между най-високата тръжна цена за землището за земите от държавния поземлен фонд за годината и размера на средното годишно рентно плащане за землищата в общината. \n(11) За земи от държавния поземлен фонд, които се ползват без правно основание, се прилага чл. 24, ал. 7. \n(12) Когато в срока по ал. 1 и 4 директорът на областната дирекция „Земеделие“ не издаде заповедта, всяко заинтересовано лице може да поиска издаването й от министъра на земеделието и храните. \n(13) Министърът на земеделието и храните или оправомощено от него лице издава заповедите по ал. 1 или ал. 4 в едномесечен срок от поискването им по реда на ал. 12. \n(14) Алинея 10 съответно се прилага и за земите от общинския поземлен фонд.“ \n§ 5. \nВ допълнителните разпоредби се създава § 2е: \n„§ 2е. (1) Размерът на средното годишно рентно плащане за землищата от общината за предходната година се определя в левове за декар от комисия, назначена със заповед на директора на областната дирекция „Земеделие“, въз основа на данни, предоставени от съответната общинската служба по земеделие, за средната стойност на рентните вноски, изчислена на база повече от половината договори, вписани в службата по вписванията и регистрирани в общинската служба по земеделие.\n(2) В комисията се включват представители на областната дирекция „Земеделие“ и началниците на съответните общински служби по земеделие. \n(3) Определеният размер на средното годишно рентно плащане се публикува на интернет страницата на съответната областна дирекция „Земеделие“.“\n§ 6.\n В § 35 от преходните разпоредби на Закона за изменение и допълнение на Закона за собствеността и ползуването на земеделските земи (обн., ДВ, бр. 99 от 2002 г.; изм., бр. 38 от 2004 г., бр. 87 от 2005 г., бр. 13 от 2007 г. и бр. 10 от 2009 г.) ал. 4 се отменя. \nПреходни и заключителни разпоредби\n§ 7.\n Неиздадените заповеди по чл. 37в, ал. 4 за стопанската 2009 – 2010 година до влизането в сила на този закон се издават от директорите на областните дирекции „Земеделие“ в срок до 1 март 2010 г.\n§ 8.\n В Закона за горите (обн., ДВ, бр. 125 от 1997 г.; изм., бр. 79 и 133 от 1998 г., бр. 26 от 1999 г., бр. 29 и 78 от 2000 г., бр. 77, 79 и 99 от 2002 г., бр. 16 и 107 от 2003 г., бр. 72 и 105 от 2005 г., бр. 29, 30, 34, 36, 80, 82 и 102 от 2006 г., бр. 13, 24, 53 и 64 от 2007 г., бр. 43 и 54 от 2008 г.; Решение № 4 на Конституционния съд от 2008 г. – бр. 63 от 2008 г.; изм., бр. 69, 70 и 91 от 2008 г. и бр. 6, 12, 19, 32, 74 и 80 от 2009 г.) се правят следните изменения:\n1. В чл. 7, ал. 1, изречение второ думите „издаден от министъра на земеделието и храните или оправомощено от него длъжностно лице при условията и по реда на Закона за държавната собственост“ се заличават.\n2. В чл. 15б, ал. 6 думите „и изготвя акта за държавна собственост“ се заличават.\nЗаконът е приет от 41-ото Народно събрание на 12 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n12717"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9648",
    "meta": [],
    "text": "УКАЗ № 380\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за Държавна агенция „Национална сигурност“, приет от ХLI Народно събрание на 11 ноември 2009 г.\nИздаден в \nСофия на 20 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за Държавна агенция „Национална сигурност“ \n(обн., ДВ, бр. 109 от 2007 г.; изм., бр. 69 и 94 от 2008 г. и бр. 22, 35, 42 и 82 от 2009 г.)\n§ 1.\n В чл. 3, ал. 4 думите „генералния комисар“ се заменят с „главния секретар“.\n§ 2. \nВ чл. 4 се правят следните изменения и допълнения:\n1. В ал. 1:\nа) текстът преди т. 1 се изменя така: „Държавна агенция „Национална сигурност“ извършва дейности за защита на националната сигурност от посегателства, насочени срещу националните интереси, независимостта и суверенитета на Република България, териториалната цялост, основните права и свободи на гражданите, демократичното функциониране на държавата и гражданските институции и установения в страната конституционен ред, свързани със:“;\nб) точка 4 се изменя така:\n„4.\nкорупционни прояви на лица, заемащи висши държавни длъжности;\n“\n;\nв) в т. 11 накрая се добавя „както и финансирането им“;\nг) точка 12 се изменя така:\n„12. международна търговия с оръжия и изделия или технологии с двойна употреба, производство, съхраняване и разпространение на общоопасни средства;“\n;\nд) точка 13 се изменя така:\n„13. дейности на групи и лица, подпомагащи чужди служби, терористични или екстремистки организации;“\n;\nе) точка 14 се изменя така:\n„14. миграционни процеси.“;\nж) точки 15 и 16 се отменят.\n2. Създава се нова ал. 2:\n„(2) Държавна агенция „Национална сигурност“ самостоятелно или съвместно с други държавни органи извършва контраразузнавателна дейност за наблюдение, разкриване, противодействие, предотвратяване и пресичане на замислени, подготвяни или осъществявани посегателства срещу националната сигурност, включително в структурите на Министерството на отбраната по чл. 77, ал. 2 от Закона за отбраната и въоръжените сили на Република България.“\n3. Досегашните ал. 2, 3 и 4 стават съответно ал. 3, 4 и 5.\n§ 3. \nСъздава се чл. 6а:\n„Чл. 6а. (1) Гражданите могат да подават до Държавна агенция „Национална сигурност“ предложения и сигнали, които са свързани с дейностите на агенцията по чл. 4.\n(2) Редът за разглеждане, препращане на документите по компетентност на съответните органи, проверка и решаване на предложенията и сигналите се определя с наредба на председателя на агенцията.\n(3) Подателите на \nдокументите по ал. 1 се \nуведомяват\n, че в агенцията се извършва проверка по посочената от тях\nинформация, когато в предложението или сигнала се съдържат твърдения за посегателства срещу националната сигурност по смисъла на чл. 4, ал. 1.\n(4) Сигналите, подадени до Държавна агенция „Национална сигурност“ във връзка с дейността на длъжностни лица в нейната администрация, се разглеждат по реда на Административнопроцесуалния кодекс.“\n§ 4. \nВ чл. 8 се създава ал. 9:\n„(9) Tрудът на председателя и на заместник-председателите на агенцията се зачита като първа категория.“\n§ 5. \nВ глава трета, раздел \nI\n се създава чл. 10а:\n„Чл. 10а. (1) Административното ръководство на администрацията на агенцията се осъществява от главен секретар.\n(2) Главният секретар ръководи администрацията, като координира и контролира административните звена за точното спазване на нормативните актове и на законните разпореждания на председателя на агенцията, за регламентираното движение на документите и информацията и отговаря за отчетността при изпълнение на ежегодните цели на администрацията, включително координира и контролира разпределението и ползването на имуществото, предоставено за управление на агенцията. Главният секретар организира и координира взаимодействието на агенцията с други ведомства и организации. Главният секретар изпълнява и други функции, възложени му от председателя на агенцията.\n(3) Главният секретар подпомага председателя и заместник-председателите на агенцията при изпълнението на техните правомощия. Той е непосредствено подчинен на председателя на агенцията.\n(4) При изпълнение на правомощията си главният секретар издава заповеди, отнасящи се до администрацията на агенцията или до отделни структурни звена.\n(5) Главният секретар не осъществява правомощията си по отношение на оперативно-издирвателната дейност на агенцията.“\n§ 6. \nЧлен 11 се изменя така:\n„Чл. 11. (1) Основни структурни звена в администрацията на Държавна агенция „Национална сигурност“ са специализираните дирекции, териториалните дирекции, самостоятелните териториални отдели и специализираните административни дирекции.\n(2) Общата численост на служителите в агенцията се определя с правилника за прилагане на закона по предложение на председателя на агенцията.“\n§ 7.\n Член 12 се изменя така:\n„Чл. 12. (1) Специализираните дирекции на Държавна агенция „Национална сигурност“ и дейностите, които осъществяват, се определят с акт на Министерския съвет по предложение на председателя на агенцията, като в състава им се включват специализирана дирекция „Технически операции“ и специализирана дирекция „Сигурност на Държавна агенция „Национална сигурност“.\n(2) Структурата на дирекциите по ал. 1 се определя с акт на председателя на агенцията. Структурата включва отдели и сектори. \n(3) Специализираните дирекции по ал. 1 извършват оперативно-издирвателна дейност.\n(4) Специализираните дирекции в рамките на своята компетентност осъществяват методическо ръководство и контрол на териториалните дирекции и самостоятелните териториални отдели по съответното направление на дейност.\n(5) Дирекция „Сигурност на Държавна агенция „Национална сигурност“ е и административно звено по сигурността на информацията в агенцията.“\n§ 8.\n В чл. 13 се правят следните изменения и допълнения:\n1. Алинея 1 се изменя така:\n„(1) Специализираните административни дирекции са:\n1. дирекция „Инспекторат“;\n2. дирекция „Финансово разузнаване“; \n3. дирекция „Информация и архив“;\n4. дирекция „Координация и информационно-аналитична дейност“;\n5. дирекция „Човешки ресурси“; \n6. дирекция „Правно-нормативна дейност“;\n7. дирекция „Международно сътрудничество“;\n8. дирекция „Финансово-стопанска и управление на собствеността“;\n9. дирекция „Административно обслужване“.“\n2. Алинеи 2, 3 и 4 се отменят.\n3. Алинея 5 се изменя така:\n„(5) Териториалните дирекции и самостоятелните териториални отдели на Държавна агенция „Национална сигурност“ се създават с акт на Министерския съвет по предложение на председателя\nна агенцията, с който се определят седалищата и районите им на действие. Териториалните дирекции и самостоятелните териториални отдели извършват оперативно-издирвателна дейност.“\n4. Създава се ал. 6:\n„(6) Структурата и дейностите на териториалните дирекции и на самостоятелните териториални отдели се определят с акт на председателя на агенцията. Структурата на териториалните дирекции включва отдели и сектори, а структурата на самостоятелните териториални отдели може да включва и сектори. В териториалните дирекции и в самостоятелните териториални отдели могат да се изграждат и структурни звена от по-нисък ранг.“\n§ 9.\n Член 14 се изменя така:\n„Чл. 14. (1) Дейностите на специализираните административни дирекции се определят с правилника за прилагане на закона.\n(2) В дирекциите по ал. 1 с акт на председателя на агенцията могат да се създават отдели и сектори.“\n§ 10.\n Член 15 се изменя така:\n„Чл. 15. (1) Специализираните дирекции и специализираните административни дирекции се ръководят от директори, които се назначават от председателя на агенцията и са преки ръководители на служителите в дирекциите.\n(2) Директорът на дирекция „Сигурност на Държавна агенция „Национална сигурност“ е и служител по сигурността на информацията.“\n§ 11.\n Член 16 се изменя така:\n„Чл. 16. (1) Директорите по чл. 15 осъществяват общото и непосредственото ръководство на дирекциите, като: \n1. планират, организират, ръководят, контролират и отговарят за дейността им;\n2. изпълняват заповедите на председателя на агенцията и се отчитат пред него;\n3. отговарят за резултатите от дейността, за спазването на законите, другите нормативни актове и заповедите на председателя;\n4. координират дейността на дирекциите с други държавни органи чрез председателя на агенцията;\n5. управляват информационните фондове, осигуряват и отговарят за информационното единство на дирекцията със съответните териториални дирекции и самостоятелни териториални отдели;\n6. отговарят за управлението на човешките ресурси;\n7. изпълняват други функции, възложени със заповед на председателя, заместник-председателите и главния секретар на агенцията, в рамките на законоустановените дейности на Държавна агенция „Национална сигурност“.\n(2) В изпълнение на правомощията си по ал. 1 директорите издават заповеди.“\n§ 12. \nЧлен 17 се изменя така:\n„Чл. 17. (1) Териториалните дирекции се ръководят от директори, самостоятелните териториални отдели - от началници, които се назначават от председателя на агенцията и осъществяват общото и непосредственото ръководство на дирекциите, съответно на отделите, като:\n1. планират, организират, ръководят, контролират и отговарят за изпълнението на заповедите на висшестоящите им органи;\n2. отговарят за резултатите от дейността, спазването на законите, другите нормативни актове и заповедите на председателя на агенцията;\n3. отговарят пред председателя на агенцията за цялостната дейност на териториалните дирекции, съответно на самостоятелните териториални отдели;\n4. управляват информационните фондове в териториалните дирекции, съответно в самостоятелните териториални отдели;\n5. осъществяват взаимодействие с другите структурни звена в агенцията;\n6. отговарят за управлението на предоставените на дирекциите, съответно на отделите, имоти;\n7. отговарят за управлението на човешките ресурси;\n8. осъществяват взаимодействие с органите на държавната власт и местното самоуправ­ление;\n9. изпълняват други функции, възложени със заповед на председателя, заместник-председателите и главния секретар на агенцията, в рамките на законоустановените дейности на Държавна агенция „Национална сигурност“.\n(2) В изпълнение на правомощията по ал. 1 директорите, съответно началниците на самостоятелни териториални отдели, издават заповеди.“\n§ 13.\n В чл. 20, ал. 1 се правят следните изменения:\n1. Точка 16 се отменя.\n2. Точка 19 се отменя.\n3. В т. 20 думите „за прикритие на дейността на служител под прикритие или при провеждане на операции под прикритие по т. 16“ се заличават. \n§ 14.\n Член 22 се отменя.\n§ 15. \nВ чл. 31 ал. 1 и 2 се изменят така:\n„(1) Държавна агенция „Национална сигурност“ ползва информация от информационни фондове на Министерството на вътрешните работи за изпълнение на възложените й със закон правомощия.\n(2) Достъпът до информацията по ал. 1 се осъществява по начин, непозволяващ разкриване на интереса на агенцията, и при спазване на принципа „необходимост да се знае“ по смисъла на чл. 3 от Закона за защита на класифицираната информация.“\n§ 16.\n Създава се чл. 31а:\n„Чл. 31а. При постъпване на информация, свързана с изпълнението на функции на Министерството на вътрешните работи, Държавна агенция „Национална сигурност“ предоставя данните на компетентните органи на Министерството на вътрешните работи.“\n§ 17.\n В чл. 41, ал. 1 се правят следните изменения и допълнения:\n1. В текста преди т. 1 думата „задължителни“ се заличава.\n2. Създава се т. 3:\n„3. придобиване, загубване и възстановяване на българско гражданство по Закона за българското гражданство.“\n§ 18.\n В чл. 42 се правят следните изменения и допълнения:\n1. В ал. 1, т. 7 думите „с другите структурни звена на агенцията и“ се заличават.\n2. Създава се ал. 5:\n„(5) При необходимост от взаимодействие в областта на криптографската сигурност председателят на агенцията сключва споразумения с органи по криптографска сигурност на други държави, с които Република България има влезли в сила международни договори за защита на класифицирана информация.“ \n§ 19.\n В чл. 50, ал. 3 се правят следните допълнения:\n1. В т. 4 след думата „осъществяване“ се поставя запетая и се добавя „след разрешение на председателя на агенцията“.\n2. Създава се т. 7:\n„7. са сътрудници или служители под прикритие на други служби за сигурност или служби за обществен ред.“\n§ 20. \nВ чл. 64 ал. 5 се изменя така:\n„(5) Когато отсъствието е над 30 работни дни, със заповедта по ал. 2 се определя месечно възнаграждение в размер на основното месечно възнаграждение за ранга и степента на замествания служител.“\n§ 21. \nВ чл. 71 ал. 2 се изменя така:\n„(2) Базата за определяне размера на основното месечно възнаграждение за най-ниския ранг за държавните служители в Държавна агенция „Национална сигурност“ се определя ежегодно със закона за държавния бюджет на Република България, като месечното възнаграждение се увеличава с коефициент спрямо базата, както следва:\n1. за агенти - не по-малко от 3,4;\n2. за сътрудници - не по-малко от 2,2.“\n§ 22.\n В чл. 73 ал. 2 се изменя така:\n„(2) Базата за определяне размера на зап­латата за най-ниската длъжност се определя ежегодно със закона за държавния бюджет на Република България, като заплатата за длъжност се увеличава с коефициент спрямо базата, както следва:\n1. за висше образование - не по-малко от 2,6;\n2. за средно образование - не по-малко от 1,5.“\n§ 23. \nЧлен 75 се отменя.\n§ 24.\n В чл. 76, ал. 2 думата „държавен“ се заличава.\n§ 25. \nВ чл. 77 се правят следните изменения и допълнения:\n1. Алинея 3 се изменя така:\n„(3) Служителите на агенцията ползват почивните бази, санаториалните и профилактичните заведения към Министерския съвет по ред, определен с акт на Министерския съвет.“\n2. Създава се ал. 4:\n„(4) Почивните бази, санаториалните и профилактичните заведения на Министерството на отбраната и Министерството на вътрешните работи се ползват от служителите на агенцията при условия и по ред, определени съвместно от председателя на агенцията и съответния министър.“\n§ 26. \nВ чл. 90, ал. 1 т. 4 се изменя така:\n„4. понижаване в ранг, степен на ранг или длъжност, за срок от три месеца до една година;“.\n§ 27. \nВ чл. 110, ал. 1 се правят следните изменения и допълнения:\n1. Създава се т. 2а:\n„2а. при придобито и упражнено право на пенсия - по преценка на органа по назначаване;“.\n2. В т. 7, буква „е“ навсякъде думите „под или“ се заличават.\n§ 28.\n В чл. 120, ал. 3 думите „Националната експертна лекарска комисия“ се заменят със „съответните експертни лекарски комисии в лечебните заведения по чл. 77, ал. 2“.\n§ 29. \nВ чл. 123, ал. 2 т. 3 се отменя. \n§ 30. \nЧлен 125 се изменя така:\n„Чл. 125. (1) Органите на агенцията могат да задържат лице, което е нарушило охраната и пропускателния режим в района на охраняван обект на агенцията.\n(2) В случаите по ал. 1 незабавно се уведомяват компетентните полицейски органи.\n(3) При предаване на задържаното лице на съответните полицейски органи се съставя протокол, който съдържа:\n1. собствено, бащино и фамилно име на съставителя и неговата длъжност;\n2. дата на съставяне на протокола;\n3. дата и място на задържането;\n4. описание на обстоятелствата, при които е било задържано лицето;\n5. собствено, бащино и фамилно име на задържаното лице, ЕГН, постоянен или настоящ адрес;\n6. обясненията или възраженията на задържаното лице, ако е направило такива;\n7. собствено, бащино и фамилно име на свидетелите (ако има такива), ЕГН, постоянен или настоящ адрес и техните писмени показания.\n(4) Протоколът се подписва от съставителя и се предава на полицейските органи.\n(5) Преди предаване на лицето и съставянето на протокола по ал. 3 на задържаното лице се извършва медицински преглед.“\n§ 31. \nВ чл. 126, ал. 2 се правят следните изменения и допълнения:\n1. В т. 2 думите „при задържане“ се заличават.\n2. Създава се т. 3:\n„3. в случаите по чл. 125, ако лицето оказва съпротива или се опитва да избяга.“\n§ 32. \nВ чл. 127 се правят следните изменения и допълнения:\n1. В ал. 1 се създава т. 3: \n„3. задържане на лице по чл. 125, ал. 1, ако лицето оказва съпротива или се опитва да избяга.“\n2. Алинея 2 се изменя така:\n„(2) Помощните средства са: белезници; каучукови, пластмасови, щурмови и електрошокови палки и прибори; патрони с гумени, пластмасови и шокови куршуми; устройства за принудително спиране на превозни средства; светлинни и звукови устройства с отвличащо въздействие.“\n§ 33. \nВ § 1 от допълнителната разпоредба се правят следните изменения и допълнения:\n1. Създават се нови т. 1, 2 и 3:\n„1. „Национална сигурност“ е динамично състояние на обществото, при което са защитени териториалната цялост, суверенитетът и конституционно установеният ред на страната, когато са гарантирани демократичното функциониране на институциите, основните права и свободи на гражданите, устойчивото икономическо развитие и благосъстоянието на населението, както и когато страната успешно защитава националните си интереси и реализира националните си приоритети.\n2. „Посегателство срещу националната сигурност“ са целенасочени действия или бездействия на лица, групи или организации, водещи до процеси или събития, нарушаващи устойчивото състояние на националната сигурност на Република България.\n3. „Служебна тайна“ е информацията, която не е държавна тайна, но е свързана с изпълнението на функциите и задачите на агенцията и с реализирането на правомощията на органите й или е получена в резултат на тази дейност, нерегламентираният достъп до която би се отразил негативно на интересите и сигурността на държавата, на дейността на агенцията, на нейните служители във връзка с изпълнението на службата им или на трети лица.“\n2. Досегашните т. 1, 2, 3, 4, 5 и 6 стават съответно т. 4, 5, 6, 7, 8 и 9. \nПреходни и заключителни разпоредби\n§ 3\n4\n.\n (1)В тримесечен срок от влизането в сила натози закон Министерският съвет изменя Правилника за прилагането на Закона за Държавна агенция „Национална сигурност“.\n(2) До влизането в сила на изменението на Правилника за прилагане на Закона за Държавна агенция „Национална сигурност“ служителите на агенцията изпълняват служебните си задължения съобразно действащата нормативна уредба.\n§ 3\n5\n. \nВ Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1, 31 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. - бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г. и бр. 35, 41 и 42 от 2009 г.) в чл. 37, ал. 3 след думите „вътрешните работи“ се поставя точка и запетая и се добавя „задържани на основание чл. 125, ал. 1 от Закона за Държавна агенция „Национална сигурност“.\n§ 36. \nВ Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия (обн., ДВ, бр. 102 от 2006 г.; изм., бр. 41, 57 и 109 от 2007 г., бр. 69 от 2008 г. и бр. 25, 35, 42 и 82 от 2009 г.) в чл. 3, ал. 1, т. 16 думата „министъра“ се заменя с „Министерството“, а думите „\nглавните директори, директорите, началниците на отдели и началниците на сектори\n“ се заменят с „и държавните служители“.\n§ 3\n7\n. \nВ Закона за специалните разузнавателни средства (обн., ДВ, бр. 95 от 1997 г.; изм., бр. 70 от 1999 г., бр. 49 от 2000 г., бр. 17 от 2003 г., бр. 86 от 2005 г., бр. 45 и 82 от 2006 г., бр. 109 от 2007 г., бр. 43 и 109 от 2008 г. и бр. 88 от 2009 г.) се правят следните изменения и допълнения:\n1. В чл. 10в думите „Закона за Държавна агенция „Национална сигурност“ се заличават.\n2. В чл. 13, ал. 1 т. 1 се изменя така:\n„1. Главна дирекция „Борба с организираната престъпност“, Главна дирекция „Криминална полиция“, Главна дирекция „Охранителна полиция“, Главна дирекция „Гранична полиция“, дирекция „Вътрешна сигурност“, областните дирекции на Министерството на вътрешните работи, специализираните дирекции (с изключение на дирекция „Технически операции“), териториалните дирекции и самостоятелните териториални отдели на Държавна агенция „Национална сигурност“;“.\n3. В чл. 16:\nа) в ал. 2 думите „специализираните дирекции в“ се заменят със „специализирана дирекция „Технически операции“ на“; \nб) създава се ал. 3:\n„(3) Когато е направено искане за използване на оперативния способ по чл. 6 от дирекция „Вътрешна сигурност“ на Министерството на вътрешните работи срещу служител на министерството, министърът на вътрешните работи предлага на председателя на Държавна агенция „Национална сигурност“ да издаде писмено разпореждане за прилагане на специалното разузнавателно средство от специализираната дирекция „Технически операции“ на агенцията след получаване на писменото разрешение по чл. 15.“\n4. В чл. 20, ал. 1 думата „главна“ се заменя със „специализирана“.\n5. В чл. 34о, ал. 2 и 3 думите „генералния комисар“ се заменят с „главния секретар“.\n§ \n38\n.\n В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г. и бр. 17, 35, 37 и 42 от 2009 г.; Решение № 3 от 2009 г. на Конституционния съд – бр. 45 от 2009 г.; изм., бр. 82 от 2009 г.) се правят следните изменения и допълнения:\n1. В чл. 274, ал. 1 думата „Главна“ се заличава. \n2. В чл. 275, ал. 1 и 6 думата „Главна“ се заличава.\n3. В чл. 276, ал. 1 думата „Главна“ се заличава.\n4. В чл. 301, ал. 3 след думите „т. 5“ се добавя „и 6“.\n5. В чл. 321 думата „Главна“ се заличава.\n6. В чл. 342, ал. 1 думата „Главна“ се заличава.\n§ 39.\n Параграфи 21 и 22 влизат в сила от 1 януари 2010 г.\nЗаконът е приет от 41-ото Народно събрание на 11 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n12716"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9689",
    "meta": [],
    "text": "УКАЗ № 379\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за Министерството на вътрешните работи, приет от ХLI Народно събрание на 11 ноември 2009 г.\nИздаден в \nСофия на 20 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за Министерството на вътрешните работи \n(обн., ДВ, бр. 17 от 2006 г.; изм., бр. 30, 102 и 105 от 2006 г., бр. 11, 31, 41, 46, 57, 64 и 109 от 2007 г., бр. 28, 43, 69, 94 и 98 от 2008 г. и бр. 27, 42, 74 и 82 от 2009 г.)\n§ 1. \nВ чл. 5 ал. 3 се отменя.\n§ 2.\n В глава втора се създава чл. 5а:\n„Чл. 5а. Служителите на МВР при изпълнение на служебните си задължения са физически неприкосновени и се ползват с особената закрила на закона.“\n§ 3. \nВ чл. 6 се правят следните изменения и допълнения:\n1. Създават се нови т. 5 и 6:\n„5. защита при бедствия;\n6. осигуряване достъп на гражданите до службите за спешно реагиране чрез Националната система за спешни повиквания с единен европейски номер 112 (ЕЕН 112);“.\n2. Досегашните т. 5, 6, 7, 8, 9, 10 и 11 стават съответно т. 7, 8, 9, 10, 11, 12 и 13.\n§ 4. \nВ чл. 7 се правят следните изменения и допълнения: \n1. Създават се нови т. 9 - 11:\n„9. защита при бедствия, подпомагане и възстановяване, ресурсно осигуряване и приемане на помощи по ред, определен със закон;\n10. координация на действията на единната спасителна система съгласно Закона за защита при бедствия;\n11. приемане, обработка и регистриране на спешни повиквания към ЕЕН 112 и обмен на информация със службите за спешно реагиране;“.\n2. Досегашните т. 9, 10, 11, 12, 13, 14, 15, 16, 17, 18, 19, 20, 21, 22 и 23 стават съответно т. 12, 13, 14, 15, 16, 17, 18, 19, 20, 21, 22, 23, 24, 25 и 26.\n§ 5. \nВ чл. 9, ал. 1 се правят следните изменения и допълнения:\n1. Създават се нови т. 5 - 8:\n„5. дирекция „Миграция“;\n6. дирекция „Български документи за самоличност“;\n7. дирекция „Международни проекти“;\n8. дирекция „Национална система 112“;“.\n2. Досегашните т. 5, 6, 7 и 8 стават съответно т. 9, 10, 11 и 12.\n§ 6.\n Член 10 се изменя така:\n„Чл. 10. (1) Главните дирекции на МВР са:\n1. Главна дирекция „Борба с организираната престъпност“;\n2. Главна дирекция „Криминална полиция“;\n3. Главна дирекция „Охранителна полиция“;\n4. Главна дирекция „Гранична полиция“;\n5. Главна дирекция „Досъдебно производство“;\n6. Главна дирекция „Пожарна безопасност и спасяване“;\n7. Главна дирекция „Гражданска защита“.\n(2) Главните дирекции на МВР са юридически лица.“\n§ 7. \nЧлен 12 се изменя така:\n„Чл. 12. Главна дирекция „Борба с организираната престъпност“ има териториални звена. Тяхното устройство и дейност се определят с правилника за прилагане на закона.“\n§ 8.\n Член 13 се изменя така:\n„Чл. 13. Устройството и дейностите на Главна дирекция „Криминална полиция“ и на Главна дирекция „Охранителна полиция“ се определят с правилника за прилагане на закона.“\n§ 9.\n Създава се чл. 13г:\n„Чл. 13г. Главна дирекция „Гражданска защита“ има териториални звена. Тяхното устройство и дейност се определят с правилника за прилагане на закона.“ \n§ 10.\n В чл. 16 се правят следните изменения и допълнения:\n1. Създават се нова ал. 2 и ал. 3, 4 и 5:\n„(2) Специализираната дирекция „Оперативни технически операции“ е юридическо лице.\n(3) Устройството и дейностите на дирекция „Миграция“ и на дирекция „Български документи за самоличност“ се определят с правилника за прилагане на закона.\n(4) Дирекция „Миграция“ и дирекция „Международни проекти“ са юридически лица.\n(5) Териториални звена на дирекция „Национална система 112“ са районните центрове 112. Тяхното устройство и дейност се определят с правилника за прилагане на закона.“ \n2. Досегашната ал. 2 става ал. 6.\n§ 11.\n В чл. 20, ал. 1 след думата „сигурност“ съюзът „и“ се заменя със запетая и след думите „обществения ред“ се добавя „и защитата при бедствия“.\n§ 12.\n В чл. 21 се правят следните изменения и допълнения:\n1. В т. 1 след думата „сигурност“ съюзът „и“ се заменя със запетая и след думите „обществения ред“ се добавя „и защитата при бедствия“.\n2. Създават се нова т. 13 и т. 14:\n„13. координира управлението на фондовете на Европейския съюз, свързани с дейността на МВР;\n14. координира борбата с правонарушенията, засягащи финансовите интереси на Европейската общност;“.\n3. Досегашната т. 13 става т. 15. \n§ 13.\n В чл. 22, ал. 1 думите „генерален комисар“ се заменят с „главен секретар“.\n§ 14.\n В чл. 24 се правят следните изменения и допълнения:\n1. В ал. 1 думите „Генералният комисар“ се заменят с „Главният секретар“.\n2. Алинеи 2 и 3 се изменят така:\n„(2) Главният секретар на МВР ръководи дейността на главните дирекции, областните дирекции, дирекция „Миграция“, дирекция „Български документи за самоличност“ и дирекция „Национална система 112“, като:\n1. организира, координира и контролира превантивната, оперативно-издирвателната, охранителната дейност и обезпечаването на дейността по разследването;\n2. организира, координира и контролира действията по защита при бедствия, дейността на Националната система за спешни повиквания с ЕЕН 112, както и държавния противопожарен контрол, пожарогасителната и аварийно-спасителната дейност;\n3. координира и контролира изпълнението на Национална програма за защита при бедствия и годишните планове за изпълнението й, плановете за защита при бедствия и плановете за провеждане на спасителни и неотложни аварийно-възстановителни работи;\n4. осъществява взаимодействие със съответните структури на други държави и с международни органи и организации;\n5. издава заповеди във връзка с изпълнението на правомощията си.\n(3) Главният секретар на МВР управлява човешките ресурси в звената по чл. 26а.“\n3. Създава се ал. 4:\n„(4) При осъществяване на своите правомощия главният секретар на МВР се подпомага от заместник.“ \n§ 15.\n В чл. 25 думите „Генерален комисар“ се заменят с „Главен секретар“.\n§ 16.\n В чл. 26а думите „генералния комисар“ се заменят с „главния секретар“.\n§ 17.\n В чл. 28 се правят следните изменения и допълнения:\n1. В ал. 1:\nа) в т. 2 думите „генералния комисар“ се заменят с „главния секретар“;\nб) създават се нова т. 7 и т. 8:\n„7. управляват бюджета на дирекциите и ръководят финансовото и материално-техническото им осигуряване;\n8. отговарят за управлението на предоставените на дирекциите държавни имоти;“;\nв) досегашната т. 7 става т. 9;\nг) създава се т. 10:\n„10. представляват юридическото лице.“\n2. Създава се нова ал. 2:\n„(2) Директорите на главните дирекции контролират, координират и методически ръководят изпълнението в областните дирекции на задачите по направление на дейност.“\n3. Досегашната ал. 2 става ал. 3 и в нея след думите „ал. 1“ се добавя „и 2“.\n4. Досегашната ал. 3 става ал. 4 и се изменя така:\n„(4) Директор на главна дирекция може да бъде само лице, притежаващо категория А или Б по смисъла на този закон.“\n5. Създава се ал. 5:\n„(5) Директорът на главна дирекция „Борба с организираната престъпност“ осъществява и функциите на заместник главен секретар на МВР.“\n§ 18. \nВ чл. 29а думите „генералния комисар“ се заменят с „главния секретар“.\n§ 19.\n В чл. 30, ал. 1 се правят следните изменения и допълнения:\n1. Точка 3 се изменя така:\n„3. отговарят пред главния секретар на МВР за цялостната дейност на ръководените от тях структури и пред директорите на главните дирекции по съответното направление на дейност;“.\n2. Създава се нова т. 10:\n„10. съвместно с други държавни органи създават екипи за изпълнение на основните задачи и дейности на МВР;“.\n3. Досегашната т. 10 става т. 11.\n§ 20.\n В чл. 32, ал. 1 думите „генералния комисар“ се заменят с „главния секретар“.\n§ 21.\n В чл. 35, ал. 3 се правят следните изменения и допълнения:\n1. Създава се нова т. 4:\n„4. издава заповеди;“.\n2. Досегашната т. 4 става т. 5.\n§ 22.\n В чл. 37б, ал. 1 се създава т. 7: \n„7. представлява юридическото лице.“\n§ 23. \nВ глава пета се създава раздел ІV с чл. 37в и 37г:\n„Раздел ІV\nУправление на дирекция „Миграция“, дирекция „Български документи за самоличност“, дирекция „Международни проекти“ и дирекция „Национална система 112“\nЧл. 37в. Дирекция „Миграция“, дирекция „Български документи за самоличност“, дирекция „Международни проекти“ и дирекция „Национална система 112“ се ръководят от директори.\nЧл. 37г. (1) Директорът на дирекция „Миграция“:\n1. ръководи, организира и носи отговорност за дейността на дирекцията;\n2. изпълнява заповедите на министъра на вътрешните работи, заместник-министрите и главния секретар на МВР и се отчита пред тях;\n3. управлява информационните фондове;\n4. управлява човешките ресурси;\n5. осъществява оперативното взаимодействие на дирекцията с други държавни органи;\n6. осъществява сътрудничество със съответните служби на други държави, международни органи и организации; \n7. управлява бюджета на дирекцията и ръководи финансовото и материално-техническото й осигуряване;\n8. отговаря за управлението на предоставените на дирекцията държавни имоти;\n9. издава наказателни постановления и прилага принудителни административни мерки по ред, определен със закон;\n10. представлява юридическото лице.\n(2) Директорът на дирекция „Международни проекти“:\n1. ръководи, организира и носи отговорност за дейността на дирекцията;\n2. изпълнява заповедите на министъра на вътрешните работи, заместник-министрите и главния секретар на МВР и се отчита пред тях;\n3. управлява информационните фондове;\n4. управлява човешките ресурси;\n5. осъществява оперативното взаимодействие на дирекцията с други държавни органи;\n6. осъществява сътрудничество със съответните служби на други държави, международни органи и организации; \n7. координира подготовката на програми, финансирани със средства на Европейския съюз, и ги съгласува с Европейската комисия;\n8. управлява средства, предоставени на МВР по програми на Европейския съюз; \n9. сключва споразумения и делегира правомощия по управление на средства на Европейския съюз; \n10. управлява бюджета на дирекцията и ръководи финансовото и материално-техническото й осигуряване;\n11. представлява юридическото лице.\n(3) Директорите на дирекция „Български документи за самоличност“ и на дирекция „Национална система 112“:\n1. ръководят, организират и носят отговорност за дейността на дирекциите;\n2. изпълняват заповедите на министъра на вътрешните работи, заместник-министрите и главния секретар на МВР и се отчитат пред тях;\n3. управляват информационните фондове;\n4. управляват човешките ресурси;\n5. осъществяват оперативното взаимодействие на ръководените от тях дирекции с други държавни органи;\n6. осъществяват сътрудничество със съответните служби на други държави, международни органи и организации. \n(4) В изпълнение на правомощията си директорите по ал. 1, 2 и 3 издават заповеди.“\n§ 24. \nСъздава се чл. 51а:\n„Чл. 51а. (1) Главна дирекция „Борба с организираната престъпност“ е национална специализирана оперативно-издирвателна структура на МВР за предотвратяване, пресичане и разкриване на организирана престъпна дейност на местни и транснационални престъпни структури, свързана със:\n1. митническия режим, паричната, данъчната и осигурителната система;\n2. наркотични вещества, техните аналози и прекурсори; \n3. компютърни престъпления или престъпления, извършени във или чрез компютърни мрежи и системи;\n4. интелектуална собственост;\n5. неистински или подправени парични знаци, платежни инструменти и официални документи;\n6. трафик на хора; \n7. трафик на културни ценности; \n8. огнестрелни оръжия, взривни, химически, биологични и други общоопасни средства и вещества, както и с оръжия и изделия и технологии с двойна употреба;\n9. корупция в органите на държавната власт;\n10. терористични действия, използване на общоопасни средства и вещества, внушаване на страх, вземане на заложници, отвличане на лица с цел получаване на материални облаги и насилствени действия;\n11. изпиране на пари и хазарт.\n(2) За изпълнение на задачите по ал. 1 Главна дирекция „Борба с организираната престъпност“ самостоятелно или съвместно с други специализирани органи извършва дейности по:\n1. предотвратяване, пресичане и разкриване на престъпления, извършвани от престъпни структури;\n2. участие в оперативно-издирвателната дейност по разкриване на престъпната дейност на престъпни структури на територията на страната;\n3. осигуряване и прилагане на оперативно внедряване и извършване на доверителни сделки чрез служител под прикритие;\n4. осъществяване на контролирани доставки;\n5. събиране, обработване, съхранение, анализиране и предоставяне на информация за състоянието, структурата и динамиката на организираната престъпност на територията на страната;\n6. проучване и оценяване методите на полицейските тактически действия, прилагани в борбата с организираната престъпност, и изготвяне на предложения за усъвършенстване на работата;\n7. провеждане на обучение на служителите от териториалните й звена за повишаване на професионалната им квалификация;\n8. идентифициране на лица по ред, определен от министъра на вътрешните работи;\n9. даване на становища по проекти на нормативни и други актове, регламентиращи противодействието на организираната престъпност и участие в изготвянето на програми и стратегии;\n10. участие в екипи, създадени съвместно с други компетентни държавни органи, служби и органи на други държави и международни организации;\n11. ръководство, помощ и контрол за осъществяване на дейностите по т. 1 - 10 на съответните териториални звена.\n(3) Главна дирекция „Борба с организираната престъпност“ осъществява информационно-аналитична, прогностична, контролна, координационна и методическа дейност със собствена или на други органи информация съобразно своята компетентност.“\n§ 25. \nЧлен 52 се изменя така:\n„Чл. 52. (1) Главна дирекция „Криминална полиция“ е национална специализирана структура за оперативно-издирвателна, превантивна и информационно-аналитична дейност по предотвратяване, пресичане и разкриване на престъпления с изключение на свързаните с организирана престъпна дейност.\n(2) За изпълнение на задачите по ал. 1 Главна дирекция „Криминална полиция“ извършва дейности по: \n1. превенция, предотвратяване и пресичане на престъпления; \n2. разкриване на престъпления;\n3. издирване на обвиняеми и подсъдими, укрили се от наказателно преследване, осъдени, отклонили се от изтърпяване на наказание, безследно изчезнали, както и на други лица в предвидените със закон случаи; \n4. идентифициране на лица;\n5. ръководство, помощ и контрол за осъществяване на дейностите по т. 1 - 4 на съответните звена в областните дирекции.“\n§ 26.\n В чл. 52а, ал. 2 се правят следните изменения:\n1. Точки 5 и 6 се отменят.\n2. Точка 9 се отменя.\n3. Точка 11 се изменя така:\n„11. ръководство, помощ и контрол за осъществяване на дейностите по т. 1 - 4, 7, 8 и 10 на съответните звена в областните дирекции.“\n§ 27.\n В чл. 52г се правят следните изменения:\n1. В ал. 2 т. 8 се изменя така:\n„8. ръководство, помощ и контрол за осъществяване на дейностите по т. 1 - 4 и 6 на съответните звена в областните дирекции.“\n2. В ал. 3 след думите „министъра на вът­решните работи“ се поставя точка и текстът до края се заличава.\n3. Алинея 4 се отменя.\n§ 28.\n Създава се нов чл. 52д: \n„Чл. 52д. (1) Главна дирекция „Гражданска защита“ е национална специализирана структура на МВР за изпълнение на задачи по защита при бедствия при условията и по реда на този закон и на Закона за защита при бедствия.\n(2) За изпълнение на задачите по ал. 1 Главна дирекция „Гражданска защита“ извършва дейности по: \n1. гражданска защита и защита при бедствия в единната спасителна система, като:\nа) превантивна дейност;\nб) предупреждение и оповестяване при бедствия;\nв) операции по издирване и спасяване;\nг) провеждане на спасителни и неотложни аварийно-възстановителни работи при бедствия;\nд) оперативна защита при наводнения;\nе) радиационна, химическа и биологична защита при инциденти и аварии, свързани с опасни вещества и материали;\nж) обучение на населението за начините на поведение и действие при бедствия и прилагане на необходимите защитни мерки;\nз) координиране на обучението за действие при бедствия; \nи) оказване на методическа и експертна помощ по защита при бедствия на териториалните органи на изпълнителната власт;\nк) осъществяване на взаимодействието с компетентните държавни органи по въпросите на готовността за работа при положение на война, при военно или извънредно положение; \nл) предлага на министъра на вътрешните работи да обяви бедствено положение на територията на цялата страна или на част от нея;\n2. подпомагане дейността на Междуведомствената комисия за възстановяване и подпомагане към Министерския съвет;\n3. защитата на населението при обявяване на режим „положение на война“, „военно положение“ или „извънредно положение“ в съответствие с разпоредбите на Женевските конвенции от 12 август 1949 г. (необнародвани), ратифицирани с Указ № 181 на Президиума на Народното събрание от 1954 г. (Изв., бр. 43 от 1954 г.), и Допълнителните протоколи към Женевските конвенции от 1977 г., ратифицирани с Указ № 1586 на Държавния съвет от 1989 г. (ДВ, бр. 62 от 1989 г.);\n4. ръководство, помощ и контрол за осъществяване на дейностите по т. 1 - 3 от териториалните й звена.\n(3) Редът за осъществяване на дейностите по ал. 2, т. 1, букви „в“\n -\n „ж“ се определя с инструкции на министъра на вътрешните работи.“\n§ 29. \nДосегашният чл. 52д става чл. 52е.\n§ 30.\n Създава се чл. 52ж: \n„Чл. 52ж. (1) Дирекция „Миграция“ е национална специализирана структура на МВР за регулиране и контрол на миграционните процеси на чужденците, пребиваващи в Република България, и за административно обслужване на гражданите на Европейския съюз, гражданите на държави - страни по Споразумението за Европейското икономическо пространство, гражданите на Конфедерация Швейцария, както и членовете на техните семейства, съгласно Закона за влизането, пребиваването и напускането на Република България на гражданите на Европейския съюз и членовете на техните семейства.\n(2) За изпълнение на задачите по ал. 1 дирекция „Миграция“ извършва дейности по: \n1. регулиране на миграционните процеси в Република България;\n2. административен контрол върху пребиваването на чужденците в Република България;\n3. съпровождане на чужденци, подлежащи на експулсиране или на принудително отвеждане до границата на Република България, в съответствие със закон или международен договор, по който Република България е страна;\n4. ръководство, помощ и контрол за осъществяване на дейностите по т. 1 - 3 на съответните звена в областните дирекции.“\n§ 31. \nСъздава се чл. 52з:\n„Чл. 52з. (1) Дирекция „Български документи за самоличност“ е национална специализирана структура на МВР за осъществяване на дейностите, свързани с българските документи за самоличност.\n(2) За изпълнение на задачите по ал. 1 дирекция „Български документи за самоличност“ извършва дейности по: \n1. издаване на български документи за самоличност и контрол на ползването и съхраняването им;\n2. ръководство, помощ и контрол за осъществяване на дейностите по т. 1 на съответните звена в областните дирекции.“\n§ 32. \nСъздава се чл. 52и:\n„Чл. 52и. (1) Дирекция „Международни проекти“ е специализирана структура на МВР за управление на програми и проекти, финансирани със средства на Европейския съюз.\n(2) За изпълнение на задачите по ал. 1 дирекция „Международни проекти“:\n1. управлява дейностите в МВР по усвояване на средства по проекти, финансирани от фондове и програми на Европейския съюз и други извънбюджетни източници;\n2. осъществява функциите на отговорен орган в МВР за управление на средствата от фондове на Европейския съюз, като организира тръжни процедури, избор на проекти, извършва плащания, осигурява техническо изпълнение, финансов контрол, наблюдение и оценка на средствата, финансирани от фондовете;\n3. координира и осъществява взаимодействието с органи на Европейската комисия, с национални и международни институции и организации във връзка с усвояване на средства от фондове и програми на Европейския съюз;\n4. осъществява методическо ръководство и контрол на съответните звена в структурите на МВР по предмета на дейността си.“\n§ 33. \nСъздава се чл. 52к:\n„Чл. 52к. (1) Дирекция „Национална система 112“ е национална специализирана структура на МВР за осигуряване на непрекъснат, бърз и безплатен достъп до службите за спешно реагиране за получаване на помощ при спешни случаи.\n(2) За изпълнение на задачата по ал. 1 дирекция „Национална система 112“ извършва дейности по:\n1. ръководство, организация и контрол на дейността на Националната система 112;\n2. изграждане и поддържане на районните центрове за приемане на спешни повиквания към ЕЕН 112 и развитие на Националната система 112;\n3. осъществяване контрол на процеса по обслужване на спешните повиквания към ЕЕН 112 в районните центрове 112;\n4. организиране на взаимодействието със службите за спешно реагиране при осъществяване на процеса по обслужване на спешните повиквания към ЕЕН 112.“\n§ 34. \nДосегашният чл. 52е става чл. 52л.\n§ 35. \nВ чл. 53 се правят следните изменения и допълнения:\n1. Алинеи 1 и 2 се изменят така:\n„(1) Органи на главните, областните, специализираните административни дирекции, специализираната дирекция „Оперативни технически операции“, дирекция „Вътрешна сигурност“, дирекция „Миграция“, дирекция „Български документи за самоличност“, дирекция „Международни проекти“, дирекция „Национална система 112“ и на техните структури и звена и на структурите по чл. 9, ал. 2 са държавните служители.\n(2) Полицейски органи са органите на Главна дирекция „Криминална полиция“, Главна дирекция „Охранителна полиция“, дирекция „Миграция“ и органите на съответните им звена в областните дирекции, органите на Главна дирекция „Борба с организираната престъпност“, Главна дирекция „Гранична полиция“ и на дирекция „Вътрешна сигурност“.“\n2. Създава се нова ал. 4:\n„(4) Органи за защита при бедствия са органите на Главна дирекция „Гражданска защита“ и органите на съответните й звена.“\n3. Досегашната ал. 4 става ал. 5.\n§ 36. \nВ чл. 77 се правят следните изменения и допълнения:\n1. Създава се ал. 1:\n„(1) За опазване на обществения ред, охраната на обекти, безопасността на движението и осъществяване на контролната и административнонаказателната дейност на органите на местното самоуправление към общините в Република България могат да се изграждат звена „Общинска полиция“ извън утвърдената щатна численост на МВР по реда на чл. 76, ал. 1. Контролът и методическото ръководство върху дейността на звената „Общинска полиция“ се осъществяват от съответните областни дирекции и районни управления на МВР.“\n2. Досегашният текст става ал. 2 и в нея думата „Полиция“ се заменя с „на МВР“.\n§ 37.\n В чл. 91, ал. 4 думите „генералния комисар“ се заменят с „главния секретар“.\n§ 38. \nВ глава седма, раздел ІІ се създават чл. 91и - 91л:\n„Чл. 91и. При провеждане на спасителни и неотложни аварийно-възстановителни работи за защита при бедствия, както и за осигуряване на достъп до мястото на бедствието, до изкуствени и естествени водоизточници органите за защита при бедствия имат право:\n1. да влизат по всяко време в жилищни, производствени и други сгради и помещения на физически и юридически лица, непосредствено засегнати от бедствието;\n2. да разрушават сгради или части от тях, да разглобяват конструкции, да отстраняват, унищожават или повреждат имущество, дървета или други насаждения, когато няма друг начин за действие;\n3. да използват спасителни, транспортни, съобщителни и други технически средства - собственост на физически и юридически лица;\n4. да привличат граждани за оказване на съдействие;\n5. да изменят реда за движение в района, където се провеждат спасителни и неотложни аварийно-възстановителни работи, до пристигане на компетентните органи.\nЧл. 91к. При упражняване на контрол по защитата органите за защита при бедствия:\n1. извършват проверки на обекти, работещи с рискови вещества и материали;\n2. извършват проверки на локалните автоматизирани системи за оповестяване;\n3. извършват проверки в жилищата на гражданите през деня в присъствието на обитателите им при получаване на писмен сигнал за наличие на рискови вещества или материали, а при отсъствието или отказа им - след разрешение на съдия от съответния първоинстанционен съд;\n4. извършват проверки във връзка с изпълнението на оперативната защита при наводнения;\n5. дават задължителни предписания;\n6. съставят констативни актове за нарушения по Закона за защита при бедствия;\n7. при наличие на данни за извършено престъпление сигнализират съответния прокурор;\n8. изискват от държавни и местни органи, организации, юридически лица и граждани документи и сведения, свързани с осигуряването на защитата.\nЧл. 91л. Органите за защита при бедствия не могат да извършват дейност по защита: \n1. в обекти на подземната минна промишленост; \n2. в обекти от енергетиката - АЕЦ, мрежи с високо напрежение; \n3. в обекти на Министерството на отбраната;\n4. извън вътрешните морски води.“\n§ 39.\n В чл. 137б, ал. 2 думите „т. 11“ се заменят с „т. 8“.\n§ 40. \nВ чл. 158, ал. 1, т. 1 думите „генералния комисар“ се заменят с „главния секретар“.\n§ 41. \nВ глава тринадесета се създава раздел IIIа с чл. 161а - 161м: \n„Раздел ІІІа\nОбмен на информация или данни с компетентни органи на държави - членки на Европейския съюз, с цел предотвратяване, разкриване и разследване на престъпления\nЧл. 161а. (1) По реда на този раздел МВР чрез компетентна специализирана структура осъществява опростен обмен на информация или данни с компетентните правоприлагащи органи на държавите - членки на Европейския съюз, и страните по Споразумението от Шенген с цел предотвратяване, разкриване и разследване на престъпления.\n(2) Министерството на вътрешните работи чрез компетентна специализирана структура може да предоставя:\n1. информация или данни от информационните фондове на министерството;\n2. информация или данни, получени от други държавни органи или органи на местното самоуправление, от юридически или физически лица.\n(3) Обменът на информация или данни с компетентните органи на държавите - членки на Европейския съюз, и страните по Споразумението от Шенген се извършва при спазване на условията и реда за достъп до тях съгласно действащото законодателство и международните договори, по които Република България е страна, както и при спазване на изискванията на Закона за защита на класифицираната информация и Закона за защита на личните данни.\nЧл. 161б. Не се допуска събиране на информация или данни единствено с цел да се предоставят на компетентните органи на други държави членки.\nЧл. 161в. (1) Предоставяне на исканата информация или данни може да се откаже, когато са налице достатъчно основания да се предположи, че съществува опасност:\n1. да се създадат условия за заплаха за националната сигурност и обществения ред;\n2. да се попречи на действия по разследване или на събиране на данни с цел образуване на наказателно производство;\n3. да се застраши сигурността на физическо лице.\n(2) Освен в случаите по ал. 1 може да се откаже предоставяне на исканата информация или данни, когато те: \n1. не отговарят на целите, за които са поискани;\n2. са за престъпление, за което по закон е предвидено наказание лишаване от свобода за срок до една година или друго по-леко наказание.\n(3) Исканата информация или данни се предоставят само ако е получено разрешение от компетентния съдебен орган за достъп до тях.\nЧл. 161г. (1) Когато искането е за предоставяне на информация или данни по чл. 161а, ал. 2, т. 2, МВР отправя запитване до съответния компетентен държавен орган, орган на местното самоуправление, юридическо или физическо лице. Те са длъжни да предоставят в срок исканите информация или данни.\n(2) Информация или данни, получени от друга държава членка или от трета държава, се предоставят от МВР след изрично писмено съгласие на държавата, която ги е предоставила.\nЧл. 161д. (1) Информация или данни се предоставят въз основа на искане от съответния компетентен орган на държавата членка.\n(2) Искането за предоставяне на информация или данни се изготвя на един от официалните езици на Европейския съюз и съдържа:\n1. основанията, че съответните информация или данни са налични;\n2. целта, с която се искат информацията или данните;\n3. връзката между целта и лицето, за което се отнасят информацията или данните.\n(3) Информация или данни, необходими за предотвратяване, разкриване или разследване на престъпления по чл. 36 от Закона за екстрадицията и Европейската заповед за арест, може да се предоставят без отправяне на искане.\nЧл. 161е. (1) При получаване на искане по чл. 161д, ал. 1 информацията или данните се предоставят, ако не са налице обстоятелствата по чл. 161в. Предоставянето на исканите информация или данни се извършва в срок до:\n1. осем часа - при спешно искане за информация или данни, свързани с престъпленията по чл. 36 от Закона за екстрадицията и Европейската заповед за арест, от информационен фонд на МВР; \n2. седем дни - за информация или данни, свързани с престъпления по чл. 36 от Закона за екстрадицията и Европейската заповед за арест, от информационен фонд на МВР;\n3. четиринадесет дни - за всички останали случаи. \n(2) При обективна невъзможност за спазване на срока по ал. 1, т. 1 незабавно се уведомява органът, отправил искането за отлагането, като исканите информация или данни се предоставят в срок до три дни.\n(3) При обективна невъзможност за предоставяне в сроковете по ал. 1, т. 2 и 3 незабавно се уведомява органът, отправил искането.\n(4) Сроковете по ал. 1 започват да текат от момента на постъпване на искането.\nЧл. 161ж. (1) Обменът на информация или данни се извършва при съблюдаване на установените правила за защита на използването на каналите за връзка чрез:\n1. Шенгенската информационна система (ШИС);\n2. органите на Международната организация на криминалната полиция (Интерпол) в държавите членки;\n3. органите на Европейската полицейска служба (Европол);\n4. задгранични представители на МВР и офицери за връзка на държави членки в Република България;\n5. електронна поща или факс;\n6. всеки надлежно защитен начин, при който може да се установи автентичността на искането за предоставяне на информация или данни.\n(2) Обменът на информация или данни по този раздел се извършва и с Европол и Евроюст, когато информацията или данните са за престъпления от тяхната компетентност.\nЧл. 161з. При предоставяне на информация или данни по този раздел на компетентен орган на друга държава членка компетентната специализирана структура на МВР може:\n1. да определи условия за използването им;\n2. да изиска съобщаване на резултата от наказателното производство или действията за събиране на данни с цел образуване на наказателно производство. \nЧл. 161и. (1) Компетентната специализирана структура на МВР може да иска от съответния компетентен орган информация относно използването и последващата обработка на предоставените информация или данни.\n(2) Компетентният орган на държавата членка се задължава да предоставя информация за спазването на изискванията по ал. 1 и по чл. 161з.\nЧл. 161к. (1) При условията и по реда на този раздел компетентна специализирана структура на МВР може да отправя искания до компетентните органи на държавите членки за предоставяне на информация или данни.\n(2) Компетентната специализирана структура на МВР използва получените по ал. 1 информация или данни при спазване на определените от компетентния орган на държавата членка условия.\nЧл. 161л. Предоставените по реда на този раздел информация или данни на компетентна специализирана структура на МВР може:\n1. да се използват само за целта, за която са поискани, или за предотвратяване на възникнала опасност за националната сигурност и обществения ред;\n2. да се обработват с друга цел извън случаите по т. 1 само с предварително разрешение от съответния компетентен правоприлагащ орган на държавата членка, предоставил информацията или данните;\n3. да се използват като доказателство в наказателно производство само с предварително разрешение от съответния компетентен правоприлагащ орган на държавата членка, предоставил информацията или данните.\nЧл. 161м. Министърът на вътрешните работи утвърждава формулярите-образци за обмен на информация или данни по този раздел.“\n§ 42.\n В чл. 162, ал. 2 думите „генералният комисар“ се заменят с „главният секретар“.\n§ 43.\n В чл. 170 ал. 2 се изменя така.\n„(2) Категориите по ал. 1 за държавните служители в МВР имат следните специфични наименования:\n1. категория А - главен комисар, старши комисар;\n2. категория Б - комисар;\n3. категория В - главен инспектор, старши инспектор;\n4. категория Г - инспектор;\n5. категория Д - главен полицай/главен пожарникар/главен спасител/главен сътрудник;\n6. категория Е - полицай/пожарникар/спасител/сътрудник.“\n§ 44.\n В чл. 171 се правят следните изменения и допълнения:\n1. Създава се нова ал. 1:\n„(1) Общата щатна численост на МВР от държавни служители с висше образование, държавни служители със средно образование и лица, работещи по трудово правоотношение, се определя с правилника за прилагане на закона.“\n2. Досегашните ал. 1 и 2 стават съответно ал. 2 и 3.\n§ 45.\n В чл. 177 се правят следните допълнения:\n1. В ал. 3, т. 4 след думите „за осъществяване на“ се добавя „научна или“.\n2. В ал. 6 се създава т. 5:\n„5. при участие в организациите по чл. 257.“ \n§ 46.\n В чл. 184, ал. 1 думите „Генералният комисар“ се заменят с „Главният секретар“.\n§ 47.\n Член 184а се отменя.\n§ 48.\n В чл. 186 ал. 1 се изменя така:\n„(1) Главният секретар на МВР, директорите на главните дирекции, на областните дирекции, на специализираната дирекция „Оперативни технически операции“, на дирекция „Вътрешна сигурност“, на дирекция „Миграция“, на дирекция „Български документи за самоличност“, на дирекция „Международни проекти“, на дирекция „Национална система 112“, на специализираните административни дирекции, на Медицинския институт, на научноизследователските и научно-приложните институти и ректорът на Академията на МВР назначават държавните служители на длъжности от категории Г, Д и Е извън случаите по чл. 185, т. 2.“\n§ 49.\n В чл. 189 ал. 2 се изменя така:\n„(2) За израстване в категория А и за заемане на длъжност в тази категория конкурс не се провежда.“\n§ 50.\n В чл. 191, ал. 1 се правят следните изменения и допълнения:\n1. В текста преди т. 1 думите „равна по степен“ се заличават.\n2. Точка 7 се изменя така:\n„7. при длъжности с особена отговорност;“.\n3. Създава се т. 10:\n„10. при структурни или организационно-щатни промени.“\n§ 51.\n В чл. 202 се правят следните изменения и допълнения:\n1. В ал. 1 т. 2 се изменя така:\n„2. резултати в служебната дейност;“.\n2. Алинея 2 се изменя така:\n„(2) Условията и редът за формиране на допълнителното възнаграждение по ал. 1, т. 2 се определят с наредба на министъра на вътрешните работи.“\n3. Създава се ал. 4:\n„(4) Извън възнагражденията по ал. 1 на държавните служители се изплащат и допълнителни възнаграждения, определени със закон или с акт на Министерския съвет.“\n§ 52.\n В чл. 212, ал. 1, т. 5 думите „генералния комисар“ се заменят с „главния секретар“.\n§ 53. \nВ чл. 217 се правят следните изменения:\n1. В ал. 1 думите „и имат висше образование“ се заменят с „и имат висше юридическо образование или бакалавърска степен от Академията на МВР“.\n2. Алинея 4 се отменя.\n§ 54.\n В чл. 224, ал. 2, т. 1 думата „министърът“ се заменя с „министъра“, а думите „генералният комисар“ се заменят с „главния секретар“.\n§ 55. \nВ глава двадесета се правят следните изменения и допълнения:\n1. Член 257 се изменя така:\n„Чл. 257. (1) Служителите в МВР имат право свободно да се сдружават в синдикални организации за защита на своите трудови и социално-икономически права и интереси. \n(2) Държавните служители в МВР могат да членуват в синдикални организации само на служители от МВР. Те не могат да приемат в своите организации лица, които не са служители в МВР.\n(3) Лицата, работещи по трудово правоотношение, имат право да се сдружават в синдикални организации при условията и по реда на Кодекса на труда.“\n2. Създават се чл. 257а - 257в:\n„Чл. 257а. (1) Синдикалните организации на служителите в МВР придобиват качеството на юридическо лице след вписването им по реда, установен за вписване на сдруженията с нестопанска цел.\n(2) Синдикалните организации в МВР представляват служителите пред ръководството на МВР и защитават техните права по служебните, трудовите и осигурителните правоотношения, както и по въпросите на жизненото равнище, чрез предложения, искания и участие в подготовката на проекти на нормативни и вътрешни актове.\n(3) Синдикалните организации, в които членуват държавни служители в МВР, нямат право да се присъединяват или да членуват в национални синдикални организации извън МВР.\n(4) Синдикалните организации, в които членуват държавни служители в МВР, имат право да се присъединяват към международни синдикални организации със сродни функции и характер.\n(5) Ръководството на МВР съдейства на синдикалните организации за осъществяване на тяхната дейност, като им предоставя безвъзмездно ползване на помещения и им създава други материални условия, необходими за изпълнението на техните функции.\nЧл. 257б. (1) Синдикалните организации изразяват и отстояват интересите на своите членове и съдействат за осъществяване на социално-икономическите им права и интереси и за подобряване на жизненото им равнище в сътрудничество и консултации с ръководството на МВР.\n(2) Когато при осъществяване на дейностите по ал. 1 не се постигне съгласие с ръководството на МВР, организациите по чл. 257, ал. 1 могат да пристъпят към осъществяване на избрани от тях форми на протестни действия, без членовете им да преустановяват изпълнението на служебните си задължения.\n(3) По време на протестните действия представителите на организациите по чл. 257, ал. 1 и ръководството на МВР полагат усилия за разрешаване на спорните въпроси чрез преговори и консултации.\nЧл. 257в. (1) Министърът на вътрешните работи и синдикалните организации, в които членуват държавни служители в МВР, сключват споразумение за сътрудничество при осъществяване на социално-икономическите права и интереси на държавните служители. \n(2) Министърът на вътрешните работи и синдикалните организации, в които членуват лица, работещи по трудово правоотношение в МВР, могат да сключват колективен трудов договор и споразумения при условията и по реда на Кодекса на труда.“\n3. Член 258 се изменя така:\n„Чл. 258. (1) Държавните служители могат да провеждат събрания в извънработно време, включително и в униформа, във: \n1. помещения или места, предоставени за ползване и управление на МВР, при условия, определени от съответния ръководител;\n2. други помещения, избрани от тях, за което предварително уведомяват съответния ръководител.\n(2) Държавните служители могат да провеждат събрания през работно време в рамките на 40 часа годишно, времето и мястото на които се определят от съответния ръководител.“\n4. Член 259 се изменя така:\n„Чл. 259. (1) Държавните служители, които заемат ръководна изборна длъжност в организациите по чл. 257, ал. 1, за времето на мандата си имат право на неплатен отпуск. \n(2) Броят на служителите с право на неплатен отпуск по ал. 1 се одобрява от министъра на вътрешните работи след обсъждане в Съвета за социално партньорство в МВР. \n(3) Времето по ал. 1 се зачита за трудов стаж по този закон.“\n5. Член 260 се изменя така:\n„Чл. 260. (1) В МВР се създава Съвет за социално партньорство, наричан по-нататък „съвета“. Съветът се ръководи от министъра на вътрешните работи или от определен от него заместник-министър. \n(2) В съвета участват представители на ръководството на МВР, на организациите по чл. 257, ал. 1 и на служителите, нечленуващи в синдикалните организации. Броят на представителите на служителите, нечленуващи в синдикални организации, не може да е по-голям от една четвърт от общия брой представители на организациите по чл. 257, ал. 1. \n(3) Съветът осъществява социалния диалог, като разрешава въпросите, свързани с трудовите и служебните отношения и със социално-икономическите права и интереси на служителите, в дух на сътрудничество, взаимни отстъпки и зачитане интересите на всяка от страните.\n(4) Съветът полага усилия за доброволно уреждане на възникналите спорни въпроси чрез консултации и преговори за постигане на съгласие и приемане на общи решения по реда на ал. 3.\n(5) Съветът приема правила за организацията и дейността си.“ \n§ 56. \nВ чл. 272 думите „и глава осма, раздел ІІ“ се заличават.\n§ 57. \nВ чл. 275 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Който противозаконно наруши физическата неприкосновеност на служител на МВР при изпълнение на служебните му задължения, се наказва с глоба от 500 до 1000 лв., ако извършеното не съставлява престъпление.“\n§ 58.\n Параграф 21 от преходните и заключителните разпоредби се отменя.\nДопълнителна разпоредба\n§ 59. \nТози закон въвежда:\n1. Конвенцията за създаване на Европейската полицейска служба (Европол), приета на 26 юли 1995 г. (ратифицирана със закон - ДВ, бр. 105 от 2006 г.) (необнародвана), и Решение 2002/187/ПВР на Съвета от 28 февруари 2002 г. за създаване на Евроюст с оглед засилване на борбата срещу сериозната престъпност.\n2. Рамково решение 2006/960/ПВР на Съвета от 18 декември 2006 г. за опростяване обмена на информация и сведения между правоприлагащите органи на държавите - членки на Европейския съюз.\nПреходни и заключителни разпоредби\n§ 60.\n С влизането в сила на този закон заварените служебни правоотношения на държавните служители в МВР се запазват съгласно чл. 87а от Закона за държавния служител.\n§ 61.\n С влизането в сила на този закон заварените трудови правоотношения на лицата, работещи по трудово правоотношение в МВР, не се прекратяват съгласно чл. 123 от Кодекса на труда.\n§ 62. \nЗаварените разследващи полицаи, които не отговарят на изискванията на чл. 217, ал. 1, изпълняват възложените им функции по разследване в срок до две години от влизането в сила на този закон.\n§ 63.\n Министерството на вътрешните работи е правоприемник на активите, пасивите, правата и задълженията на Министерството на извънредните ситуации, закрито с Решението на Народното събрание за приемане на структура на Министерския съвет на Република България (ДВ, бр. 60 от 2009 г.), както и на документите, които не подлежат на архивиране по реда на Закона за Националния архивен фонд.\n§ 64. \nДържавни служители в служебни правоотношения и служители по трудови правоотношения с министъра на извънредните ситуации, които осъществяват функции, свързани със защита при бедствия и осигуряване на гражданите на достъп до службите за спешно реагиране чрез Националната система за спешно повикване с единен европейски номер 112 към датата на влизане в сила на Решението на Народното събрание за приемане на структурата на Министерския съвет на Република България (ДВ, бр. 60 от 2009 г.), с което Министерството на извънредните ситуации се закрива, се назначават в МВР без провеждане на конкурс и без да са налице специфичните изисквания на чл. 179, ал. 1, т. 4 и ал. 3.\n§ 65.\n До 31 декември 2009 г. на служителите по § 64 се изплащат възнагражденията, добавките и парите за облекло, определени по досегашния ред.\n§ 66.\n С влизането в сила на този закон заварените служебни и трудови правоотношения на държавните служители и лицата, работещи по трудово правоотношение в Специалната куриерска служба, не се прекратяват, а се преобразуват съответно в служебни или трудови правоотношения на служители на Министерството на вътрешните работи, като служителите се назначават на длъжностите, които заемат към момента на преобразуване на правоотношенията.\n§ 67.\n В Закона за защита при бедствия (обн., ДВ, бр. 102 от 2006 г.; изм., бр. 41 и 113 от 2007 г., бр. 69 и 102 от 2008 г. и бр. 35 и 74 от 2009 г.) се правят следните изменения и допълнения:\n1. В чл. 8 думите „министъра на извънредните ситуации“ се заменят с „министъра на вътрешните работи“.\n2. В чл. 9, ал. 5 думите „Министърът на извънредните ситуации“ се заменят с „Главният секретар на Министерството на вътрешните работи (МВР)“.\n3. В чл. 11:\nа) в ал. 1, т. 3 след думата „повиквания“ се добавя „с единен европейски номер 112“;\nб) в ал. 2 думите „Министерството на извънредните ситуации“ се заменят с „МВР“.\n4. В чл. 12, ал. 3 думите „Главна дирекция „Национална служба „Гражданска защита“ се заменят с „Главна дирекция „Гражданска защита“ - МВР“.\n5. В чл. 13, ал. 2, т. 1 думите „Министерството на извънредните ситуации“ се заменят с „Министерството на вътрешните работи“.\n6. Член 15 се отменя.\n7. В чл. 16, ал. 3 думите „министъра на извънредните ситуации“ се заменят с „министъра на вътрешните работи“.\n8. В чл. 18, ал. 5 думите „Министърът на извънредните ситуации“ се заменят с „Министърът на вътрешните работи“.\n9. В чл. 22 ал. 1 се изменя така:\n„(1) Основни съставни части на единната спасителна система са главните дирекции на МВР - „Гражданска защита“ и „Пожарна безопасност и спасяване“, областните дирекции на МВР и центровете за спешна медицинска помощ.“\n10. В чл. 24, ал. 2 думите „Главна дирекция „Национална служба „Гражданска защита“ се заменят с „Главна дирекция „Гражданска защита“ - МВР“.\n11. В чл. 25 думите „Министерството на извънредните ситуации“ се заменят с „Министерството на вътрешните работи“.\n12. В чл. 28, ал. 4 думите „министъра на извънредните ситуации“ се заменят с „министъра на вътрешните работи“.\n13. В чл. 29:\nа) в ал. 1 думите „Министерството на извънредните ситуации“ се заменят с „МВР“;\nб) в ал. 3 думите „Устройствения правилник на Министерството на извънредните ситуации“ се заменят с „Правилника за прилагане на Закона за Министерството на вътрешните работи“;\nв) в ал. 5 думите „министъра на извънредните ситуации“ се заменят с „главния секретар на МВР“.\n14. В чл. 30, ал. 2 думите „Министерството на извънредните ситуации“ се заменят с „МВР“.\n15. В чл. 31, ал. 2 думите „Главна дирекция „Национална служба „Гражданска защита“ се заменят с „Главна дирекция „Гражданска защита“ - МВР“.\n16. В чл. 42, ал. 1, т. 5 думите „в Министерството на извънредните ситуации“ се заменят с „до директора на Главна дирекция „Гражданска защита“ - МВР“.\n17. В чл. 47:\nа) в ал. 1 текстът преди т. 1 се изменя така: „Директорът на Главна дирекция „Гражданска защита“ - МВР:“;\nб) в ал. 2 думите „министъра на извънредните ситуации“ се заменят с „министъра на вътрешните работи“.\n18. В чл. 49, ал. 2 думите „министъра на извънредните ситуации“ се заменят с „министъра на вътрешните работи“.\n19. В чл. 50, ал. 2 думите „министъра на извънредните ситуации“ се заменят с „министъра на вътрешните работи“.\n20. В чл. 50а думите „министъра на извънредните ситуации“ се заменят с „министъра на вътрешните работи“.\n21. В чл. 51, ал. 2, т. 2 думите „министъра на извънредните ситуации“ се заменят с „министъра на вътрешните работи“.\n22. В чл. 54:\nа) в ал. 1, изречение второ думите „министъра на извънредните ситуации“ се заменят с „министъра на вътрешните работи“;\nб) алинея 4 се изменя така:\n„(4) Комисията се подпомага от Главна дирекция „Гражданска защита“ - МВР.“\n23. В чл. 62, ал. 2, т. 4 думите „министъра на извънредните ситуации“ се заменят с „министъра на вътрешните работи“.\n24. В чл. 63, ал. 2 думите „може да се създаде“ се заменят със „се създава“.\n25. В чл. 64:\nа) в ал. 1, т. 9 думите „Министерството на извънредните ситуации“ се заменят с „МВР“;\nб) в ал. 2:\nаа) в т. 3 думите „Министерството на извънредните ситуации“ се заменят с „МВР“;\nбб) в т. 6 думите „може да създаде“ се заменят със „създава“.\n26. В чл. 65, ал. 2:\nа) в т. 2 думите „може да създаде“ се заменят със „създава“;\nб) в т. 4 думите „Министерството на извънредните ситуации“ се заменят с „МВР“.\n27. В чл. 66 думите „Министерството на извънредните ситуации“ се заменят с „МВР“.\n28. Глава девета с чл. 67 - 86 се отменя.\n29. В чл. 87 думите „министъра на извънредните ситуации“ се заменят с „министъра на вътрешните работи“.\n30. В чл. 88:\nа) в ал. 1 думите „Министърът на извънредните ситуации“ се заменят с „Министърът на вътрешните работи“;\nб) в ал. 5 думите „министъра на извънредните ситуации“ се заменят с „министъра на вътрешните работи“.\n31. В чл. 89 думите „министъра на извънредните ситуации“ се заменят с „министъра на вътрешните работи“, а думата „експертизи“ се заличава.\n32. В чл. 90 думите „министърът на извънредните ситуации“ се заменят с „министърът на вътрешните работи“.\n33. Членове 95, 96 и 97 се отменят.\n34. В чл. 100:\nа) в ал. 1 думите „министъра на извънредните ситуации“ се заменят с „министъра на вътрешните работи“;\nб) в ал. 2 думите „министъра на извънредните ситуации“ се заменят с „министъра на вътрешните работи“.\n§ 68.\n В Закона за Националната система за спешни повиквания с eдинен европейски номер 112 (ДВ, бр. 102 от 2008 г.) се правят следните изменения:\n1. Член 6 се отменя.\n2. Член 7 се изменя така:\n„Чл. 7. Центровете за приемане на спешни повиквания към ЕЕН 112, наричани по-нататък „центрове 112“, са териториални звена на дирекция „Национална система 112“ на Министерството на вътрешните работи (МВР).“\n3. Член 8 се изменя така:\n„Чл. 8. (1) Центровете 112 изпълняват следните основни функции:\n1. приемат, регистрират и обработват повикванията за спешна помощ към номер 112;\n2. осигуряват непрекъснат достъп до линия за връзка;\n3. приемат и изясняват получените повиквания освен на български език и най-малко на два официални езика на Европейския съюз;\n4. анализират и предават обработената информация в контактните точки на съответната служба за спешно реагиране, както и на други компетентни органи; \n5. получават обратно информация от съответните служби за спешно реагиране за приключване на работата им в мястото на инцидента;\n6. регистрират, архивират и съхраняват информация за всички спешни повиквания.\n(2) Министърът на вътрешните работи утвърждава класификатор на спешните повиквания след съгласуване със службите за спешно реагиране.“\n4. Членове 10 и 11 се отменят.\n5. В чл. 12 ал. 3 се изменя така:\n„(3) Въз основа на информацията по ал. 2 организациите по ал. 1 и министърът на вътрешните работи или оправомощено от него длъжностно лице подписват протоколи за сътрудничество.“\n6. Членове 13 и 14 се отменят.\n7. В чл. 16, ал. 5 думите „министъра на извънредните ситуации“ се заменят с „министъра на вътрешните работи“.\n8. В чл. 19, ал. 1 думите „Главна дирекция „Национална служба „Гражданска защита“ и запетаята след тях се заличават.\n9. В чл. 23 думите „Министерството на извънредните ситуации“ се заменят с „Министерството на вътрешните работи“.\n10. В чл. 25 ал. 1 се изменя така:\n„(1) Министерството на вътрешните работи и Министерството на здравеопазването изграждат и поддържат комуникационната свързаност по чл. 22, т. 3 съответно за своите главни и областни дирекции и за центровете за спешна медицинска помощ.“\n11. В чл. 26 думите „Министърът на извънредните ситуации“ се заменят с „Министърът на вътрешните работи“.\n12. В чл. 29 думите „министъра на извънредните ситуации“ се заменят с „министъра на вътрешните работи“.\n13. В чл. 30 ал. 1 се изменя така:\n„(1) За осъществяване на контрола по чл. 29 министърът на вътрешните работи определя със заповед служители от дирекция „Национална система 112“.“\n14. В чл. 32, ал. 2 думите „министъра на извънредните ситуации“ се заменят с „директора на дирекция „Национална система 112“.\n15. Член 34 се отменя.\n§ 69. \nВ Закона за защита на класифицираната информация (обн., ДВ, бр. 45 от 2002 г.; попр., бр. 5 от 2003 г.; изм., бр. 31 от 2003 г., бр. 52, 55 и 89 от 2004 г., бр. 17 и 82 от 2006 г., бр. 46, 57, 95 и 109 от 2007 г., бр. 36, 66, 69 и 109 от 2008 г. и бр. 35, 42 и 82 от 2009 г.) се правят следните изменения и допълнения:\n1. В допълнителните разпоредби:\nа) в § 1 т. 1 и 2 се изменят така:\n„1. „Служби за сигурност“ са Националната разузнавателна служба, Националната служба за охрана, Държавна агенция „Национална сигурност“, служба „Военна информация“ на Министерството на отбраната, Главна дирекция „Борба с организираната престъпност“ и специализираната дирекция „Оперативни технически операции“ на МВР.\n2. „Служби за обществен ред“ са Главна дирекция „Криминална полиция“, Главна дирекция „Охранителна полиция“, Главна дирекция „Гранична полиция“, Главна дирекция „Досъдебно производство“, Главна дирекция „Пожарна безопасност и спасяване“ и областните дирекции на МВР, служба „Военна полиция“ на Министерството на отбраната.“;\nб) параграф 2а се изменя така:\n„§ 2а. За целите на този закон служителите на Академията на Министерството на вътрешните работи, на институтите на Министерството на вътрешните работи, курсантите, служителите в специализираните административни дирекции, в Главна дирекция „Гражданска защита“, в дирекция „Международни проекти“, в дирекция „Вътрешна сигурност“, в звеното за вътрешен одит и в дирекция „Международно оперативно полицейско сътрудничество“ се смятат за служители на Главна дирекция „Борба с организираната престъпност.“;\nв) създава се § 2б:\n„§ 2б. За целите на този закон служителите на дирекция „Миграция“, дирекция „Български документи за самоличност“ и дирекция „Национална система 112“ се смятат за служители на Главна дирекция „Охранителна полиция“.“\n2. В преходните и заключителните разпоредби се създава § 11а:\n„§ 11а. Започналите процедури за проучване и издаване на разрешение за достъп до класифицирана информация за посочените в § 2а и 2б от допълнителните разпоредби служители се довършват по досегашния ред.“\n3. В приложение № 1 към чл. 25 в раздел II т. 4 се изменя така:\n„4. Подробна организационна и щатна структура на службите за сигурност и служба „Военна полиция“ на Министерството на отбраната, както и обобщени данни за личния им състав.“\n§ 70. \nВ Закона за Националния архивен фонд (обн., ДВ, бр. 57 от 2007 г.; изм., бр. 19, 42 и 78 от 2009 г.) в чл. 33, ал. 1 се създава т. 8:\n„8. Архивът на Министерството на вътрешните работи - за документи, създадени в резултат от оперативно-издирвателната дейност на структурите в министерството, които се съхраняват постоянно от Министерството на вътрешните работи.“\n§ 71. \nВ Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. - бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г. и бр. 23, 25, 35, 41 и 42 от 2009 г.) в чл. 69 ал. 5 се изменя така:\n„(5) Служителите в Главна дирекция „Гражданска защита“ на Министерството на вътрешните работи, изпълняващи някоя от дейностите по чл. 52д, ал. 2, т. 1, букви „в“, „г“, „д“ и „е“ от Закона за Министерството на вътрешните работи, при прекратяване на правоотношението придобиват право на пенсия, независимо от възрастта, при 25 години осигурителен стаж, от които две трети действително изслужени в системата на гражданска защита, или ако са прослужили 15 години на длъжност „водолаз“.“\n§ 72.\n В Наказателния кодекс (обн., ДВ, бр. 26 от 1968 г.; попр., бр. 29 от 1968 г.; изм., бр. 92 от 1969 г., бр. 26 и 27 от 1973 г., бр. 89 от 1974 г., бр. 95 от 1975 г., бр. 3 от 1977 г., бр. 54 от 1978 г., бр. 89 от 1979 г., бр. 28 от 1982 г.; попр., бр. 31 от 1982 г.; изм., бр. 44 от 1984 г., бр. 41 и 79 от 1985 г.; попр., бр. 80 от 1985 г.; изм., бр. 89 от 1986 г.; попр., бр. 90 от 1986 г.; изм., бр. 37, 91 и 99 от 1989 г., бр. 10, 31 и 81 от 1990 г., бр. 1 и 86 от 1991 г.; попр., бр. 90 от 1991 г.; изм., бр. 105 от 1991 г., бр. 54 от 1992 г., бр. 10 от 1993 г., бр. 50, 97 и 102 от 1995 г., бр. 107 от 1996 г., бр. 62, 85 и 120 от 1997 г., бр. 83, 85, 132, 133 и 153 от 1998 г., бр. 7, 51 и 81 от 1999 г., бр. 21, 51 и 98 от 2000 г., бр. 41 и 101 от 2001 г., бр. 45 и 92 от 2002 г., бр. 26 и 103 от 2004 г., бр. 24, 43, 76, 86 и 88 от 2005 г., бр. 59, 75 и 102 от 2006 г., бр. 38, 57, 64, 85, 89 и 94 от 2007 г., бр. 19, 67 и 102 от 2008 г. и бр. 12, 23, 27, 32, 47 и 80 от 2009 г.) се правят следните изменения:\n1. В чл. 195, ал. 3 след думите „министъра на отбраната“ запетаята и думите „от Министерството на извънредните ситуации“ се заличават.\n2. В чл. 424, ал. 2, буква „д“ навсякъде думите „министъра на околната среда“ се заменят с „министъра на околната среда и водите“ и думите „министъра на транспорта“ се заменят с „министъра на транспорта, информационните технологии и съобщенията“.\n§ 73. \nВ Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г. и бр. 12, 32 и 41 от 2009 г.) в чл. 75, ал. 1 т. 2 се изменя така:\n„2. министъра на вътрешните работи, главния секретар на Министерството на вът­решните работи, директорите на Главна дирекция „Борба с организираната престъпност“, Главна дирекция „Криминална полиция“ и Главна дирекция „Досъдебно производство“, директорите на областните дирекции на Министерството на вътрешните работи - при необходимост във връзка с осъществяване на определените им в закона правомощия.“\n§ 74.\n В Закона за автомобилните превози (обн., ДВ, бр. 82 от 1999 г.; изм., бр. 11 и 45 от 2002 г., бр. 99 от 2003 г., бр. 70 от 2004 г., бр. 88, 92, 95, 102, 103 и 105 от 2005 г., бр. 30, 85, 92 и 102 от 2006 г., бр. 42, 80 и 109 от 2007 г., бр. 102 от 2008 г.) се правят следните изменения:\n1. В чл. 89:\nа) в ал. 1 думите „Министърът на транспорта“ се заменят с „Министърът на транспорта, информационните технологии и съобщенията“;\nб) в ал. 4 думите „Министърът на икономиката и енергетиката“ се заменят с „Министърът на икономиката, енергетиката и туризма“.\n2. В чл. 89д:\nа) в ал. 1 думите „Министърът на транспорта“ се заменя с „Министърът на транспорта, информационните технологии и съобщенията“;\nб) в ал. 4, т. 3 след думите „пребиваващи на нея“ запетаята се заменя със съюза „и“, а думите „и на Министерството на извънредните ситуации“ се заличават.\n3. В останалите текстове на закона думите „министърът на транспорта“, „министъра на транспорта“ и „Министерството на транспорта“ се заменят съответно с „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\n§ 75. \nВ Закона за влизането, пребиваването и напускането на Република България на гражданите на Европейския съюз и членовете на техните семейства (обн., ДВ, бр. 80 от 2006 г.; изм., бр. 109 от 2007 г., бр. 69 от 2008 г. и бр. 36 от 2009 г.) навсякъде думите „Главна дирекция „Охранителна полиция“ се заменят с „дирекция „Миграция“ - МВР“.\n§ 76.\n В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г. и бр. 12, 32, 35, 47 и 82 от 2009 г.) се правят следните изменения:\n1. В чл. 9, ал. 4 думите „Министерството на транспорта“ се заменят с „Министерството на транспорта, информационните технологии и съобщенията“, а думите „Министерството на извънредните ситуации“ се заменят с „Министерството на вътрешните работи“.\n2. В чл. 52, ал. 2 думите „Министерството на транспорта“ се заменят с „Министерството на транспорта, информационните технологии и съобщенията“.\n3. В чл. 131, ал. 1 думите „Министерството на извънредните ситуации“ се заменят с „Министерството на вътрешните работи“.\n4. В чл. 138, в ал. 2 и в ал. 3 навсякъде думите „Министерството на извънредните ситуации“ се заменят с „Министерството на вътрешните работи“. \n5. В чл. 142 думите „Министерството на извънредните ситуации“ се заменят с „Министерството на вътрешните работи“.\n6. В чл. 172 думите „Министерството на транспорта“ се заменят с „Министерството на транспорта, информационните технологии и съобщенията“.\n7. В чл. 190:\nа) в ал. 2 думите „Министърът на транспорта“ се заменят с „Министърът на транспорта, информационните технологии и съобщенията“;\nб) в ал. 3 думите „Министърът на извънредните ситуации“ се заменят с „Министърът на вътрешните работи“.\n8. В чл. 201:\nа) в ал. 4 думите „министъра на транспорта“ се заменят с „министъра на транспорта, информационните технологии и съобщенията“;\nб) в ал. 6 думите „министъра на извънредните ситуации“ се заменят с „министъра на вътрешните работи или оправомощено от него длъжностно лице“.\n§ 77.\n В Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г. и бр. 74, 75 и 82 от 2009 г.) се правят следните изменения:\n1. В чл. 91, ал. 3 думите „Министерството на извънредните ситуации“ и запетаята след тях се заличават.\n2. В чл. 138:\nа) в ал. 4 думите „Министърът на транспорта“ се заменят с „Министърът на транспорта, информационните технологии и съобщенията“;\nб) в ал. 6 думите „Министърът на икономиката“ се заменят с „Министърът на икономиката, енергетиката и туризма“, а думите „министъра на транспорта“ се заменят с „министъра на транспорта, информационните технологии и съобщенията“.\n3. В чл. 140:\nа) в ал. 2 думите „министъра на транспорта“ се заменят с „министъра на транспорта, информационните технологии и съобщенията“;\nб) алинея 4 се изменя така:\n„(4) Пътните превозни средства от поделенията на въоръжените сили и бронираната, колесната и верижната техника, влекачите и специалната техника на Министерството на вътрешните работи се регистрират и отчитат по ред, определен от съответния министър. Формата, размерът и видът на регистрационните номера на превозните средства на въоръжените сили се съгласуват с министъра на вътрешните работи.“;\nв) в ал. 6 думата „продоволствието“ се заменя с „храните“.\n4. В чл. 146:\nа) в ал. 1 думите „министъра на транспорта“ се заменят с „министъра на транспорта, информационните технологии и съобщенията“;\nб) в ал. 2 думата „продоволствието“ се заменя с „храните“, а думите „министъра на транспорта“ се заменят с „министъра на транспорта, информационните технологии и съобщенията“.\n5. В чл. 166а:\nа) в ал. 1 в текста преди т. 1 думите „министъра на икономиката и енергетиката“ се заменят с „министъра на икономиката, енергетиката и туризма“;\nб) в ал. 3, т. 4 думата „продоволствието“ се заменя с „храните“.\n6. В § 11, ал. 1 от преходните и заключителните разпоредби думите „министъра на транспорта“ се заменят с „министъра на транспорта, информационните технологии и съобщенията“, думата „продоволствието“ се заменя с „храните“, а думите „министъра на икономиката и енергетиката“ се заменят с „министъра на икономиката, енергетиката и туризма“.\n7. В останалите текстове на закона думите „министърът на транспорта“, „министъра на транспорта“ и „Министерството на транспорта“ се заменят съответно с „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\n§ 78.\n В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82 от 2009 г.) в чл. 20, ал. 1, т. 14 накрая се добавя „след съгласуване с Министерството на вътрешните работи“.\n§ 79. \nВ Закона за задължителните запаси от нефт и нефтопродукти (обн., ДВ, бр. 9 от 2003 г.; изм., бр. 107 от 2003 г., бр. 95 и 105 от 2005 г., бр. 30 и 82 от 2006 г., бр. 109 от 2007 г., бр. 69 и 102 от 2008 г. и бр. 12, 32 и 82 от 2009 г.) се правят следните изменения:\n1. В чл. 4, ал. 10 думите „и на министъра на извънредните ситуации“ се заличават и думите „по тяхно искане“ се заменят с „по негово искане“.\n2. В чл. 25:\nа) в ал. 2 думите „и министъра на извънредните ситуации“ се заличават и думите „които отправят“ се заменят с „който отправя“;\nб) в ал. 4, 7 и 10 думите „и министъра на извънредните ситуации“ се заличават.\n3. В чл. 25а, ал. 3 думите „и с министъра на извънредните ситуации“ се заличават.\n4. В чл. 25б, ал. 1 в текста преди т. 1 думите „и министъра на извънредните ситуации“ се заличават.\n5. В чл. 28 в текста преди т. 1 думите „и министърът на извънредните ситуации“ се заличават и думите „могат да предложат“ се заменят с „може да предложи“.\n§ 80.\n В Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г. и бр. 36, 41, 74 и 82 от 2009 г.) се правят следните изменения:\n1. В чл. 5, ал. 4 думите „Министерството на транспорта“ се заменят с „Министерството на транспорта, информационните технологии и съобщенията“.\n2. В чл. 114, ал. 2 думите „Министерството на извънредните ситуации“ се заменят с „Министерството на вътрешните работи“.\n§ 81. \nВ Закона за здравословни и безопасни условия на труд (обн., ДВ, бр. 124 от 1997 г.; изм., бр. 86 от 1999 г., бр. 64 и 92 от 2000 г., бр. 25 и 111 от 2001 г., бр. 18 и 114 от 2003 г., бр. 70 от 2004 г., бр. 76 от 2005 г., бр. 33, 48, 102 и 105 от 2006 г., бр. 40 от 2007 г., бр. 102 и 108 от 2008 г.) се правят следните изменения:\n1. В чл. 2, ал. 2, т. 1 и в ал. 3 след думата „отбраната“ запетаята се заменя със съюза „и“, а думите „и Министерството на извънредните ситуации“ се заличават.\n2. В чл. 20, ал. 2 след думата „работи“ запетаята се заменя със съюза „и“, а думите „и министъра на извънредните ситуации“ се заличават.\n§ 82. \nВ Закона за контрол върху наркотичните вещества и прекурсорите (обн., ДВ, бр. 30 от 1999 г.; изм., бр. 63 от 2000 г., бр. 74, 75 и 120 от 2002 г., бр. 56 от 2003 г., бр. 76, 79 и 103 от 2005 г., бр. 30, 75 и 82 от 2006 г., бр. 31 и 55 от 2007 г., бр. 36, 43 и 69 от 2008 г. и бр. 41, 74 и 82 от 2009 г.) се правят следните изменения:\n1. В чл. 10, ал. 4 думите „генералният комисар“ се заменят с „главният секретар“.\n2. В чл. 22 думата „продоволствието“ се заменя с „храните“.\n3. В чл. 29 думата „продоволствието“ се заменя с „храните“.\n4. В чл. 32а навсякъде думата „продоволствието“ се заменя с „храните“.\n§ 83. \nВ Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г. и бр. 23, 24 и 44 от 2009 г.) в чл. 62 се правят следните изменения: \n1. В ал. 6 т. 7 се изменя така:\n„7. директорите на Главна дирекция „Борба с организираната престъпност“, Главна дирекция „Криминална полиция“ и Главна дирекция „Досъдебно производство“ на Министерството на вътрешните работи - за целите на разкриването и разследването на престъпления;“.\n2. В ал. 8 думите „или на директора на Главна дирекция „Досъдебно производство“ се заменят с „или на директорите на Главна дирекция „Борба с организираната престъпност“, Главна дирекция „Криминална полиция“ и Главна дирекция „Досъдебно производство“ на Министерството на вътрешните работи“.\n§ 84.\n В Закона за културното наследство (обн., ДВ, бр. 19 от 2009 г.; Решение № 7 на Конституционния съд от 2009 г. - бр. 80 от 2009 г.) в чл. 5, ал. 2 след думата „отбраната“ запетаята се заменя със съюза „и“, а думите „и министъра на извънредните ситуации“ се заличават.\n§ 85.\n В Закона за мерките срещу изпирането на пари (обн., ДВ, бр. 85 от 1998 г.; изм., бр. 1 и 102 от 2001 г., бр. 31 от 2003 г., бр. 103 и 105 от 2005 г., бр. 30, 54, 59, 82 и 108 от 2006 г., бр. 52, 92 и 109 от 2007 г., бр. 16, 36, 67 и 69 от 2008 г. и бр. 22 и 23 от 2009 г.) се правят следните изменения и допълнения:\n1. В чл. 17 се създават ал. 3 - 8:\n„(3) Контролните органи на дирекция „Финансово разузнаване“ на Държавна агенция „Национална сигурност“ извършват проверки на място на лицата по чл. 3, ал. 2 и 3 по прилагането на мерките за превенция на използването на финансовата система за целите на изпирането на пари, както и при съмнение за изпиране на пари.\n(4) Контролни органи на дирекция „Финансово разузнаване“ на Държавна агенция „Национална сигурност“ са определените от председателя на Държавна агенция „Национална сигурност“ длъжностни лица от състава на дирекцията.\n(5) Проверките по ал. 1 могат да се извършват съвместно с органите, на които със специален закон е възложено да упражняват контрол върху лицата по чл. 3, ал. 2 и 3. \n(6) Проверките се извършват въз основа на писмена заповед на председателя на Държавна агенция „Национална сигурност“ или на оправомощено от него длъжностно лице, в която се посочват целите, срокът и мястото на проверката, проверяваното лице, както и имената и длъжностите на проверяващите лица.\n(7) Лицата по чл. 3, ал. 2 и 3, държавните органи, органите на местното самоуправление и техните служители са длъжни да оказват съдействие на контролните органи на дирекция „Финансово разузнаване“ на Държавна агенция „Национална сигурност“ при изпълнението на техните функции.\n(8) При извършване на проверките на място контролните органи по ал. 3 имат право на свободен достъп в служебните помещения на лицата по чл. 3, ал. 2 и 3, както и да изискват документи и да събират сведения във връзка с изпълнението на възложената им задача.“\n2. В чл. 23, ал. 1 след числото „15а“ се добавя „или откаже да даде съдействие по чл. 17, ал. 7, или да осигури свободен достъп в служебните помещения на лицата по чл. 3, ал. 2 и 3, да предостави изисканите документи или сведения по чл. 17, ал. 8“.\n3. В § 1 от допълнителните разпоредби:\nа) точка 4 се изменя така:\n„4. „Служби за сигурност“ са Националната разузнавателна служба, служба „Военна информация“ на Министерството на отбраната и Главна дирекция „Борба с организираната престъпност“ на Министерството на вътрешните работи;“;\nб) точка 5 се изменя така:\n„5. „Служби за обществен ред“ са главните дирекции „Криминална полиция“, „Охранителна полиция“, „Гранична полиция“, „Досъдебно производство“, „Пожарна безопасност и спасяване“ и „Гражданска защита“, областните дирекции на Министерството на вътрешните работи и служба „Военна полиция“ на Министерството на отбраната.“ \n§ 86. \nВ Закона за опазване на околната среда (обн., ДВ, бр. 91 от 2002 г.; попр., бр. 98 от 2002 г.; изм., бр. 86 от 2003 г., бр. 70 от 2004 г., бр. 74, 77, 88, 95 и 105 от 2005 г., бр. 30, 65, 82, 99, 102 и 105 от 2006 г., бр. 31, 41 и 89 от 2007 г., бр. 36, 52 и 105 от 2008 г. и бр. 12, 19, 32, 35, 47 и 82 от 2009 г.) се правят следните изменения:\n1. В чл. 23, ал. 1 думите „Министерството на извънредните ситуации“ се заменят с „Министерството на вътрешните работи“.\n2. В чл. 75, ал. 2 думите „министъра на транспорта“ се заменят с „министъра на транспорта, информационните технологии и съобщенията“.\n3. В чл. 110а, ал. 2 думите „министъра на извънредните ситуации, директора на Национална служба „Пожарна безопасност и защита на населението“ се заменят с „министъра на вътрешните работи“.\n4. В чл. 157а, ал. 2 думите „Министерството на извънредните ситуации, Националната служба „Пожарна безопасност и защита на населението“ се заменят с „Министерството на вътрешните работи“.\n§ 87.\n В Закона за отбраната и въоръжените сили на Република България (обн., ДВ, бр. 35 от 2009 г.; изм., бр. 74 и 82 от 2009 г.) се правят следните изменения:\n1. В чл. 39, ал. 1 и 2 думите „Министърът на извънредните ситуации“ се заменят с „Министърът на вътрешните работи“.\n2. В чл. 44, ал. 2 думите „директора на териториалната дирекция „Гражданска защита“ на Министерството на извънредните ситуации“ се заменят с „ръководителя на териториалното звено на Главна дирекция „Гражданска защита“ на Министерството на вътрешните работи“.\n3. В чл. 267, ал. 4, т. 4 думите „в Министерството на извънредните ситуации и“ се заличават.\n4. В чл. 276, ал. 2, т. 2 думите „Министерството на извънредните ситуации“ се заменят с „Министерството на вътрешните работи“.\n§ 88.\n В Закона за пазарите на финансови инструменти (обн., ДВ, бр. 52 от 2007 г.; изм., бр. 109 от 2007 г., бр. 69 от 2008 г. и бр. 24 от 2009 г.) в чл. 35, ал. 8 думите „генералния комисар“ се заменят с „главния секретар“.\n§ 89.\n В Закона за публичност на имуществото на лица, заемащи висши държавни длъжности (обн., ДВ, бр. 38 от 2000 г.; изм., бр. 28 и 74 от 2002 г., бр. 8 от 2003 г., бр. 38 от 2004 г., бр. 105 от 2005 г., бр. 38 и 73 от 2006 г., бр. 109 от 2007 г. и бр. 33, 69 и 94 от 2008 г.) в чл. 2, ал. 1, т. 27 думите „генералният комисар“ се заменят с „главният секретар“.\n§ 90.\n В Закона за публичното предлагане на ценни книжа (обн., ДВ, бр. 114 от 1999 г.; изм., бр. 63 и 92 от 2000 г., бр. 28, 61, 93 и 101 от 2002 г., бр. 8, 31, 67 и 71 от 2003 г., бр. 37 от 2004 г., бр. 19, 31, 39, 103 и 105 от 2005 г., бр. 30, 33, 34, 59, 63, 80, 84, 86 и 105 от 2006 г., бр. 25, 52, 53 и 109 от 2007 г., бр. 67 и 69 от 2008 г. и бр. 23, 24 и 42 от 2009 г.) се правят следните изменения:\n1. В чл. 71, ал. 9 думите „генералния комисар“ се заменят с „главния секретар“. \n2. В чл. 133, ал. 5, т. 3 думите „генералния комисар“ се заменят с „главния секретар“. \n§ 91.\n В Закона за пътищата (обн., ДВ, бр. 26 от 2000 г.; изм., бр. 88 от 2000 г., бр. 111 от 2001 г., бр. 47 и 118 от 2002 г., бр. 9 и 112 от 2003 г., бр. 6 и 14 от 2004 г., бр. 88 и 104 от 2005 г., бр. 30, 36, 64, 102, 105 и 108 от 2006 г., бр. 59 от 2007 г., бр. 43 и 69 от 2008 г. и бр. 12, 32, 41, 42, 75 и 82 от 2009 г.) чл. 10б се изменя така:\n„Чл. 10б. За движение по републиканските пътища на пътни превозни средства на Министерството на вътрешните работи, на Държавна агенция „Национална сигурност“, на Неотложната медицинска помощ и на въоръжените сили не се заплащат такси по чл. 10.“\n§ 92.\n В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г. и бр. 35 от 2009 г.) се правят следните изменения:\n1. Член 11 се изменя така:\n„Чл. 11. Приемането, пренасянето и доставката на кореспонденция, съдържаща класифицирана информация, се извършват от Министерството на вътрешните работи.“\n2. В чл. 14 ал. 2 се изменя така:\n„(2) Изискванията за пощенската сигурност се определят с наредба на министъра на транспорта, информационните технологии и съобщенията съгласувано с министъра на вътрешните работи и с председателя на Държавна агенция „Национална сигурност“.“\n§ 93.\n В Закона за регионалното развитие (обн., ДВ, бр. 50 от 2008 г.; изм., бр. 47 и 80 от 2009 г.) в чл. 18, ал. 4 думите „Министерството на държавната администрация и административната реформа и Министерството на извънредните ситуации“ се заменят с „и Министерството на вътрешните работи“.\n§ 94.\n В Закона за регистрация и контрол на земеделската и горската техника (обн., ДВ, бр. 79 от 1998 г.; изм., бр. 22 от 2003 г., бр. 74 и 88 от 2005 г., бр. 30, 34, 80, 82 и 102 от 2006 г., бр. 53 от 2007 г. и бр. 36, 43, 69 и 100 от 2008 г.) се правят следните изменения:\n1. В чл. 4 думите „Министерството на транспорта“ се заменят с „Министерството на транспорта, информационните технологии и съобщенията“.\n2. В чл. 9, ал. 14 думите „Министерството на извънредните ситуации“ се заменят с „Главна дирекция „Гражданска защита“.\n§ 95.\n В Закона за регулиране на водоснабдителните и канализационните услуги (обн., ДВ, бр. 18 от 2005 г.; изм., бр. 30, 65 и 102 от 2006 г., бр. 102 от 2008 г. и бр. 47 от 2009 г.) в чл. 18, ал. 1, т. 3 думите „министъра на извънредните ситуации“ се заменят с „министъра на вътрешните работи“.\n§ 96. \nВ Закона за устройство на територията (обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г. и бр. 6, 17, 19 и 80 от 2009 г.) се правят следните изменения:\n1. В чл. 75, ал. 4 думите „министъра на транспорта“ се заменят с „министъра на транспорта, информационните технологии и съобщенията“.\n2. В чл. 169, ал. 5 думите „министъра на извънредните ситуации“ се заменят с „министъра на вътрешните работи“.\n§ 97.\n В Закона за чистотата на атмосферния въздух (обн., ДВ, бр. 45 от 1996 г.; попр., бр. 49 от 1996 г.; изм., бр. 85 от 1997 г., бр. 27 от 2000 г., бр. 102 от 2001 г., бр. 91 от 2002 г., бр. 112 от 2003 г., бр. 95 от 2005 г., бр. 99 и 102 от 2006 г., бр. 86 от 2007 г., бр. 36 и 52 от 2008 г. и бр. 6 и 82 от 2009 г.) се правят следните изменения: \n1. В чл. 3, ал. 2, т. 4 след думите „Министерството на отбраната“ запетаята се заменя със съюза „и“, а думите „и Министерството на извънредните ситуации“ се заличават.\n2. Навсякъде в закона думите „министърът на транспорта“, „министъра на транспорта“ и „Министерството на транспорта“ се заменят съответно с „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\n§ 98.\n В Закона за храните (обн., ДВ, бр. 90 от 1999 г.; изм., бр. 102 от 2003 г., бр. 70 от 2004 г., бр. 87, 99 и 105 от 2005 г., бр. 30, 31, 34, 51, 55, 80 и 96 от 2006 г., бр. 31, 51 и 53 от 2007 г., бр. 36 и 69 от 2008 г. и бр. 23, 41, 74 и 82 от 2009 г.) се правят следните изменения:\n1. В чл. 29е:\nа) в ал. 2 думите „генералният комисар“ се заменят с „главният секретар“;\nб) в ал. 4 думата „продоволствието“ се заменя с „храните“.\n2. В останалите текстове на закона думата „продоволствието“ се заменя с „храните“.\n§ 99. \nВ Закона за чужденците в Република България (обн., ДВ, бр. 153 от 1998 г.; изм., бр. 70 от 1999 г., бр. 42 и 112 от 2001 г., бр. 45 и 54 от 2002 г., бр. 37 и 103 от 2003 г., бр. 37 и 70 от 2004 г., бр. 11, 63 и 88 от 2005 г., бр. 30 и 82 от 2006 г., бр. 11, 29, 52, 63 и 109 от 2007 г., бр. 13, 26, 28 и 69 от 2008 г. и бр. 12, 32, 36, 74 и 82 от 2009 г.) се правят следните изменения:\n1. В чл. 9в, ал. 3 думите „Министерството на транспорта“ се заменят с „Министерството на транспорта, информационните технологии и съобщенията“.\n2. В чл. 44, ал. 1 след думите „главните дирекции“ се добавя „Борба с организираната престъпност“ и се поставя запетая.\n§ 100. \nЗаконът влиза в сила един месец след обнародването му в „Държавен вестник“ с изключение на § 1, 2, 21, 36, 39, 41, 44, 45, 49, 50, 51, 53, 55, 56, 57, 59, 62, 63, 64, 65, 70 и 91, които влизат в сила от деня на обнародването му.\nЗаконът е приет от 41-ото Народно събрание на 11 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n12715"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9781",
    "meta": [],
    "text": "УКАЗ № 372\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за лекарствените продукти в хуманната медицина, приет от ХLI Народно събрание на 6 ноември 2009 г.\nИздаден в \nСофия на 6 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за лекарствените продукти в хуманната медицина \n(обн., ДВ, бр. 31 от 2007 г.; изм., бр. 19 от 2008 г.; бр. 65 от 2008 г. – Решение № 5 на Конституционния съд от 2008 г.; изм., бр. 71 от 2008 г., бр. 10, 23 и 41 от 2009 г.)\n§ 1. \nВ чл. 262 се създава ал. 8:\n„(8) Със средства от републиканския бюджет извън обхвата на задължителното здравно осигуряване могат да се заплащат лекарствени продукти, отпускани по лекарско предписание, които не са включени в списъка по ал. 1, необходими за профилактика или лечение при епидемични взривове, епидемии, пандемии, както и при наличието на предполагаемо или потвърдено разпространение на химически или биологични агенти или ядрена радиация.“\nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 6 ноември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n12479"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9616",
    "meta": [],
    "text": "УКАЗ № 377\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за лова и опазване на дивеча, приет от ХLI Народно събрание на 5 ноември 2009 г.\nИздаден в \nСофия на 16 ноември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за лова и опазване на дивеча \n(обн., ДВ, бр. 78 от 2000 г.; изм., бр. 26 от 2001 г., бр. 77 и 79 от 2002 г., бр. 88 от 2005 г., бр. 82 и 108 от 2006 г., бр. 64 от 2007 г., бр. 43, 67, 69 и 91 от 2008 г., бр. 6 и 80 от 2009 г.)\n§ 1. \nВ чл. 4 ал. 2 се изменя така:\n„(2) При осъществяване на държавната политика в ловното стопанство Изпълнителната агенция по горите се подпомага от ловните сдружения по чл. 30, ал. 1.“\n§ 2. \nВ чл. 7 се правят следните изменения:\n1. В ал. 5, т. 1 думите „сдружения по чл. 30“ са заменят с „дружини по чл. 29“. \n2. В ал. 6 изречение второ се заличава.\n3. В ал. 7 думите „и управителния съвет на Националното ловно сдружение“ се заличават.\n§ 3. \nВ чл. 22, ал. 2 изречение първо се изменя така: „Изпълнителният директор на Изпълнителната агенция по горите, въз основа на изискуема норма за ловна площ от 70 хектара за един ловец, ежегодно определя максималния брой на ловците в ловните сдружения по чл. 30, както и сдруженията, които могат да организират курсове за подготовка на кандидати за придобиване право на лов, и броя на свободните места в тях.“\n§ 4. \nВ чл. 23 ал. 2 се изменя така:\n„(2) Билетът за лов и разрешителното за лов се издават по образци, утвърдени от изпълнителния директор на Изпълнителната агенция по горите.“\n§ 5. \nВ чл. 23а, ал. 2 думите „председателя на Националното ловно сдружение“ се заличават.\n§ 6. \nСъздава се нов чл. 29:\n„Чл. 29. (1) Български граждани, придобили право на лов, се обединяват в ловна дружина с оглед на общността на техните интереси за стопанисване и опазване на дивеча в един ловностопански район.\n(2) За сформирането на ловна дружина са необходими най-малко 20 ловци. В един ловностопански район по чл. 7, ал. 5, т. 1 се сформира само една ловна дружина.\n(3) Един ловец може да членува само в една ловна дружина.“ \n§ 7. \nЧлен 30 се изменя така:\n„Чл. 30. (1) Лицата по чл. 29, обединени в ловни дружини, учредяват ловно сдружение на територията на едно или повече от едно съседно държавно горско стопанство и/или държавно ловно стопанство с цел осъществяване на дейности, свързани с възпроизводство, стопанисване, опазване и ползване на дивеча.\n(2) Ловното сдружение ръководи и организира дейността на дружините по възпроизводството, стопанисването, опазването и ползването на дивеча върху предоставените им ловностопански райони. Сдружението защитава интересите на ловците, сдружени при условията и по реда на чл. 29, пред съответните държавни и общински органи.\n(3) Ловните сдружения регистрират ловните дружини в държавните горски стопанства, съответно държавните ловни стопанства.\n(4) За извършване на регистрацията по ал. 3 ловното сдружение представя: \n1. списъци на ловните дружини, съдържащи наименование на дружината, площ на ловностопанския район, имената и единния граждански номер на ловците, членуващи в тях;\n2. протоколи от общите събрания на дружините, съдържащи решение за избор на председател и ръководство на дружината.\n(5) Ловните сдружения по ал. 1 са юридически лица, регистрирани при условията и по реда на Закона за юридическите лица с нестопанска цел.\n(6) Една ловна дружина може да учредява, съответно членува, само в едно ловно сдружение.\n(7) Председателят на ловното сдружение сключва трудов договор със специалист по ловно стопанство. Специалистът по ловно стопанство организира ловностопанската дейност на сдружението.“\n§ 8. \nЧлен 31 се изменя така:\n„Чл. 31. (1) Ловните сдружения по чл. 30 могат да се обединяват на доброволен принцип.\n(2) Национално ловно сдружение е това сдружение, което обединява ловни сдружения, в които броят на членуващите ловци е повече от половината от общия брой на регистрираните в страната лица, придобили право на лов. Ако не е изпълнено това условие за нито едно от лицата по ал. 1, за Национално ловно сдружение се определя това сдружение, в което членуват най-голям брой ловци, но не по-малко от една трета от общия брой на регистрираните в страната лица, придобили право на лов.\n(3) Обединенията на ловните сдружения по ал. 1 са ловни сдружения – юридически лица, регистрирани при условията и по реда на Закона за юридическите лица с нестопанска цел.\n(4) Националното ловно сдружение ръководи, координира и контролира дейността на своите членове по стопанисването и опазването на дивеча в предоставените им ловностопански райони. \n(5) Едно ловно сдружение може да участва само в едно обединение по реда на ал. 1.“\n§ 9. \nВ чл. 37а, ал. 2 думите „и председателя на Националното ловно сдружение“ се заличават.\n§ 10.\n В чл. 44, ал. 5 думите „по предложение на управителния съвет на Националното ловно сдружение“ се заличават.\n§ 11.\n Член 58 се изменя така:\n„Чл. 58. (1) В разрешителното за лов се вписват имената на ловците, номерата на ловните билети, начинът, датата и мястото на ловуване, видът и броят на разрешения за лов дивеч и името на ръководителя на лова при групов лов. \n(2) Когато се извършва лов в ловностопански райони, които са предоставени на лицата по чл. 30, ал. 1, в разрешителното за лов се вписва и номерът на членските карти.“\n§ 12.\n В чл. 65а, ал. 1 т. 1 се отменя.\n§ 13.\n Създава се чл. 69а:\n„Чл. 69а. (1) Условията и редът за достъп, преминаване и престой на лица в района, в който са разположени биотехнически съоръжения в държавните ловни стопанства и в дивечовъдните участъци в държавните горски стопанства, се определят със заповед на директора на съответното държавно ловно стопанство или държавно горско стопанство.\n(2) Заповедите по ал. 1 се публикуват в официалната интернет страница на Изпълнителната агенция по горите, поставят се на видно място в сградата на съответното държавно ловно стопанство или държавно горско стопанство и се съобщават на лицето, на което е предоставено стопанисването на дивеча, по реда на Административнопроцесуалния кодекс.\n(3) Лицето, което стопанисва дивеча, поставя в района, в който е разположено биотехническото съоръжение, обозначителни табели, които съдържат информация, определена с правилника за прилагане на закона.“\n§ 14.\n В чл. 83г, ал. 2 думите „чл. 30, ал. 3“ се заменят с „чл. 22, ал. 2“.\n§ 15.\n Създава се чл. 83л:\n„Чл. 83л. (1) Който наруши реда за достъп, преминаване и престой в район, където са разположени биотехнически съоръжения по чл. 69а, му се налага глоба от 200 до 500 лв.\n(2) Когато нарушението по ал. 1 е извършено повторно в двегодишен срок от влизането в сила на наказателното постановление, глобата е в троен размер.“\n§ 16.\n В преходните и заключителните разпоредби на Закона за изменение и допълнение на Закона за лова и опазване на дивеча (ДВ, бр. 91 от 2008 г.) в § 64 ал. 2 се отменя.\n§ 17.\n В приложение № 4 към чл. 54, ал. 1 т. 3.2 се изменя така:\n„\n    \n        \n            \n            \n3.2. \n            \n            \n            \nГрупов лов на дива свиня\n            \n            \n            \nот 1 октомври до втората неделя на месец януари\n            \n        \n    \n \n“\nЗаключителна разпоредба\n§ 18.\n Лицата по § 64, ал. 1, изречение първо от Закона за изменение и допълнение на Закона за лова и опазване на дивеча (ДВ, бр. 91 от 2008 г.), които до влизането в сила на този закон са извършили действия по стопанисването на дивеча в съществуващите ловностопански райони на ловните сдружения, запазват правото си за ползване на дивеча за ловен сезон 2009 г.\nЗаконът е приет от 41-ото Народно събрание на 5 ноември 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n12566"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9817",
    "meta": [],
    "text": "УКАЗ № 418\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за политическа и гражданска реабилитация на репресирани лица, приет от ХLI Народно събрание на 22 декември 2009 г.\nИздаден в \nСофия на 23 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за политическа и гражданска реабилитация на репресирани \nлица \n(обн., ДВ, бр. 50 от 1991 г.; изм., бр. 52 от 1994 г., бр. 12 от 2004 г., бр. 29 от 2005 г., бр. 30 и 81 от 2006 г., бр. 60 от 2007 г. и\n бр. 26 от 2008 г.)\n§ 1. \nВ § 6 от преходните и заключителните разпоредби на Закона за изменение и допълнение на Закона за политическа и гражданска реабилитация на репресирани лица (ДВ, бр. 12 от 2004 г.) думите „тригодишен срок от влизането му в сила“ се заменят със „срок до 31 декември 2011 г.“.\n§ 2.\n В § 10 от преходните и заключителните разпоредби на Закона за изменение и допълнение на Закона за политическа и гражданска реабилитация на репресирани лица (обн., ДВ, бр. 29 от 2005 г.; изм., бр. 81 от 2006 г. и бр. 26 от 2008 г.) думите „тригодишен срок от влизането му в сила“ се заменят със „срок до 31 декември 2011 г.“.\n§ 3.\n В § 11 от преходните и заключителните разпоредби на Закона за изменение и допълнение на Закона за политическа и гражданска реабилитация на репресирани лица (обн., ДВ, бр. 29 от 2005 г.; изм., бр. 81 от 2006 г. и бр. 26 от 2008 г.) думите „2009 г.“ се заменят с „2011 г.“.\nЗаключителна разпоредба\n§ 4.\n Законът влиза в сила от 1 януари 2010 г., с изключение на:\n1. параграф 1, който влиза в сила от 17 февруари 2007 г.; \n2. параграф 2, който влиза в сила от 9 април 2008 г.\nЗаконът е приет от 41-ото Народно събрание на 22 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13862"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9814",
    "meta": [],
    "text": "УКАЗ № 417\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за съдебната власт, приет от ХLI Народно събрание на 22 декември 2009 г.\nИздаден в \nСофия на 23 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за съдебната власт \n(обн., ДВ, бр. 64 от 2007 г.; изм. и доп., бр. 69 и 109 от 2008 г. и бр. 25, 33 и 42 от 2009 г.)\n§ 1. \nВ чл. 18, ал. 1 се създава т. 10:\n„10. е дисциплинарно освободен от длъжност изборен член на Висшия съдебен съвет.“\n§ 2. \nВ чл. 27 се правят следните изменения и допълнения:\n1. Създава се нова ал. 3:\n„(3) Мандатът на изборен член на Висшия съдебен съвет не може да бъде прекратен предсрочно поради подаване на оставка на основание чл. 130, ал. 8, т. 1 от Конституцията на Република България, ако срещу него е образувано дисциплинарно производство за налагане на наказание дисциплинарно освобождаване от длъжност по чл. 308, ал. 3, до приключване на производството.“\n2. Досегашната ал. 3 става ал. 4 и в нея думите „член на Висшия съдебен съвет“ се заменят с „изборен член на Висшия съдебен съвет“ и думите „избран от органите на съдебната власт“ се заличават.\n3. Досегашната ал. 4 става ал. 5 и в нея думите „започва по искане“ се заменят с „може да започне и по искане.“\n4. Досегашната ал. 5 става ал. 6 и в нея думите „ал. 3 или 4“ се заменят с „ал. 4 или 5“.\n§ 3. \nВ чл. 162 се правят следните изменения и допълнения:\n1. Създава се нова т. 5:\n„5. не е дисциплинарно освободено от длъжност изборен член на Висшия съдебен съвет за накърняване престижа на съдебната власт;“.\n2. Досегашната т. 5 става т. 6.\n§ 4. \nВ чл. 225, ал. 2 се създава изречение второ: „Обезщетение не се изплаща и в случаите по чл. 308, ал. 3.“\n§ 5. \nВ чл. 232 след думите „освобождаване от длъжност на“ се добавя „изборен член на Висшия съдебен съвет“.\n§ 6. \nВ чл. 307 се правят следните изменения и допълнения:\n1. Създава се нова ал. 2:\n„(2) На изборен член на Висшия съдебен съвет се налага дисциплинарно наказание за извършено тежко нарушение или системно неизпълнение на служебните задължения, както и за действия, които накърняват престижа на съдебната власт.“\n2. Досегашните ал. 2 и 3 стават съответно ал. 3 и 4.\n3. Създава се нова ал. 5:\n„(5) За накърняване престижа на съдебната власт от изборен член на Висшия съдебен съвет, чийто мандат е предсрочно прекратен поради подаване на оставка на основание чл. 130, ал. 8, т. 1 от Конституцията, същият носи дисциплинарна отговорност, ако е възстановен на длъжност съдия, прокурор или следовател.“\n4. Досегашните ал. 4 и 5 стават съответно ал. 6 и 7.\n§ 7. \nВ чл. 308 се правят следните изменения и допълнения:\n1. Създава се нова ал. 3:\n„(3) За извършено дисциплинарно нарушение по чл. 307, ал. 2 на изборен член на Висшия съдебен съвет се налага дисциплинарно наказание освобождаване от длъжност.“\n2. Досегашната ал. 3 става ал. 4.\n§ 8.\n В чл. 310, ал. 3 изречение второ се изменя така: „При нарушение по чл. 307, ал. 2, предложение трето и по чл. 307, ал. 4, т. 4 сроковете по ал. 1 започват да текат от публичното оповестяване на действията, накърняващи престижа на съдебната власт.“\n§ 9. \nВ чл. 311, т. 2 се създава буква „в“:\n„в) по чл. 308, ал. 3 на изборен член на Висшия съдебен съвет.“\n§ 10. \nВ чл. 316 ал. 1 се изменя така:\n„(1) Дисциплинарните наказания по чл. 308, ал. 1, т. 3, 4 и 6 на съдия, прокурор и следовател, дисциплинарните наказания на административен ръководител и на заместник на административния ръководител, както и дисциплинарното наказание по чл. 308, ал. 3 на изборен член на Висшия съдебен съвет се налагат с решение на Висшия съдебен съвет.“\n§ 11. \nЧлен 324 се изменя така:\n„Чл. 324. Влязлото в сила решение за налагане на дисциплинарно наказание на съдия, прокурор или следовател, на административен ръководител и на заместник на административен ръководител, както и на изборен член на Висшия съдебен съвет се обявява на страницата на Висшия съдебен съвет в интернет.“\nПреходни и заключителни разпоредби\n§ 12. \nОбразуваните дисциплинарни производства, свързани с предсрочно прекратяване мандата на изборен член на Висшия съдебен съвет, се приключват по реда на този закон. \n§ 13. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 22 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13862"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9625",
    "meta": [],
    "text": "УКАЗ № 411\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за Националния архивен фонд, приет от ХLI Народно събрание на 18 декември 2009 г.\nИздаден в \nСофия на 22 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за Националния архивен фонд\n (обн., ДВ, бр. 57 от 2007 г.; изм., бр. 19, 42, 78, 92 и 93 от 2009 г.)\n§ 1. \nВ чл. 13 се правят следните изменения:\n1. В т. 11 думите „и упълномощава директорите на държавните архиви за осъществяване на такива сделки“ се заличават.\n2. В т. 14 запетаята след думите „експертно-проверочна комисия“ се заменя със съюза „и“, а думите „и съответните експертни комисии в държавните архиви“ се заличават.\n§ 2. \nВ глава втора, в наименованието на раздел II думата „териториални“ се заменя с „регионални“.\n§ 3. \nЧлен 18 се изменя така:\n„Чл. 18. Структурата на Държавна агенция „Архиви“ включва централни и регионални държавни архиви. Регионалните държавни архиви се определят с Устройствения правилник на Държавна агенция „Архиви“.“\n§ 4. \nЧлен 20 се отменя.\n§ 5.\n В чл. 21 думата „общински“ се заменя с „обществени“, а думите „за периода след 1878 г.“ се заличават.\n§ 6. \nЧлен 23 се отменя.\n§ 7.\n Член 24 се изменя така:\n„Чл. 24. Обект на дейността на регионалните държавни архиви са определените за постоянно запазване документи на областните администрации, на общините на територията на съответния регион, на териториалните структури на държавните органи и на други държавни и общински институции, намиращи се на територията на региона, на органи и организации с местно значение, както и документалното наследство на значими личности от местно значение.“\n§ 8. \nЧлен 26 се отменя.\n§ 9. \nВ чл. 27 се правят следните изменения: \n1. Алинея 1 се изменя така:\n„(1) Превантивният, текущият и последващият контрол по изпълнението на задълженията по този закон се осъществяват от председателя на агенцията или оправомощени от него длъжностни лица.“\n2. Алинеи 4 и 5 се отменят.\n§ 10. \nВ чл. 43, ал. 2 думите „директорите на съответните държавни архиви“ се заменят с „председателя на Държавна агенция „Архиви“.\n§ 11. \nВ чл. 47, ал. 2 думите „директора на приемащия ги държавен архив“ се заменят с „председателя на Държавна агенция „Архиви“.\n§ 12. \nВ чл. 55, ал. 5 думите „от експертните оценителни комисии на приемащите ги архиви“ се заменят с „по ред, определен с Устройствения правилник на Държавна агенция „Архиви“.\n§ 13. \nВ чл. 100, ал. 2 думите „или от директорите на държавните архиви, когато им е възложено от председателя на агенцията“ се заличават.\nПреходни и заключителни разпоредби\n§ 14. \nРегионалните държавни архиви са правоприемник на документите на Софийския държавен архив и териториалните държавни архиви, на техните пасиви, активи и други права и задължения.\n§ 15. \nПравоотношенията на служителите на териториалните държавни архиви се уреждат съгласно чл. 123 от Кодекса на труда, чл. 87а от Закона за държавния служител и в съответствие с определените с Устройствения правилник на Държавна агенция „Архиви“ структура и числен състав.\n§ 16. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 18 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13785"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9627",
    "meta": [],
    "text": "УКАЗ № 413\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса на труда, приет от ХLI Народно събрание на 18 декември 2009 г.\nИздаден в \nСофия на 22 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Кодекса на труда \n(обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от \n2007 г., бр. 43, 94, 108 и 109 от 2008 г. и бр. 35 \nи 41 от 2009 г.)\n§ 1. \nВ чл. 140, ал. 4, т. 2 накрая се добавя „както и работнички и служителки в напреднал етап на лечение ин-витро“.\n§ 2.\n В чл. 147, ал. 1, т. 2 накрая се добавя „както и работнички и служителки в напреднал етап на лечение ин-витро“.\n§ 3. \nВ чл. 157, ал. 2 се правят следните допълнения:\n1. В изречение първо след думите „или служителка“ се добавя „както и работничка и служителка в напреднал етап на лечение ин-витро“.\n2. В изречение второ след думата „служителка“ се добавя „както и на работничка и служителка в напреднал етап на лечение ин-витро“.\n§ 4. \nВ чл. 307 се правят следните допълнения:\n1. В ал. 1 след думата „кърмачки“ се добавя „както и работнички и служителки в напреднал етап на лечение ин-витро“.\n2. В ал. 2 след думата „кърмачката“ се добавя „както и работничката и служителката в напреднал етап на лечение ин-витро“.\n§ 5. \nВ чл. 308 след думата „бременните“ се добавя „и работничките и служителките в напреднал етап на лечение ин-витро“.\n§ 6. \nВ чл. 309 се правят следните изменения и допълнения:\n1. В ал. 1, изречение първо след думата „кърмачка“ се добавя „както и работничка и служителка в напреднал етап на лечение ин-витро“, а думите „на бременната или кърмачката“ се заменят с „им“.\n2. В ал. 2, изречение първо думите „или кърмачката“ се заменят с „кърмачката, работничката и служителката в напреднал етап на лечение ин-витро, както“.\n3. В ал. 4 накрая се добавя „както и работнички и служителки в напреднал етап на лечение ин-витро“.\n§ 7. \nВ чл. 310 след думите „бременна жена“ се добавя „работничка и служителка в напреднал етап на лечение ин-витро“.\n§ 8. \nВ чл. 313а, ал. 1 след думата „служителка“ се добавя „както и работничка и служителка в напреднал етап на лечение ин-витро“.\n§ 9.\n В чл. 333, ал. 5, изречение първо след думата „служителка“ се добавя „както и работничка и служителка в напреднал етап на лечение ин-витро“.\n§ 10. \nВ § 1 от допълнителните разпоредби се създава т. 13:\n„13. „Работнички и служителки в напреднал етап на лечение ин-витро“ са работнички и служителки, които са в етап на лечение чрез методите на асистирана репродукция, включващ периода от фоликуларната пункция до ембриотрансфера, но не повече от 20 дни.“\n§ 11.\n Параграф 3б от преходните разпоредби се изменя така:\n„§ 3б. От 1 януари 2010 г. до 31 декември 2010 г. след предварително съгласуване с представителите на синдикалните организации и с представителите на работниците и служителите по чл. 7, ал. 2 периодът, за който се въвежда непълното работно време по чл. 138а, ал. 1, може да бъде удължен с още три месеца.“\nЗаключителни разпоредби\n§ 12. \nВ Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г. и бр. 23, 25, 35, 41, 42, 93, 95 и 99 от 2009 г.) в чл. 48 се правят следните допълнения:\n1. В заглавието след думите „бременност или кърмене“ се добавя „или напреднал етап на лечение ин-витро“.\n2. В ал. 1 след думите „бременност или кърмене на дете“ се добавя „или напреднал етап на лечение ин-витро“.\n§ 13.\n В Закона за държавния служител (обн., ДВ, бр. 67 от 1999 г.; изм., бр. 1 от 2000 г., бр. 25, 99 и 110 от 2001 г., бр. 45 от 2002 г., бр. 95 от 2003 г., бр. 70 от 2004 г., бр. 19 от 2005 г., бр. 24, 30 и 102 от 2006 г., бр. 59 и 64 от 2007 г., бр. 43, 94 и 108 от 2008 г. и бр. 35, 42 и 74 от 2009 г.) се правят следните допълнения:\n1. В чл. 87 след думата „жени“ се добавя „жени в напреднал етап на лечение ин-витро“.\n2. В чл. 107б, ал. 2, изречение първо накрая се добавя „или е в напреднал етап на лечение ин-витро“.\n3. В допълнителната разпоредба се създава нов § 1:\n„§ 1. По смисъла на този закон „жени (служителки) в напреднал етап на лечение ин-витро“ са жени (служителки), които са в етап на лечение чрез методите на асистирана репродукция, включващ периода от фоликуларната пункция до ембриотрансфера, но не повече от 20 дни.“\n§ 14.\n В Закона за защита от дискриминация (обн., ДВ, бр. 86 от 2003 г.; изм., бр. 70 от 2004 г., бр. 105 от 2005 г., бр. 30 и 68 от 2006 г., бр. 59 и 100 от 2007 г., бр. 69 и 108 от 2008 г. и бр. 42 и 74 от 2009 г.) се правят следните изменения и допълнения:\n1. В чл. 7, ал. 1, т. 7 думите „бременни жени и майки, установена със закон, освен ако бременната жена или майката не желае да се ползва от тази закрила и е уведомила“ се заменят с „бременни жени, жени в напреднал етап на лечение ин-витро и майки, установена със закон, освен ако те не желаят да се ползват от тази закрила и са уведомили“.\n2. В § 1 от допълнителните разпоредби се създава т. 16:\n„16. „Жени в напреднал етап на лечение ин-витро“ са жени, които са в етап на лечение чрез методите на асистирана репродукция, включващ периода от фоликуларната пункция до ембриотрансфера, но не повече от 20 дни.“\n§ 15. \nЗаконът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 18 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13783"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9745",
    "meta": [],
    "text": "УКАЗ № 414\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Протокола за Регистрите за изпускане и пренос на замърсители към Конвенцията за достъпа до информация, участието на обществеността в процеса на вземането на решения и достъпа до правосъдие по въпроси на околната среда, приет от ХLI Народно събрание на 18 декември 2009 г.\nИздаден в \nСофия на 22 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Протокола за Регистрите за изпускане и пренос на замърсители към Конвенцията за достъпа до информация, участието на обществеността в процеса на вземането на решения и достъпа до правосъдие по въпроси на околната среда\nЧлен единствен. \nРатифицира Протокола за Регистрите за изпускане и пренос на замърсители към Конвенцията за достъпа до информация, участието на обществеността в процеса на вземането на решения и достъпа до правосъдие по въпроси на околната среда, подписан на 21 май 2003 г. в Киев, Украйна.\nЗаконът е приет от 41-ото Народно събрание на 18 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13782"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9744",
    "meta": [],
    "text": "УКАЗ № 412\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за енергетиката, приет от ХLI Народно събрание на 18 декември 2009 г.\nИздаден в \nСофия на 22 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за енергетиката \n(обн., ДВ, бр. 107 от 2003 г.; изм. и доп., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г. и бр. 35, 41, 42 и 82 от 2009 г.)\n§ 1. \nЧлен 3 се изменя така:\n„Чл. 3. (1) Държавната политика в енергетиката се осъществява чрез Народното събрание и Министерския съвет.\n(2) Народното събрание приема Енергийна стратегия на Република България по предложение на Министерския съвет, с която се определят основните цели, етапи, средства и методи за развитие на енергетиката.\n(3) Министерският съвет ръководи енергетиката на страната в съответствие с приетата от Народното събрание Енергийна стратегия.“\n§ 2. \nВ чл. 4 се правят следните изменения:\n1. В ал. 2, т. 1 думата „приемане“ се заменя с „одобряване“.\n2. В ал. 3 думите „Министерския съвет“ се заменят с „Народното събрание“, а думите „чл. 4, ал. 2, т. 1“ се заменят с „чл. 3, ал. 2“.\n§ 3.\n В чл. 8, ал. 5 думите „Министерския съвет“ се заменят с „Народното събрание“.\n§ 4. \nВ чл. 30, ал. 1, т. 7 думите „с изключение на цените за транзитен пренос“ се заличават.\nЗаконът е приет от 41-ото Народно събрание на 18 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13784"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9715",
    "meta": [],
    "text": "УКАЗ № 410\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за чужденците в Република България, приет от ХLI Народно събрание на 18 декември 2009 г.\nИздаден в \nСофия на 22 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за чужденците в Република България \n(обн., ДВ, бр. 153 от 1998 г.; изм. и доп., бр. 70 от 1999 г., бр. 42 и 112 от 2001 г., бр. 45 и 54 от 2002 г., бр. 37 и 103 от 2003 г., бр. 37 и 70 от 2004 г., бр. 11, 63 и 88 от 2005 г., бр. 30 и 82 от 2006 г., бр. 11, 29, 52, 63 и 109 от 2007 г., бр. 13, 26, 28 и 69 от 2008 г. и бр. 12, 32, 36, 74, 82 и 93 от 2009 г.)\n§ 1.\n В чл. 9а се правят следните допълнения:\n1. В ал. 3 се създава изречение второ: „Биометричните данни, които включват изображение на лицето и десет пръстови отпечатъка на кандидата, се събират по ред, определен с акт на Министерския съвет.“ \n2. Създава се ал. 5:\n„(5) От изискването за снемане на пръстови отпечатъци се освобождават следните кандидати:\n1. деца на възраст под 12 години;\n2. лица, при които снемането на пръстови отпечатъци е физически невъзможно; ако е възможно снемането на пръстови отпечатъци от по-малко от 10 пръста, се снема съответният брой пръстови отпечатъци; ако снемането е временно невъзможно, от кандидата се изисква да даде пръстови отпечатъци при следващото заявление;\n3. държавните или правителствените ръководители и членовете на националното правителство и придружаващите ги съпруги/съпрузи, както и членовете на официалната им делегация, когато са поканени от правителства на държави членки или от международни организации с официална цел;\n4. кралски особи и други високопоставени членове на кралското семейство, когато са поканени от правителства на държави членки или от международни организации с официална цел.“\n§ 2. \nЧлен 14а се отменя.\nЗаконът е приет от 41-ото Народно събрание на 18 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13786"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9653",
    "meta": [],
    "text": "УКАЗ № 409\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за опазване на околната среда, приет от ХLI Народно събрание на 16 декември 2009 г.\nИздаден в \nСофия на 22 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за опазване на околната среда \n(обн., ДВ, бр. 91 от 2002 г.; попр., бр. 98 от 2002 г.; изм., бр. 86 от 2003 г., бр. 70 от 2004 г., бр. 74, 77, 88, 95 и 105 от 2005 г., бр. 30, 65, 82, 99, 102 и 105 от 2006 г., бр. 31, 41 и 89 от 2007 г., бр. 36, 52 и 105 от 2008 г. и бр. 12, 19, 32, 35, 47, 82 и 93 от 2009 г.)\n§ 1.\n В чл. 22 се правят следните изменения:\n1. Алинея 1 се изменя така:\n„(1) Министърът на околната среда и водите ежегодно внася в Министерския съвет доклад за състоянието на околната среда, който след приемането му се публикува като Национален доклад за състоянието и опазването на околната среда на интернет страницата на Министерството на околната среда и водите и на Изпълнителната агенция по околна среда.“\n2. В ал. 2 думите „Народното събрание“ се заменят с „Министерския съвет“.\n§ 2. \nВ чл. 62 се правят следните изменения и допълнения:\n1. В ал. 1 думите „30 октомври“ се заменят с „28 февруари“, думата „следващата“ се заменя с „текущата“, а след думата „година“ се добавя „и годишен отчет за дейността през предходната календарна година“.\n2. Алинея 3 се отменя.\n3. В ал. 4 думите „по ал. 1 и годишния отчет по ал. 3“ се заменят с „и годишния отчет по ал. 1“.\n§3. \nВ чл. 69 се правят следните изменения и допълнения:\n1. В ал. 1 думите „в разрешителните или в комплексните разрешителни“ се заличават.\n2. В ал. 5 се създава изречение второ: „Текущите санкции са с фиксиран размер или нарастващи.“\n3. В ал. 8 думите „в разрешителните или в комплексните разрешителни“ се заличават. \n§ 4. \nВ чл. 69а, ал. 1, т. 2 и в ал. 2 думите „в разрешителните или в комплексните разрешителни“ се заличават.\n§ 5. \nВ чл. 69б се правят следните изменения:\n1. В ал. 1, 4, 5 и 6 думите „в разрешителните или в комплексните разрешителни“ се заличават.\n2. В ал. 8 думите „съгласно разрешителните и комплексните разрешителни“ се заличават.\n3. В ал. 10 думите „в разрешителните или в комплексните разрешителни“ се заличават.\n§ 6. \nВ чл. 69в, ал. 1, 3 и 13 думите „в разрешителните или в комплексните разрешителни“ се заличават.\n§ 7.\n Член 70 се отменя.\n§ 8. \nЧлен 83 се изменя така:\n„Чл. 83. (1) Оценките по чл. 81, ал. 1 се възлагат от възложителя на плана или програмата или от възложителя на предложението по чл. 81, ал. 1, т. 2 на колектив от експерти с ръководител.\n(2) Ръководителят и членове на колектива по ал. 1 могат да са български и чуждестранни физически лица, които притежават образователно-квалификационна степен „магистър“. \n(3) В хода на консултациите по процедурата по оценка на въздействието върху околната среда (ОВОС) компетентният орган по околна среда може по своя преценка или при поискване да препоръча на възложителя екипът поал. 1 да включва експерти с определена компетентност, съобразена със спецификата на инвестиционното предложение или с местоположението му. \n(4) Членовете на колектива и ръководителят по ал. 1 трябва да декларират писмено, че:\n1. не са лично заинтересувани от реализацията на съответното инвестиционно предложение, плана или програмата;\n2. познават изискванията на действащата българска и европейска нормативна уредба по околна среда и при работата си по оценките по чл. 81, ал. 1 се позовават и съобразяват с тези изисквания и с приложими методически документи; изискванията към декларациите се определят с наредбите по чл. 90, ал. 1 и чл. 101, ал. 1.\n(5) Членовете на колектива и ръководителят, изготвили оценките по чл. 81, ал. 1, дават заключение, ръководейки се от принципите за предотвратяване на риска за човешкото здраве и осигуряване на устойчиво развитие съобразно действащите в страната норми за качество на околната среда.“\n§ 9. \nВ чл. 84, ал. 2 думите „регистрирани експерти“ се заменят с „експертите по чл. 83, ал. 1“.\n§ 10.\n В чл. 86, ал. 1 думите „ал. 1 – 3“ се заличават.\n§ 11.\n В чл. 87, ал. 1, т. 1 думите „регистрираните експерти“ се заменят с „експертите по чл. 83, ал. 1“.\n§ 12.\n В чл. 96 се правят следните изменения:\n1. В ал. 1, т. 8 думите „ал. 3“ се заменят с „ал. 5“.\n2. В ал. 6 думата „14-дневен“ се заменя с „30-дневен“.\n§ 13.\n В чл. 99, ал. 2 думите „до 3 месеца“ се заменят с „до 45 дни“.\n§ 14.\n Създава се чл. 103а: \n„Чл. 103а. (1) Предотвратяването на големи аварии и ограничаването на последствията от тях се отчитат при:\n1. устройственото планиране на територията, и\n2. планирането на защитата на населението и околната среда. \n(2) При устройственото планиране на територията целите по ал. 1 се постигат чрез контрол при планиране на:\n1. разположението на нови предприятия и/или съоръжения;\n2. съществени изменения в предприятия и/или съоръжения, на които е издадено разрешително по чл. 104, ал. 1;\n3. нови строежи, като транспортни връзки, жилищни райони, обекти с обществено предназначение в близост до съществуващи предприятия и/или съоръжения, които имат издадено разрешително по чл. 104, ал. 1, при които осъществяването на строителството им ще повиши риска от възникване на голяма авария в тези предприятия или ще утежни последствията от нея.\n(3) Контролът по ал. 2 се осъществява чрез:\n1. издаване от министъра на околната среда и водите на разрешителни по чл. 104, ал. 1 за изграждане и експлоатация на нови предприятия и/или съоръжения – в случаите по ал. 2, т. 1;\n2. преразглеждане от министъра на околната среда и водите или от оправомощено от него длъжностно лице на издадени разрешителни при планирани съществени изменения в предприятия и/или съоръжения, на които е издадено разрешително по чл. 104, ал. 1 – в случаите по ал. 2, т. 2;\n3. съгласуване от министъра на околната среда и водите или от оправомощено от него длъжностно лице на устройствените схеми и планове на общините, на чиито територии има предприятия и/или съоръжения, на които е издадено разрешително по чл. 104 по реда на чл. 121, ал. 2 от Закона за устройство на територията – в случаите по ал. 2, т. 3.\n(4) В случаите по ал. 3 министърът на околната среда и водите или оправомощено от него длъжностно лице отчита становището на обществеността по отношение на риска от големи аварии и предвидените мерки за безопасност, получено по реда на чл. 111, ал. 4 от този закон или чл. 121, ал. 1 от Закона за устройство на територията.\n(5) При планирането на защитата на населението и околната среда целите по ал. 1 се постигат чрез изготвяне от кмета на съответната община на външни аварийни планове за предприятия и/или съоръжения с висок рисков потенциал.\n(6) Формата и съдържанието на външните аварийни планове по ал. 5 се определят с наредбата по чл. 104, ал. 6.“\n§ 15.\n В чл. 110 се правят следните изменения и допълнения:\n1. Създава се нова ал. 3:\n„(3) Ако операторът въз основа на Решение 98/433/ЕО на Комисията от 26 юни 1998 г. (ОВ, L 192 от 8 юли 1998, стр. 0019?–?0020) относно хармонизираните критерии за изключения по чл. 9 от Директива 96/82/ЕО на Съвета от 9 декември 1996 г. относно контрола на опасностите от големи аварии, които включват опасни вещества, установи, че определени опасни вещества в предприятието и/или съоръжението или части от него не могат да предизвикат голяма авария, той може да поиска от министъра на околната среда и водите информацията в доклада за безопасност да бъде ограничена до предотвратяването на опасностите от големи аварии и ограничаването на последиците от тях за човека и за околната среда, породени от други опасни вещества, налични в предприятието и/или съоръжението или в части от него.“\n2. Досегашните ал. 3, 4 и 5 стават съответно ал. 4, 5 и 6.\n3. Досегашната ал. 6 се отменя.\n4. Създават се ал. 7 – 9:\n„(7) В случаите по ал. 3 или 5 министърът на околната среда и водите или оправомощено от него длъжностно лице в 5-дневен срок писмено уведомява оператора, че искането му е частично или напълно уважено.\n(8) В случаите по ал. 7 операторът в 5-дневен срок предоставя на министъра на околната среда и водите преработен вариант на доклада за безопасност или преработен вариант на документите, който не включва информацията, приета за конфиденциална.\n(9) В случаите по ал. 3 министърът на околната среда и водите или оправомощено от него длъжностно лице ежегодно до 31 януари предоставя на Европейската комисия списък на предприятията, чието искане е било частично или напълно уважено, като излага мотивите за това.“\n§ 16.\n В чл. 111, ал. 3 думите „ал. 6“ се заменят с „ал. 8“.\n§ 17.\n В чл. 116, ал. 2 в текста преди т. 1 думата „своевременно“ се заменя с „веднага, след като тя стане налична“ и се поставя запетая.\n§ 18.\n В чл. 116а, ал. 1 се правят следните изменения:\n1. В т. 2 думите „ал. 6“ се заменят с „ал. 8“.\n2. В т. 3 думите „ал. 4“ и „ал. 5“ се заменят съответно с „ал. 5“ и „ал. 6“.\n§ 19.\n В чл. 116в, ал. 2 се правят следните изменения и допълнения:\n1. В текста преди т. 1 след думите „длъжен да“ се добавя „провери“ и се поставя запетая.\n2. Точка 1 се изменя така:\n„1. на подходящи интервали, не по-дълги от три години;“.\n§ 20.\n В чл. 116з, ал. 3 в текста преди т. 1 думите „могат да“ се заличават.\n§ 21.\n В чл. 157б, ал. 4 след думите „Министърът на околната среда и водите“ се добавя „или оправомощено от него длъжностно лице“.\n§ 22.\n В чл. 163 ал. 1 се изменя така:\n„(1) Член или ръководител на колектива по чл. 83, ал. 1, който наруши чл. 83, ал. 5, се наказва с глоба от 1000 до 10 000 лв., ако не подлежи на по-тежко наказание.“\n§ 23.\n В чл. 166, т. 3 след думите „констативните протоколи по чл. 155“ се добавя „или 157б“.\n§ 24.\n В допълнителните разпоредби се правят следните изменения и допълнения:\n1. В § 1:\nа) точка 29 се изменя така:\n„29. „Съоръжение“ е техническа единица в рамките на предприятието, в която се произвеждат, употребяват, обработват или складират опасни вещества. То включва цялото оборудване, структури, тръбопроводи, машини, инструменти, частни железопътни резервни коловози (коловози от вътрешния железопътен транспорт), докове, кейове за разтоварване (пристанищни терминали), които обслужват съоръжението, пирсове, складове или подобни структури, плаващи или не, необходими за работата на съоръжението.“;\nб) в т. 29а след думите „отговорно пазене на“ се добавя „налични“.\nв) точка 43 се изменя така:\n„43. „Оператор“ е всяко физическо или юридическо лице, по отношение на което е налице една от следните характеристики:\n1. експлоатира определено собствено предприятие, съоръжение и/или инсталация;\n2. контролира експлоатацията на определено предприятие, съоръжение и/или инсталация;\n3. разпорежда се и взема решения относно настоящото или бъдещото функциониране на предприятието, съоръжението и/или инсталацията.“; \nг) точка 53а се изменя така:\n„53а. „Съществено изменение на предприятие и/или съоръжение“ са:\nа) планирани от оператора промени или модификации в работата на предприятието и/или съоръжението, включително спирането или модификацията на действащи или построяването на нови съоръжения, които могат да окажат значително влияние върху опасността от възникване на големи аварии;\nб) промяна на количеството на всяко от опасните вещества, налични в предприятието и/или съоръжението, и/или въвеждане на нови опасни вещества, които се отразяват на класификацията на предприятието и/или съоръжението и/или оказват значително влияние върху опасността от възникване на големи аварии или сериозността на последствията от тях;\nв) значителна промяна в естеството или физичната форма на наличните опасни вещества или всяка промяна на работните процеси, при които те се използват или произвеждат;\nг) окончателно затваряне на предприятието и/или съоръжението;\nд) промени в нормативните изисквания за експлоатационна безопасност на предприятието и/или съоръжението, налагащи използването на други техники.“;\nд) в т. 54 думата „голяма“ се заличава;\nе) точка 54а се изменя така: \n„54а. „Голяма авария“ е възникване на голяма емисия, пожар или експлозия, която става в резултат на неконтролируеми събития в хода на операциите на всяко предприятие, което има издадено разрешително по чл. 104, ал. 1, и която води до сериозна опасност за човешкото здраве и/или за околната среда, която опасност е непосредствена, забавена, вътре или вън от предприятието и включва едно или повече опасни вещества от таблица 1 на приложение № 3 или опасни вещества, класифицирани в поне една от категориите на опасност, посочени в таблица 3 на приложение № 3.“;\nж) създава се т. 65:\n„65. „Нарастваща санкция“ е санкцията, която прогресивно увеличава размера си във времето при наличието на нормативно установени предпоставки за това и въз основа на обективно определена формула за изчисление.“ \n2. Създава се § 2а:\n„§ 2а. Този закон въвежда разпоредбите на Директива 96/82/ЕО на Съвета от 9 декември 1996 г. относно контрола на опасностите от големи аварии, които включват опасни вещества, и на Директива 2003/105/EО на Европейския парламент и на Съвета от 16 декември 2003 г. за изменение на Директива 96/82/ЕО относно контрола на опасностите от големи аварии, които включват опасни вещества.“\n§ 25.\n В § 12б от преходните и заключителните разпоредби се правят следните изменения и допълнения:\n1. Алинея 4 се изменя така:\n(4) „В случаите, при които с влязло в сила решение по ал. 3, т. 2 се променят мерки и условия в решение по ОВОС и при проведена процедура по оценка за съвместимост по реда на § 14 от Закона за биологичното разнообразие, при необходимост компетентният орган може по своя инициатива да: измени и/или допълни решението по оценка за съвместимост с условия за опазване на защитените зони, изисквания и мерки за предотвратяване, намаляване или за възможно най-пълно отстраняване на предполагаемите неблагоприятни последствия от осъществяването на инвестиционното предложение.“\n2. Създават се ал. 5 – 7:\n„(5) В случаите по ал. 4 компетентният орган се произнася с решение в едномесечен срок от влизането в сила на решението по ал. 3, т. 2.\n(6) Обжалването на решенията по ал. 3 и 5 не спира изпълнението им.\n(7) В случай на започнала процедура по ал. 1, при която за разглежданото инвестиционно предложение няма проведена или приключила процедура по оценка за съвместимост, се прилага чл. 31, ал. 4 от Закона за биологичното разнообразие.“\n§ 26.\n Приложение № 3 към чл. 103, ал. 3 се изменя така: \n„Приложение № 3 към чл. 103, ал. 3\n1. Настоящото приложение се прилага, за да се определи наличието на опасни вещества за всяко предприятие и/или съоръжение за целите на класифицирането му като „предприятие и/или съоръжение с нисък рисков потенциал“ или „предприятие и/или съоръжение с висок рисков потенциал“ от страна на оператора и прилагането на изискванията на глава седма, раздел І.\n2. Операторът на ново или действащо предприятие и/или съоръжение, в което се употребяват и/или се съхраняват опасни вещества в количества, равни или надвишаващи количествата, изброени в таблици 1 и 3, колона 2 на приложението, е длъжен да го класифицира като „предприятие и/или съоръжение с нисък рисков потенциал“, а операторът на ново или действащо предприятие и/или съоръжение, в което се употребяват и/или се съхраняват опасни вещества в количества, равни или надвишаващи количествата, изброени в таблици 1 и 3, колона 3, е длъжен да го класифицира като „предприятие и/или съоръжение с висок рисков потенциал“. При изчисляването на количествата на опасните вещества се спазват всички изисквания на приложението.\n3. Класификацията по т. 2 определя задълженията на операторите по чл. 110, ал. 1 и чл. 116а.\n4. Смеси и препарати се разглеждат като чисти вещества, когато попадат в граничните стойности на концентрациите, определени в съответствие със свойствата им, по критериите, посочени в Наредбата за реда и начина на класифициране, опаковане и етикетиране на химични вещества и препарати (обн., ДВ, бр. 5 от 2003 г.; изм. и доп., бр. 66 от 2004 г., бр. 50 и 57 от 2005 г., бр. 20 от 2007 г. и бр. 4 и 51 от 2008 г.), или в Наредбата за разрешаване на продукти за растителна защита (ДВ, бр. 81 от 2006 г.), въвеждащи изискванията на европейските директиви, посочени в т. 1 на забележките към таблица 3, освен когато не са изрично посочени определен процентен състав или друго обяснение.\n5. Количествата, посочени в долните таблици, се отнасят за всички предприятия и/или съоръжения.\n6. За целите на класификацията на предприятието и/или съоръжението следва да се отчитат максималните количества на опасните вещества, които са налични или може да се очаква да са налични по всяко време, на площадката на предприятието и/или съоръжението. Опасни вещества в налични количества, равни или по-малки от 2 на сто от съответните количества, посочени в таблиците, могат да бъдат изключени при изчисляването на сумата на относителните количества на опасните вещества по реда на т. 4 на забележките към таблица 3, ако местоположението им в предприятието и/или съоръжението е такова, че не би могло да причини голяма авария на друго място в предприятието и/или съоръжението.\n7. Правилата за изчисляване на сумата на относителните количества на опасните вещества по реда на т. 4 от забележките към таблица 3 се прилагат, когато е необходимо.\n8. За целите на класификацията съгласно приложението газ е всяко вещество, което при температура 20 °C има абсолютно парно налягане, равно на или по-голямо от 101,3 kPa.\n9. За целите на класификацията съгласно приложението течност е всяко вещество, което не е газ и което не е в твърдо състояние при температура 20 °C и стандартно налягане 101,3 kPa.\nКогато едно или повече опасни вещества, налични в предприятието и/или съоръжението, са поименно изброени в таблица 1 и са класифицирани в една или повече категории на опасност съгласно таблица 3, се прилагат пределните количества, посочени в таблица 1.\n    \n        \n            \n            \nТаблица 1 \n            \n        \n        \n            \n            \nПоименно изброени вещества\n            \n        \n        \n            \n            \nОпасни вещества\n            \n            \n            \nПределно количество (в тонове)\n            \n        \n        \n            \n            \n \n            \n            \n            \nНисък рисков потенциал\n            \n            \n            \nВисок рисков потенциал\n            \n        \n        \n            \n            \nАмониев нитрат \n1\n            \n            \n            \n5000 \n            \n            \n            \n10000 \n            \n        \n        \n            \n            \nАмониев нитрат \n2\n            \n            \n            \n1250 \n            \n            \n            \n5000 \n            \n        \n        \n            \n            \nАмониев нитрат \n3\n            \n            \n            \n350 \n            \n            \n            \n2500 \n            \n        \n        \n            \n            \nАмониев нитрат \n4\n            \n            \n            \n10 \n            \n            \n            \n50 \n            \n        \n        \n            \n            \nКалиев нитрат \n5\n            \n            \n            \n5000 \n            \n            \n            \n10000 \n            \n        \n        \n            \n            \nКалиев нитрат \n6\n            \n            \n            \n1250 \n            \n            \n            \n5000 \n            \n        \n        \n            \n            \nАрсенов(V)оксид, арсенова (V) киселина и/или солите им \n            \n            \n            \n1 \n            \n            \n            \n2 \n            \n        \n        \n            \n            \nАрсенов(III)оксид, арсенова (ІІІ)киселина и/или солите им \n            \n            \n            \n \n            \n            \n            \n0.1\n            \n        \n        \n            \n            \nБром \n            \n            \n            \n20 \n            \n            \n            \n100 \n            \n        \n        \n            \n            \nХлор \n            \n            \n            \n10 \n            \n            \n            \n25 \n            \n        \n        \n            \n            \nНикелови съединения в праховидна инхалабилна форма (никелов моноксид, никелов диоксид, никелов сулфид, триникелов дисулфид, диникелов триоксид) \n            \n            \n            \n \n            \n            \n            \n 1\n            \n        \n        \n            \n            \nЕтиленимин \n            \n            \n            \n10 \n            \n            \n            \n20 \n            \n        \n        \n            \n            \nФлуор \n            \n            \n            \n10 \n            \n            \n            \n20 \n            \n        \n        \n            \n            \nФормалдехид (концентрация ≥ 90%) \n            \n            \n            \n5 \n            \n            \n            \n50 \n            \n        \n        \n            \n            \nВодород \n            \n            \n            \n5 \n            \n            \n            \n50 \n            \n        \n        \n            \n            \nХлороводород (втечнен газ) \n            \n            \n            \n25 \n            \n            \n            \n250 \n            \n        \n        \n            \n            \nОловни алкили \n            \n            \n            \n5 \n            \n            \n            \n50 \n            \n        \n        \n            \n            \nВтечнени изключително запалими газове (включително втечнен нефтен газ) и природен газ \n            \n            \n            \n50 \n            \n            \n            \n200 \n            \n        \n        \n            \n            \nАцетилен \n            \n            \n            \n5 \n            \n            \n            \n50 \n            \n        \n        \n            \n            \nЕтиленоксид \n            \n            \n            \n5 \n            \n            \n            \n50 \n            \n        \n        \n            \n            \nПропиленоксид \n            \n            \n            \n5 \n            \n            \n            \n50 \n            \n        \n        \n            \n            \nМетанол \n            \n            \n            \n500 \n            \n            \n            \n5000 \n            \n        \n        \n            \n            \n4,4-метиленбис (2-хлор-анилин) и/или солите му в прахообразна форма\n            \n            \n            \n \n            \n            \n            \n0.01 \n            \n        \n        \n            \n            \nМетилизоцианат \n            \n            \n            \n \n            \n            \n            \n0.15 \n            \n        \n        \n            \n            \nКислород \n            \n            \n            \n200 \n            \n            \n            \n2000 \n            \n        \n        \n            \n            \nТолуендиизоцианат \n            \n            \n            \n10 \n            \n            \n            \n100 \n            \n        \n        \n            \n            \nКарбонилдихлорид (фосген) \n            \n            \n            \n0.3 \n            \n            \n            \n0.75 \n            \n        \n        \n            \n            \nАрсенов хидрид (арсин) \n            \n            \n            \n0.2 \n            \n            \n            \n1 \n            \n        \n        \n            \n            \nФосфорен трихидрид (фосфин) \n            \n            \n            \n0.2 \n            \n            \n            \n1 \n            \n        \n        \n            \n            \nСерен дихлорид \n            \n            \n            \n1 \n            \n            \n            \n1 \n            \n        \n        \n            \n            \nСерен триоксид \n            \n            \n            \n15 \n            \n            \n            \n75 \n            \n        \n        \n            \n            \nПолихлордибензофурани и полихлордибензодиоксини (вкл. ТХДД), изчислени в ТХДД еквивалент\n            \n            \n            \n \n            \n            \n            \n 0.001\n            \n        \n        \n            \n            \nСледните канцерогенни вещества в концентрации над 5 тегловни %: 4-аминобифенил и/или солите му, бензотрихлорид, бензидин и/или солите му, бис(хлорметил) етер, хлорметил метил етер, 1,2-диброметан, диетил сулфат, диметилсулфат, диметилкарбамоилхлорид, 1,2-дибромо-3-хлорпропан, 1,2-диметилхидразин, диметилнитрозамин, хексаметилфосфорен триамид, хидразин, 2-нафтиламин и/или солите му, 4-нитродифенил и 1,3-пропансултон \n            \n            \n            \n0.5 \n            \n            \n            \n2 \n            \n        \n        \n            \n            \nПетролни продукти: \n            \nА) бензини и нафти; \n            \nБ) керосини (вкл. реактивно гориво);\n            \nВ) газьоли (вкл. дизелови горива, газьол за промишлени и комунални цели и смесени газьолови компоненти)\n            \n            \n            \n2500 \n            \n            \n            \n25000 \n            \n        \n    \n \nЗабележки:\n1. Амониев нитрат (5000/10000): торове, способни да се саморазграждат\nОтнася се за комбинирани/комплексни торове, базирани на амониев нитрат (комбинирани/комплексни торове, съдържащи амониев нитрат с фосфат и/или поташ), които са способни да се саморазграждат и в които съдържанието на амониев азот е:\n– между 15,75 тегловни % (15,75 тегловни % съдържание на азот-амониев, еквивалентно на 45 % амониев нитрат) и 24,5 тегловни % (24,5 тегловни % съдържание на амониев азот, еквивалентно на 70?% амониев нитрат) и общо съдържание на запалими/органични материали не повече от 0,4 % или торове, които отговарят на изискванията на приложение № 3 към чл. 23 и 27 от Наредбата за специалните изисквания за състав, опаковане, етикетиране, методи за вземане на проби и анализ на торове, приета с Постановление № 5 на Министерския съвет от 2003 г. (ДВ, бр. 10 от 2003 г.), въвеждаща изискванията на Директива 80/876/ЕИО;\n– равно или по-малко от 15,75 тегловни % и съдържат незабранени запалими материали и които са способни да претърпят самоподдържащо се разграждане съгласно ООН Trough Test (виж препоръки на Организацията на обединените нации за транспорт на опасни товари: ръководство за изпитвания и критерии, част ІІІ, подраздел 38.2).\n2. Амониев нитрат (1250/5000): чистота, отговаряща на изискванията за торове\nОтнася се за еднокомпонентни амониево-нитратни торове и сложни/комбинирани торове, базирани на амониев нитрат, в които съдържанието на амониев азот е:\n– повече от 24,5 тегловни % с изключение на смеси от амониев нитрат с доломит, варовик и/или калциев карбонат с чистота, не по-малка от 90 %;\n– повече от 15,75 тегловни % за смеси от амониев нитрат и амониев сулфат;\n– повече от 28 тегловни % (28 тегловни % съдържание на амониев азот, еквивалентно на 80?% амониев нитрат) за смес от амониев нитрат с доломит, варовик и/или калциев карбонат с чистота, не по-малка от 90%, и\nкоито отговарят на изискванията на приложение № 3 към чл. 23 и 27 от Наредбата за специалните изисквания за състав, опаковане, етикетиране, методи за вземане на проби и анализ на торове.\n3. Амониев нитрат (350/2500): техническа чистота\nОтнася се за:\n– амониев нитрат и препарати, съдържащи амониев нитрат, в които съдържанието на амониев азот е:\n• между 24,5 и 28 тегловни % и съдържанието на запалими вещества е не повече от 0,4 %;\n• повече от 28 тегловни % и съдържанието на запалими вещества е не повече от 0,2 %;\n– воден разтвор на амониев нитрат, в който концентрацията на амониев нитрат е повече от 80 тегловни %.\n4. Амониев нитрат (10/50): материали, неотговарящи на изискванията за качество, и торове, които не изпълняват теста за детонация\nОтнася се за:\n– материали, които са отхвърлени (бракувани) по време на производствения процес, амониев нитрат и препарати, съдържащи амониев нитрат, еднокомпонентни амониево-нитратни и базирани на амониевия нитрат комбинирани/комплексни торове, посочени в т. 2 и 3, които са върнати от крайния потребител на производителя, намират се във временен склад или са предадени в преработвателен завод за преработка, рециклиране или обработка с цел безопасна употреба, защото вече не отговарят на условията на т. 2 и 3;\n– торове, посочени в т. 1, първо тире, и в т. 2, които не отговарят на изискванията на приложение № 3 към чл. 23 и 27 от Наредбата за специалните изисквания за състав, опаковане, етикетиране, методи за вземане на проби и анализ на торове (обн., ДВ, бр. 10 от 2003 г.; изм., бр. 105 от 2005 г.).\n5. Калиев нитрат (5000/10 000): комбинирани калиево-нитратни базирани торове, в които калиевият нитрат е в прилингована/гранулирана форма.\n6. Калиев нитрат (1250/5000): комбинирани калиево-нитратни базирани торове, в които калиевият нитрат е в кристална форма.\n7. Полихлордибензофурани и полихлордибензодиоксини \nКоличествата на полихлордибензофураните и полихлордибензодиоксините се изчисляват чрез следните фактори:\n    \n        \n            \n            \nТаблица 2\n            \n        \n        \n            \n            \nФактори на токсична еквивалентност (ITEF) за сходни вещества (NATO/CCMS)\n            \n        \n        \n            \n            \n2,3,7,8-ТХДД\n            \n            \n            \n1\n            \n            \n            \n2,3,7,8-ТХДФ\n            \n            \n            \n0,1\n            \n        \n        \n            \n            \n1,2,3,7,8-ПХДД\n            \n            \n            \n0,5\n            \n            \n            \n2,3,4,7,8-ПХДФ\n            \n            \n            \n0,5\n            \n        \n        \n            \n            \n \n            \n            \n            \n \n            \n            \n            \n1,2,3,7,8-ПХДФ\n            \n            \n            \n0,05\n            \n        \n        \n            \n            \n \n            \n            \n            \n \n            \n            \n            \n \n            \n            \n            \n \n            \n        \n        \n            \n            \n1,2,3,4,7,8-ХсХДД\n            \n            \n            \n0,1\n            \n            \n            \n \n            \n            \n            \n \n            \n        \n        \n            \n            \n1,2,3,6,7,8-ХсХДД\n            \n            \n            \n0,1\n            \n            \n            \n1,2,3,4,7,8-ХсХДФ\n            \n            \n            \n0,1\n            \n        \n        \n            \n            \n1,2,3,7,8,9-ХсХДД\n            \n            \n            \n0,1\n            \n            \n            \n1,2,3,7,8,9-ХсХДФ\n            \n            \n            \n0,1\n            \n        \n        \n            \n            \n \n            \n            \n            \n \n            \n            \n            \n1,2,3,6,7,8-ХсХДФ\n            \n            \n            \n0,1\n            \n        \n        \n            \n            \n1,2,3,4,6,7,8-ХпХДД\n            \n            \n            \n0,01\n            \n            \n            \n2,3,4,6,7,8-ХсХДФ\n            \n            \n            \n0,1\n            \n        \n        \n            \n            \n \n            \n            \n            \n \n            \n            \n            \n \n            \n            \n            \n \n            \n        \n        \n            \n            \nОХДД\n            \n            \n            \n0,001\n            \n            \n            \n1,2,3,4,6,7,8-ХпХДФ\n            \n            \n            \n0,01\n            \n        \n        \n            \n            \n \n            \n            \n            \n \n            \n            \n            \n1,2,3,4,7,8,9-ХпХДФ\n            \n            \n            \n0,01\n            \n        \n        \n            \n            \n \n            \n            \n            \n \n            \n            \n            \n \n            \n            \n            \n \n            \n        \n        \n            \n            \n \n            \n            \n            \n \n            \n            \n            \nОХДФ\n            \n            \n            \n0,001\n            \n        \n        \n            \n            \n(T = тетра, П = пента, Хс = хекса, Хп = хепта,\n            \nO = окта)\n            \n        \n    \n \n    \n        \n            \n            \nТаблица 3\n            \n        \n        \n            \n            \nКатегории вещества и препарати, неупоменати поименно в таблица 1\n            \n        \n        \n            \n            \nКатегории опасни вещества\n            \n            \n            \nПределно количество (в тонове)\n            \n        \n        \n            \n            \nопасни вещества\n            \n            \n            \nопасни вещества\n            \n        \n        \n            \n            \n1.\n            \n            \n            \nСилно токсични\n            \n            \n            \n5\n            \n            \n            \n20\n            \n        \n        \n            \n            \n2.\n            \n            \n            \nТоксични\n            \n            \n            \n50\n            \n            \n            \n200\n            \n        \n        \n            \n            \n3.\n            \n            \n            \nОксидиращи\n            \n            \n            \n50\n            \n            \n            \n200\n            \n        \n        \n            \n            \n4.\n            \n            \n            \nЕксплозивни (виж забележка 2)\n            \nКогато веществото, препаратът или изделието се класифицира като UN/ADR, категория 1.4\n            \n            \n            \n50\n            \n            \n            \n200\n            \n        \n        \n            \n            \n5.\n            \n            \n            \nЕксплозивни (виж забележка 2)\n            \nКогато веществото, препаратът или изделието се класифицира като: UN/ADR, категории 1.1, 1.2, 1.3, 1.5 или 1.6 или е класифицирано със стандартна фраза на риска R2 или R3\n            \n            \n            \n10\n            \n            \n            \n50\n            \n        \n        \n            \n            \n6.\n            \n            \n            \nЗапалими\n            \n(Когато веществото или препаратът попада в рамките на определението, дадено в забележка 3а)\n            \n            \n            \n5000\n            \n            \n            \n50000\n            \n        \n        \n            \n            \n7a.\n            \n            \n            \nЛесно запалими\n            \n(Когато веществото или препаратът попада в рамките на определението, дадено в забележка 3б) (1)\n            \n            \n            \n50\n            \n            \n            \n200\n            \n        \n        \n            \n            \n7b.\n            \n            \n            \nЛесно запалими течности\n            \n(Когато веществото или препаратът попада в рамките на определението, дадено в забележка 3б) (2)\n            \n            \n            \n5000\n            \n            \n            \n50000\n            \n        \n        \n            \n            \n8.\n            \n            \n            \nИзключително запалими \n            \n(Когато веществото или препаратът попада в рамките на определението, дадено в забележка 3в)\n            \n            \n            \n10\n            \n            \n            \n50\n            \n        \n        \n            \n            \n9.\n            \n            \n            \nОпасни за околната среда, свързани със следните рискови фрази:\n            \n            \n            \n \n            \n            \n            \n \n            \n        \n        \n            \n            \nа) R50: „Силно токсични за водни организми“ (включително R50/53)\n            \n            \n            \n100\n            \n            \n            \n200\n            \n        \n        \n            \n            \nб) R51/53: „Токсични за водни организми; може да причини дълготрайни неблагоприятни ефекти във водна околна среда“\n            \n            \n            \n200\n            \n            \n            \n500\n            \n        \n        \n            \n            \n10.\n            \n            \n            \nВсяка друга класификация, която не обхваща посочените по-горе класификации, свързана със следните рискови фрази:\n            \n            \n            \n \n            \n            \n            \n \n            \n        \n        \n            \n            \nа) R14: „Реагира бурно с вода“ (включително R14/15)\n            \n            \n            \n100\n            \n            \n            \n500\n            \n        \n        \n            \n            \nб) R29: „при контакт с вода се отделя токсичен газ“\n            \n            \n            \n50\n            \n            \n            \n200\n            \n        \n    \n \nЗабележки:\n1. Веществата и препаратите се класифицират съгласно изискванията на Закона за защита от вредното въздействие на химичните вещества и препарати и Наредбата за реда и начина на класифициране, опаковане и етикетиране на химични вещества и препарати, въвеждащи следните директиви и техните адаптации към техническия прогрес: Директива 67/548/EИО на Съвета от 27 юни 1967 г. за сближаването на законовите, подзаконовите и административните разпоредби относно класификацията, опаковането и етикетирането на опасни вещества \n(1)\n и Директива 1999/45/ЕО на Европейския парламент и на Съвета от 31 май 1999 г. за сближаване на законовите, подзаконовите и административните разпоредби на държавите членки относно класифицирането, опаковането и етикетирането на опасни препарати \n(2)\n.\nКогато веществата, които са налични или може да бъдат налични в предприятието и/или съоръжението, не са класифицирани като опасни по чл. 2 от Закона за защита от вредното въздействие на химичните вещества и препарати, като например отпадък, но въпреки това при условията на производството, употребата или съхранението им в предприятието и/или съоръжението представляват или могат да представляват опасност и притежават или могат да притежават еквивалентни свойства по отношение на риска от големи аварии, се прилагат разпоредбите за временно опаковане и етикетиране съгласно изискванията на Наредбата за реда и начина на класифициране, опаковане и етикетиране на химични вещества и препарати.\nКогато опасните вещества, налични в предприятието и/или съоръжението, са класифицирани в повече от една категория на опасност, се прилага категорията на опасност с най-ниски пределни количества съгласно таблица 3 на приложението. За прилагането на т. 4 от забележките ще се използва пределното количество, отговарящо на съответната класификация.\n2. „Експлозивни“ означава:\n– вещество или препарат, което представлява риск от взрив при удар, триене, огън или други източници на запалване (стандартна фраза на риска R2),\n– вещество или препарат, което представлява повишен риск от взрив при удар, триене, огън или други източници на запалване (стандартна фраза на риска R3), или\n– вещество, препарат или изделие, попадащо в Клас 1 на Европейската спогодба за международни превози на опасни товари по шосе (UN/ADR), сключена на 30 септември 1957 г., както е променяна и както е транспонирана от Директива на Съвета 94/55/EО от 21 ноември 1994 г. относно сближаване на законодателствата на държавите членки по отношение на автомобилния превоз на опасни товари \n(3)\n.\nВ това определение се включват пиротехнически изделия, които за целите на глава седма, раздел 1 от закона се приемат за вещества (или смеси от вещества), чиято цел е да пораждат някакво въздействие чрез топлина, светлина, звук, газ или дим или чрез комбинация от тях като резултат от самоподдържащи се екзотермични химични реакции. Ако вещество или препарат е класифицирано едновременно по UN/ADR и чрез стандартни фрази на риска R2 или R3, използва се класификацията по UN/ADR.\nВеществата и изделията от Клас 1 се класифицират в раздели 1.1 – 1.6 в съответствие със схемата за класификация на UN/ADR. Разделите съответно са:\nРаздел 1.1. „Вещества и изделия, които представляват опасност от масова експлозия (масова експлозия е експлозия, която обхваща почти целия товар практически мигновено).“\nРаздел 1.2. „Вещества и изделия, които представляват опасност от изхвърляне, но не опасност от масова експлозия.“\nРаздел 1.3. „Вещества и изделия, които представляват опасност от запалване и дори и най-малката опасност от взрив или опасност от изхвърляне или и от двете, но нямат опасност от масова експлозия:\nа) горене, което предизвиква значима излъчваща се топлина, или\nб) които горят едно след друго, предизвикващи малък ефект на взрив или изхвърляне или и двете.“\nРаздел 1.4. „Вещества и изделия, които представляват само слаб риск при запалване или иницииране по време на превоз. Ефектите са ограничени до голяма степен в опаковката и не се очаква изхвърлянето на фрагменти със значими размери или обхват. Външен огън не причинява практически мигновена експлозия на цялото съдържание на опаковката.“\nРаздел 1.5. „Много слабо чувствителни вещества, представляващи опасност от масова експлозия, които са толкова слабо чувствителни, че има много малка вероятност от започване или преминаване от горене към детонация при нормални условия на превоз. Като минимално изискване те не експлодират при теста за външен огън.“\nРаздел 1.6. „Изключително нечувствителни изделия, които не представляват опасност от масова експлозия. Предметите съдържат само крайно нечувствителни детониращи вещества и показват незначителна вероятност от случайно възпламеняване или разпространяване. Рискът е ограничен до експлозия на единичен предмет.“\nВ това определение са включени също експлозивни или пиротехнически вещества или препарати, които се съдържат в тези изделия. В случай на изделия, съдържащи експлозиви или пиротехнически вещества или препарати, ако количеството на съдържащото се вещество или препарат е известно, това количество се взема предвид за целите на глава седма, раздел І от закона. Ако количеството не е известно, тогава за целите на глава седма, раздел І от закона целият предмет се разглежда като експлозив.\n3. „Запалими“, „лесно запалими“ и „изключително запалими“ в редове 6, 7 и 8 на таблица 3 означават:\na) „запалими течности“ – вещества и препарати с пламна точка, равна на или по-голяма от 21°C и по-малка от или равна на 55°C (стандартна фраза на риска R 10), поддържащи горенето;\nб) „леснозапалими течности“:\n– вещества и препарати, които може да се нагреят и да се запалят при контакт с въздуха при стайна температура без допълнителен източник на енергия (стандартна фраза на риска R 17);\n– вещества и препарати с пламна точка, по-ниска от 55°C и които са в течно състояние под налягане, ако определени производствени условия, като например високи температура или налягане, могат да обусловят възникване на опасност от голяма авария;\n– вещества и препарати с пламна точка, по-ниска от 21°C и които не са изключително запалими (стандартна фраза на риска R 11, второ тире);\nв) „изключително запалими газове и течности“:\n– течни вещества и препарати с пламна точка, по-ниска от 0°C, и с точка на кипене (или при температурен интервал на кипене, начална точка на кипене) при нормално налягане, по-малка от или равна на 35°C (стандартна фраза на риска R 12, първо тире), и\n– газове, които са запалими при контакт с въздуха при стайна температура и нормално налягане (стандартна фраза на риска R12, второ тире), които са в газообразно или свръхкритично състояние, и\n– запалими или леснозапалими течни вещества и препарати, поддържани при температури над точката им на кипене.\n4. В случай че в предприятието и/или съоръжението се произвеждат, употребяват и/или съхраняват повече от едно опасни вещества, класифицирани в една и съща или в сходни категории на опасност в количества, по-малки от пределните количества по колона 2 или колона 3 на таблици 1 и/или 3, за да се определи дали предприятието и/или съоръжението попадат в обхвата на глава седма, раздел І от закона и какъв е рисковият му потенциал, се използва следното правило: \nПредприятието се класифицира като „предприятие с нисък рисков потенциал“, ако сумата q1/Q + q2/Q + qх/Q е равна на или по-голяма от едно,\nкъдето:\nq1, q2, ... , qx е количеството на наличните опасни вещества с еднаква категория на опасност;\nQ e пределното количество на опасните вещества, посочени в колона 2 на таблици 1 и/или 3.\nПредприятието се класифицира като „предприятие с висок рисков потенциал“, ако сумата q1/Q + q2/Q + qх/Q е равна на или по-голяма от едно,\nкъдето:\nq1, q2, ... , qx е количеството на наличните опасни вещества с еднаква категория на опасност;\nQ е пределното количество на опасните вещества, посочени в колона 3 на таблици 1 и/или 3.\nТова правило се прилага, за да се оцени общата опасност, свързана с токсичността, запалимостта и екотоксичността на веществата. За тази цел то трябва да се приложи три пъти:\nа) за сумиране на вещества и препарати, поименно изброени в таблица 1 и класифицирани като токсични или силно токсични, с вещества и препарати, класифицирани като токсични или силно токсични съгласно редове 1 или 2 на таблица 3;\nб) за сумиране на вещества и препарати, поименно изброени в таблица 1 и класифицирани като оксидиращи, експлозивни, запалими, леснозапалими или изключително запалими, с вещества и препарати, класифицирани като оксидиращи, експлозивни, запалими, лесно запалими или изключително запалими съгласно редове 3, 4, 5, 6, 7a, 7б или 8 на таблица 3;\nв) за сумиране на вещества и препарати, поименно изброени в таблица 1, и класифицирани като опасни за околната среда (R50 (вкл. R50/53) или R51/53), с вещества и препарати, класифицирани като опасни за околната среда съгласно редове 9(а) или 9(б) на таблица 3.\nПредприятието и/или съоръжението попада в обхвата на глава седма, раздел І от закона, ако която и да е сума, получена по букви „a“, „б“ или „в“, е равна на или по-голяма от 1.“\nПреходни и заключителни разпоредби\n§ 27.\n В Закона за концесиите (обн., ДВ, бр. 36 от 2006 г.; изм., бр. 53, 65 и 105 от 2006 г., бр. 41, 59 и 109 от 2007 г., бр. 50, 67 и 102 от 2008 г., бр. 47 и 99 от 2009 г.) се правят следните изменения:\n1. В чл. 103, т. 2 думите „министъра на околната среда и водите“ се заличават.\n2. В чл. 105, ал. 2 думите „на Министерството на околната среда и водите“ се заличават.\n§ 28.\n В Закона за горите (обн., ДВ, бр. 125 от 1997 г.; изм., бр. 79 и 133 от 1998 г., бр. 26 от 1999 г., бр. 29 и 78 от 2000 г., бр. 77, 79 и 99 от 2002 г., бр. 16 и 107 от 2003 г., бр. 72 и 105 от 2005 г., бр. 29, 30, 34, 36, 80, 82 и 102 от 2006 г., бр. 13, 24, 53 и 64 от 2007 г., бр. 43 и 54 от 2008 г.; Решение № 4 на Конституционния съд от 2008 г.?–?бр. 63 от 2008 г.; изм., бр. 69, 70 и 91 от 2008 г. и бр. 6, 12, 19, 32, 74, 80 и 94 от 2009 г.) се правят следните изменения:\n1. В чл. 16, ал. 1 изречение второ се заличава.\n2. В чл. 16а, ал. 2 т. 5 се изменя така:\n„5. влязло в сила решение или становище, когато такова се изисква по глава шеста от Закона за опазване на околната среда, и/или решение за оценка за съвместимостта с предмета и целите на опазване на защитена зона, когато такова се изисква по Закона за биологичното разнообразие;“.\n3. В чл. 25, ал. 6 думите „Министерство на околната среда и водите“ и запетаята след тях се заличават.\n§ 29.\n В Закона за опазване на земеделските земи (обн., ДВ, бр. 35 от 1996 г.; изм., бр. 14 и 26 от 2000 г., бр. 28 от 2001 г., бр. 112 от 2003 г., бр. 18, 29 и 30 от 2006 г., бр. 13 и 64 от 2007 г., бр. 36 и 43 от 2008 г. и бр. 10 от 2009 г.) в чл. 11 се създава ал. 3:\n„(3) Съгласуването на проекта за рекултивация по ал. 2 се извършва от министъра на околната среда и водите или от оправомощено от него длъжностно лице, а когато с проекта се предвижда рекултивация на земя за земеделски нужди и/или за нуждите на горския фонд – и от министъра на земеделието и храните.“\n§ 30.\n В Закона за биологичното разнообразие (обн., ДВ, бр. 77 от 2002 г.; изм., бр. 88 и 105 от 2005 г., бр. 29, 30, 34 и 80 от 2006 г., бр. 52, 53, 64 и 94 от 2007 г., бр. 43 от 2008 г. и бр. 19 и 80 от 2009 г.) се правят следните изменения и допълнения:\n1. В чл. 31, ал. 20 т. 8 се отменя.\n2. В чл. 49, ал. 1:\nа) в т. 1 след думите „министъра на околната среда и водите“ се добавя „или оправомощен от него заместник-министър“;\nб) в т. 2 след думите „министъра на околната среда и водите“ се добавя „или оправомощен от него заместник-министър“;\nв) в т. 3 след думите „министъра на околната среда и водите“ се добавя „или оправомощен от него заместник-министър“.\n§ 31.\n В Закона за защитените територии (обн., ДВ, бр. 133 от 1998 г.; изм., бр. 98 от 1999 г., бр. 28, 48 и 78 от 2000 г., бр. 23, 77 и 91 от 2002 г., бр. 28 и 94 от 2005 г., бр. 30 и 65 от 2006 г., бр. 24 и 62 от 2007 г., бр. 36 и 43 от 2008 г. и бр. 19 и 80 от 2009 г.) се правят следните изменения и допълнения:\n1. В чл. 13, ал. 2 думите „писмено съгласие на Министерството на околната среда и водите“ се заменят със „съгласуване с министъра на околната среда и водите или с оправомощени от него длъжностни лица“.\n2. В чл. 14, ал. 4 накрая се добавя „или оправомощени от него длъжностни лица“.\n3. В чл. 17:\nа) в ал. 3 думите „с разрешение от Министерството на околната среда и водите“ се заменят със „след съгласуване с министъра на околната среда и водите или с оправомощени от него длъжностни лица“;\nб) в ал. 4 думите „с разрешение от Министерството на околната среда и водите“ се заменят със „след съгласуване с министъра на околната среда и водите или с оправомощени от него длъжностни лица“.\n4. В чл. 58, ал. 2 думите „писмено съгласие от Министерството на околната среда и водите“ се заменят със „съгласуване с министъра на околната среда и водите или с оправомощено от него длъжностно лице“.\n5. В чл. 66, ал. 2, т. 2 думите „писмено съгласуване от Министерството на околната среда и водите“ се заменят със „съгласуване с министъра на околната среда и водите или с оправомощени от него длъжностни лица“.\n6. В § 7 от преходните и заключителните разпоредби думите „Министерството на околната среда и водите“ се заменят с „министъра на околната среда и водите или с оправомощени от него длъжностни лица“.\n§ 32.\n В Закона за лечебните растения (обн., ДВ, бр. 29 от 2000 г.; изм., бр. 23 и 91 от 2002 г., бр. 30 и 65 от 2006 г., бр. 94 от 2007 г., бр. 36 и 43 от 2008 г. и бр. 80 от 2009 г.) в чл. 11 след думата „водите“ се добавя „или оправомощено от него длъжностно лице“. \n§ 33.\n В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г. и бр. 12, 32, 35, 47, 82, 93 и 95 от 2009 г.) се правят следните изменения: \n1. В чл. 59 ал. 2 се изменя така:\n„(2) Документите по чл. 60, ал. 9 се подготвят от лица, които притежават професионална квалификация „магистър-инженер“ по специалността, свързана с вида на исканото разрешително, и са регистрирани по реда на Закона за камарите на архитектите и инженерите в инвестиционното проектиране – когато за издаване на разрешителното се изисква представянето на инвестиционен проект по смисъла на Закона за устройство на територията.“\n2. В чл. 63 т. 2 се отменя.\n§ 34.\n (1) В тримесечен срок от влизането в сила на този закон Министерският съвет приема необходимите изменения в подзаконовите нормативни актове по прилагането му.\n(2) Издадените до влизане в сила на този закон подзаконови нормативни актове по прилагането му запазват действието си, доколкото не му противоречат.\nЗаконът е приет от 41-ото Народно събрание на 16 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13680"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9784",
    "meta": [],
    "text": "УКАЗ № 408\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за специалните разузнавателни средства, приет от ХLI Народно събрание на 16 декември 2009 г.\nИздаден в \nСофия на 22 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение на Закона за специалните разузнавателни средства \n(обн., ДВ, бр. 95 от 1997 г.; изм., бр. 70 от 1999 г., бр. 49 от 2000 г., бр. 17 от 2003 г., бр. 86 от 2005 г., бр. 45 и 82 от 2006 г., бр. 109 от 2007 г., бр. 43 и 109 от 2008 г., бр. 88 и 93 от 2009 г.)\nПараграф единствен.\n В чл. 16, ал. 3 думата „предлага“ се заменя с „може да предложи“.\nЗаконът е приет от 41-ото Народно събрание на 16 декември 2009 г. и е подпечатан с официалния печат на Народното събрание.\nПредседател на Народното събрание:\n Цецка Цачева\n13678"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9750",
    "meta": [],
    "text": "УКАЗ № 407\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за държавния бюджет на Република България за 2009 г., приет от ХLI Народно събрание на 16 декември 2009 г.\nИздаден в \nСофия на 18 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за държавния бюджет на Република България за 2009 г. \n(обн., ДВ, бр. 110 от 2008 г.; изм., бр. 12, 32 и 99 от 2009 г.)\n§ 1.\n В чл. 18, ал. 3 след думите „салдо по консолидираната фискална програма“ се добавя „в размер над 500 млн. лв.“\nЗаключителни разпоредби\n§ 2.\n В Закона за гражданското въздухоплаване (обн., ДВ, бр. 94 от 1972 г.; изм., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г. и бр. 35, 47 и 82 от 2009 г.) чл. 122б се отменя.\n§ 3. \nЗаконът влиза в сила от деня на обнародването му в „Държавен вестник”.\nЗаконът е приет от 41-ото Народно събрание на 16 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13679"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9714",
    "meta": [],
    "text": "УКАЗ № 404\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Решение № 3/2006 на Съвета за асоцииране Европейски съюз – България от 29 декември 2006 г. за изменение на член 3 от Допълнителния протокол към Европейското споразумение за асоцииране между Европейските общности и техните държави членки, от една страна, и Република България, от друга страна, относно удължаване на срока, предвиден в член 9(4) на Протокол 2 към Европейското споразумение, приет от ХLI Народно събрание на 11 декември 2009 г.\nИздаден в \nСофия на 16 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза ратифициране на Решение № 3/2006 на Съвета за асоцииране Европейски съюз – България от 29 декември 2006 г. за изменение на член 3 от Допълнителния протокол към Европейското споразумение за асоцииране между Европейските общности и техните държави членки, от една страна, и Република България, от друга страна, относно удължаване на срока, предвиден в член 9(4) на Протокол 2 към Европейското споразумение\nЧлен единствен.\n Ратифицира Решение № 3/2006 на Съвета за асоцииране Европейски съюз – България от 29 декември 2006 г. за изменение на член 3 от Допълнителния протокол към Европейското споразумение за асоцииране между Европейските общности и техните държави членки, от една страна, и Република България, от друга страна, относно удължаване на срока, предвиден в член 9(4) на Протокол 2 към Европейското споразумение.\nЗаконът е приет от 41-ото Народно събрание на 11 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13488"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9621",
    "meta": [],
    "text": "УКАЗ № 403\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за възобновяемите и алтернативните енергийни източници и биогоривата, приет от ХLI Народно събрание на 11 декември 2009 г.\nИздаден в \nСофия на 16 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за възобновяемите и алтернативните енергийни източници и биогоривата \n(обн., ДВ, бр. 49 от 2007 г.; изм., бр. 98 от 2008 г., бр. 82 от 2009 г.)\n§ 1.\n В чл. 5, ал. 1, т. 3 и 5 думите „министъра на транспорта“ се заменят с „министъра на транспорта, информационните технологии и съобщенията“.\n§ 2.\n В чл. 23, ал. 1 думите „министъра на транспорта“ се заменят с „министъра на транспорта, информационните технологии и съобщенията“, а думите „автомобилни бензини и дизелово гориво“ се заменят с „течни горива от нефтен произход за нуждите на транспорта“.\n§ 3.\n Член 24 се изменя така:\n„Чл. 24. (1) Лицата, които пускат на пазара течни горива от нефтен произход за нуждите на транспорта, са длъжни при освобождаване за потребление по смисъла на Закона за акцизите и данъчните складове да предлагат горивата за дизелови и бензинови двигатели смесени с биогорива в процентно съотношение, както следва:\n1. от 1 март 2010 г. – гориво за дизелови двигатели със съдържание на биодизел минимум 2 процента обемни;\n2. от 1 септември 2010 г. – гориво за дизелови двигатели със съдържание на биодизел минимум 3 процента обемни;\n3. от 1 март 2011 г. – гориво за дизелови двигатели със съдържание на биодизел минимум 4 процента обемни и гориво за бензинови двигатели със съдържание на биоетанол минимум 2 процента обемни.\n(2) Съдържанието на биодизел и биоетанол в горивата за дизелови и бензинови двигатели по ал. 1 не трябва да надвишава 5 процента обемни.\n(3) В срок два месеца след изтичането на сроковете по ал. 1 крайните разпространители са длъжни да предлагат на пазара горивата за дизелови и бензинови двигатели в съответствие с изискванията на ал. 1 и 2.\n(4) До 1 март 2011 г. лицата по ал. 1 и 3 могат да предлагат на пазара автомобилни бензини (КБКСС) със съдържание на биоетанол, което не трябва да надвишава 5 процента обемни, като предоставят на видно място информация относно съдържанието на биоетанол и правилната употреба на сместа.\n(5) Лицата, които пускат на пазара течни горива за нуждите на транспорта, съставят за всяка партида декларация за съответствие с изискванията за качество съгласно чл. 18а, ал. 2 от Закона за чистотата на атмосферния въздух, а разпространителите и крайните разпространители предоставят за всяко последващо разпространение копие от декларацията за съответствие на разпространяваната партида течно гориво по чл. 18б, ал. 1, т. 2 от същия закон.\n(6) Държавна агенция „Държавен резерв и военновременни запаси“ купува и продава нефтопродукти, предназначени за създаване, съхраняване и обновяване на държавни резерви, военновременни и задължителни запаси, несмесени с биогорива. Лицата, които купуват горива за дизелови двигатели от Държавна агенция „Държавен резерв и военновременни запаси“, са длъжни да ги смесват с биодизел в процентното съотношение и в сроковете по ал. 1, 2 и 3.“\n§ 4. \nВ чл. 25 думите „и предлагането им на пазара“ се заличават.\n§ 5.\n В чл. 27 думите „чрез Главна дирекция „Контрол на качеството на течните горива“ се заменят с „или от оправомощени от него длъжностни лица“.\n§ 6.\n Наименованието на глава шеста се изменя така: „Принудителни административни мерки и административнонаказателни разпоредби“.\n§ 7. \nСъздава се чл. 32а: \n„Чл. 32а. (1) При установяване на нарушения по чл. 24 председателят на Държавната агенция за метрологичен и технически надзор или оправомощени от него длъжностни лица имат право да прилагат следните принудителни административни мерки:\n1. временно да спират пускането на пазара и разпространението на течни горива, когато не е представена декларация за съответствие по чл. 24, ал. 5 или представената декларация не отговаря на нормативните изисквания, както и когато в резултат от изпитването в подвижна лаборатория и експертно заключение е установено, че течното гориво не отговаря на някое от изискванията на чл. 24, ал. 1, 2 и 3;\n2. да забраняват пускането на пазара и разпространението на течни горива, когато в резултат на изпитването в стационарна лаборатория и съставен констативен протокол е установено несъответствие с изискванията на чл. 24, ал. 1 – 3;\n3. да разпореждат изтеглянето на течни горива от пазара и да запечатват обектите на крайните разпространители, когато резултатът от изпитване на контролната проба, с която е установено несъответствие с изискванията по чл. 24, ал. 1 – 3, не е оспорен в 7-дневен срок от получаването му или в случаи на оспорването му той е потвърден от резултатите от изпитването на арбитражната проба.\n(2) Принудителните административни мерки по ал. 1 се прилагат с мотивирана заповед, в която се дават задължителни предписания и чрез поставяне на удостоверителни знаци на контролните органи по ал. 1. Видът на знаците се определя със заповед на председателя на Държавната агенция за метрологичен и технически надзор.\n(3) Заповедта по ал. 2 се съобщава на заинтересованото лице по реда на Административнопроцесуалния кодекс. \n(4) Заповедта по ал. 2 може да се обжалва по реда на Административнопроцесуалния кодекс, като подадената жалба не спира изпълнението на приложената принудителна административна мярка.\n(5) Щетите, загубите и пропуснатите ползи от приложените принудителни административни мерки са за сметка на собствениците на проверяваното течно гориво освен в случаите на отменянето им по съдебен ред.“\n§ 8.\n Член 38 се изменя така:\n„Чл. 38. (1) Който пуска на пазара течни горива от нефтен произход в нарушение на разпоредбите на чл. 24, ал. 1 и 2, се наказва с имуществена санкция в размер 200 000 лв.\n(2) Крайните разпространители, които предлагат на пазара течни горива от нефтен произход в нарушение на разпоредбата на чл. 24, ал. 3, се наказват с глоба или с имуществена санкция в размер 50 000 лв. \n(3) Който предлага на пазара течни горива от нефтен произход в нарушение на разпоредбата на чл. 24, ал. 6, се наказва с глоба или с имуществена санкция в размер 10 000 лв. \n(4) При повторно извършено нарушение по ал. 1, 2 и 3 глобата или имуществената санкция е в трикратен размер на санкцията, съответно на глобата по ал. 1, 2 и 3.“\n§ 9.\n В чл. 40 се правят следните изменения и допълнения:\n1. В ал. 1 накрая се поставя запетая и се добавя „с изключение на актовете за нарушения по чл. 38, които се съставят от длъжностни лица, оправомощени от председателя на Държавната агенция за метрологичен и технически надзор, при спазване изискванията на чл. 43а, ал. 2 от Закона за чистотата на атмосферния въздух.“\n2. Създава се нова ал. 3:\n„(3) Наказателните постановления за установените нарушения по чл. 38 се издават от председателя на Държавната агенция за метрологичен и технически надзор или от оправомощено от него длъжностно лице, като в тях задължително се посочва, че наложената глоба или имуществена санкция, както и разходите за вземане и изпитване на пробите от течни горива постъпват по бюджетната сметка на Държавната агенция за метрологичен и технически надзор и служат като покана за доброволно изпълнение след влизането им в сила.“\n3. Създава се ал. 4:\n„(4) Когато нарушителят е известен, но не е открит на адреса, посочен при връчването на акта за административно нарушение, или е напуснал страната, или е посочил адрес само в чужбина, наказателното постановление не се връчва. Постановлението се смята за влязло в сила два месеца след издаването му.“\n4. Досегашната ал. 3 става ал. 5 и в нея след думите „по реда“ се добавя „на този закон и“.\n§ 10. \nВ § 1 от допълнителните разпоредби се правят следните изменения и допълнения: \n1. В т. 4:\nа) в текста преди буква „а“ думите „по т. 3“ се заличават;\nб) в буква „б“ думите „където биогоривото е максимален процент“ се заличават.\n2. Създават се т. 17 – 22:\n„17. „Пускане на пазара“ е понятие по смисъла на § 1, т. 17 от допълнителните разпоредби на Закона за чистотата на атмосферния въздух. \n18. „Лицата, които пускат течни горива на пазара“ е понятие по смисъла на § 1, т. 18 от допълнителните разпоредби на Закона за чистотата на атмосферния въздух. \n19. „Краен разпространител“ е понятие по смисъла на § 1, т. 20 от допълнителните разпоредби на Закона за чистотата на атмосферния въздух.\n20. „Разпространение на течни горива“ е понятие по смисъла на § 1, т. 23 от допълнителните разпоредби на Закона за чистотата на атмосферния въздух. \n21. „Повторно“ е административно нарушение, което е извършено в едногодишен срок от влизането в сила на наказателното постановление, с което нарушителят е наказан за нарушение от същия вид.\n22. „КБКСС“ е бензинов компонент, наречен компонент за блендиране с кислородсъдържащи съединения.“\nЗаконът е приет от 41-ото Народно събрание на 11 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13389"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9620",
    "meta": [],
    "text": "УКАЗ № 400\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за преброяване на земеделските стопанства в Република България през 2010 г., приет от ХLI Народно събрание на 9 декември 2009 г.\nИздаден в \nСофия на 16 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН \nза преброяване на земеделските стопанства в Република България през 2010 г.\nГлава първа\nОБЩИ ПОЛОЖЕНИЯ\nЧл. 1.\n (1) С този закон се уреждат подготовката, организацията и провеждането на преброяването на земеделските стопанства в Република България през 2010 г., наричани по-нататък „преброяването“.\n(2) Преброяването се извършва с цел:\n1. установяване структурата на земеделските стопанства в страната; \n2. осигуряване на статистика, която е съпоставима за всички държави – членки на Европейския съюз, относно структурата на земеделските стопанства, необходима за развитието на Общата селскостопанска политика на Общността, като за целта се използват стандартни класификации и общи определяния за характеристиките на изследванията;\n3. изследване на земеделските производствени методи и използване на ресурсите в стопанствата;\n4. усъвършенстване на държавното регулиране;\n5. осъвременяване на статистическите методи на земеделието;\n6. изграждане на статистически регистър на земеделските стопанства.\nЧл. 2.\n Преброяването по чл. 1 се извършва чрез:\n1. подготовка, включваща съставянето на изчерпателен списък на земеделските стопанства и пробното преброяване по чл. 20;\n2. събиране на информация на място за всяко земеделско стопанство от списъка по т. 1 чрез статистически въпросник, включващ характеристики на земеделските стопанства;\n3. обобщаване и разпространение на данните.\nЧл. 3.\n (1) Анкетирането на земеделските стопанства започва в 8,00 ч. на 1 септември 2010 г. и приключва в 20,00 ч. на 30 ноември 2010 г.\n(2) По предложение на Централната комисия по преброяването срокът по ал. 1 може да бъде продължен със заповед на министъра на земеделието и храните, но с не повече от два месеца.\n(3) Контролът за изчерпателност на събираната информация и за точност при отразяване на данните започва на 2 септември 2010 г. и завършва три месеца след края на анкетирането по ал. 1, съответно по ал. 2.\n(4) При преброяването се събират данни за земеделските стопанства за стопанската 2009 – 2010 г. за характеристиките съгласно приложение № 1:\n1. по т. 6 и 17 се събират данни за период 12 месеца, приключващ на 31 август 2010 г.;\n2. по т. 12 – към 31 август 2010 г.;\n3. по т. 15 – за период три години, приключващ на 31 декември 2010 г.\nГлава втора\nОБЕКТ И ОБХВАТ НА НАБЛЮДЕНИЕ\nЧл. 4. \nОбект на наблюдение при преброяването са земеделските стопанства.\nЧл. 5. \nОбхват на наблюдение са всички земеделски стопанства, отговарящи най-малко на един от критериите съгласно приложение № 2.\nЧл. 6. \nПри преброяването на земеделските стопанства се събират данни за тях по характеристиките съгласно приложение № 1. \nЧл. 7.\n (1) Органът по статистика в Министерството на земеделието и храните изготвя окончателните списъци по чл. 2, т. 1.\n(2) Националният статистически институт предоставя на органа по статистика в Министерството на земеделието и храните поименна информация от поддържаните регистри съгласно чл. 7, ал. 1, т. 12 от Закона за статистиката.\n(3) Административните звена в Министерството на земеделието и храните, други държавни структури и браншовите организации са длъжни да предоставят безплатно информация и/или данни от регистрите, които поддържат, за съставяне на списъка по чл. 2, т. 1 на органа по статистика в Министерството на земеделието и храните.\n(4) Държавните органи, органите на местното самоуправление и други държавни институции предоставят информация на органите по преброяването по реда на чл. 20, ал. 6 от Закона за статистиката.\nГлава трета\nОРГАНИ НА ПРЕБРОЯВАНЕТО\nЧл. 8. \nМинистърът на земеделието и храните съвместно с областните управители и кметовете на общините организира и ръководи преброяването на земеделските стопанства.\nЧл. 9. \nОргани по преброяването са:\n1. органът по статистика в Министерството на земеделието и храните;\n2. областните дирекции „Земеделие“;\n3. Централната комисия по преброяването;\n4. областните комисии по преброяването;\n5. контрольори;\n6. анкетьори.\nЧл. 10. \nМинистърът на земеделието и храните:\n1. утвърждава статистическия въпросник по чл. 2, т. 2 и методики за попълването му и за воденето на документите, необходими за преброяването;\n2. внася в Министерския съвет доклад за приключване на преброяването и за основните резултати от него в срок до 31 декември 2012 г.\nЧл. 11. \nОрганът по статистика в Министерството на земеделието и храните:\n1. осигурява общата координация и методологическото ръководство при подготовката и провеждането на преброяването във всички административно-териториални единици на страната по смисъла на Закона за административно-териториалното устройство на Република България;\n2. разработва Програма на преброяването на земеделските стопанства през 2010 г., наричана по-нататък „програмата на преброяването“, в съответствие с българското законодателство и правото на Европейския съюз;\n3. съгласува инструментариума по преброяването с Националния статистически институт;\n4. ръководи и осъществява дейността за популяризиране сред населението на целите и задачите на преброяването;\n5. събира информация за земеделските стопанства и съставя предварителни списъци на стопанствата;\n6. одобрява разпределението на земеделските стопанства по преброителни участъци и контролни райони;\n7. организира и ръководи обучението на участниците по преброяването; \n8. определя земеделските стопанства, в които се осъществява контрол на събраната информация;\n9. обработва и разпространява резултатите от преброяването и изготвя методологичен отчет по чл. 12, § 1 от Регламент (ЕО) № 1166/2008 на Европейския парламент и на Съвета от 19 ноември 2008 г. относно изследванията на структурата на земеделските стопанства и изследването на земеделските производствени методи и за отмяна на Регламент (ЕИО) № 571/88 на Съвета (ОВ, L 321/14 от 1 декември 2008 г.), наричан по-нататък „Регламент (ЕО) № 1166/2008“.\nЧл. 12.\n Областните дирекции „Земеделие“:\n1. осъществяват общо методическо ръководство на преброяването по места;\n2. организират съвместно с областните комисии по преброяването със съдействието на органите на местното самоуправление проверка и актуализация на списъка на земеделските стопанства по чл. 2, т. 1;\n3. предлагат на органа по статистика в Министерството на земеделието и храните районирането на земеделските стопанства по преброителни участъци и контролни райони;\n4. осъществяват проверки на земеделски стопанства и в общините за хода на преброяването и за извършената работа съгласно технологията и методологията на преброяването;\n5. организират съвместно с областните комисии по преброяването и с органите на местното самоуправление разяснителна работа сред населението за целите и задачите на преброяването;\n6. разпределят преброителните материали, необходими за преброяването, по общини и населени места;\n7. провеждат обучението на участниците в преброяването в областта, общините и населените места; \n8. приемат и проверяват преброителните материали от контрольорите;\n9. организират кодирането на статистическите въпросници, въвеждането на индивидуалните данни на технически носители и изпращането им в Министерството на земеделието и храните.\nЧл. 13.\n (1) Централната комисия по преброяването е временен орган, който се състои от председател – представител на Министерството на земеделието и храните, заместник-председател – представител на Националния статистически институт, секретар – представител на Министерството на земеделието и храните, и членове, които са представители на Министерството на земеделието и храните, Министерството на вътрешните работи, Главна дирекция „Гражданска регистрация и административно обслужване“ към Министерството на регионалното развитие и благоустройството, неправителствени отраслови и браншови организации в земеделието и представителни организации на работодателите и на работниците и служителите.\n(2) Поименният състав на Централната комисия по преброяването се определя със заповед на министъра на земеделието и храните по предложение на ръководителите на съответните ведомства и организации по ал. 1. \n(3) Министърът на земеделието и храните назначава комисията в едномесечен срок от влизането в сила на закона.\n(4) Дейността на комисията се ръководи от нейния председател.\n(5) Централната комисия по преброяването:\n1. обсъжда и дава становища по програмата на преброяването, по останалите документи за организацията, подготовката и провеждането на преброяването и определя критерии за подбор на анкетьори и контрольори;\n2. обсъжда и предлага мерки за отстраняване на пропуски и грешки в работата на органите, извършващи преброяването;\n3. приема и оценява резултатите от преброяването и оповестява приключването му;\n4. изготвя до 30 юни 2011 г. доклад до министъра на земеделието и храните и до председателя на Националния статистически институт за изпълнението на задачите на преброяването и за основните резултати от него.\nЧл. 14. \n(1) В 10-дневен срок от назначаването на Централната комисия по преброяването във всяка област се създава областна комисия по преброяването. \n(2) Областните комисии по преброяването имат от 5 до 9 членове и се назначават и освобождават от председателя на Централната комисия по преброяването по предложение на ръководителите на ведомствата и организациите по ал. 4.\n(3) Председател на областната комисия по преброяването е директорът на съответната областна дирекция „Земеделие“.\n(4) В състава на областните комисии по преброяването се включват експерти по агростатистика от областните дирекции „Земеделие“, специалисти от териториалните статистически бюра, служители от областните и общинските администрации, служители от регионалните дирекции на вътрешните работи и служители на териториалните звена на Главна дирекция „Гражданска регистрация и административно обслужване“ към Министерството на регионалното развитие и благоустройството.\n(5) Дейността на областната комисия по преброяването се ръководи от нейния председател.\n(6) Областната комисия по преброяването:\n1. следи за правилното провеждане на преброяването в областта в съответствие с програмата на преброяването и с методиките, утвърдени от министъра на земеделието и храните;\n2. определя населени места, за които ще има придружители;\n3. предприема мерки за отстраняване на пропуски и грешки в работата на органите, извършващи преброяването в областта;\n4. информира Министерството на земеделието и храните за подготовката и провеждането на преброяването в областта;\n5. изготвя до 31 март 2011 г. доклад до Централната комисия по преброяването за получаването на преброителните материали в областната дирекция „Земеделие“ и за проведеното преброяване на територията на областта.\nЧл. 15. \nМинистърът на земеделието и храните по предложение на областните комисии по преброяване определя със заповед анкетьорите и контрольорите.\nЧл. 16.\n (1) Анкетьорът извършва непосредственото попълване на статистическите въпросници. При събирането на персоналните данни анкетьорът се ръководи от методиките за попълване на статистическите въпросници, от указанията на контрольора и на председателя на областната комисия по преброяването.\n(2) При необходимост в населени места с особени местни условия по чл. 14, ал. 6, т. 2, в които анкетьорите имат затруднения в дейността си, кметовете определят придружители. Придружителите подпомагат анкетьорите и изпълняват техните указания.\nЧл. 17.\n (1) Контрольорът ръководи, контролира и подпомага анкетьорите от своя район. Той отговаря за пълнотата на данните, вписани в статистическите въпросници от анкетьорите.\n(2) Контрольорът в своята дейност се ръководи от методиките за попълване на статистическите въпросници и при необходимост търси съдействие от председателя на областната комисия по преброяването.\n(3) Контрольорът събира преброителните документи от анкетьорите и съставя обобщена таблица с данни за контролния район по предварителен график, изготвен от областната дирекция „Земеделие“ и одобрен от органа по статистика в Министерството на земеделието и храните.\nЧл. 18.\n Лицата, определени за анкетьори и контрольори, преминават курсове на обучение, организирани от областните дирекции „Земеделие“.\nГлава четвърта\nФИНАНСИРАНЕ НА ПРЕБРОЯВАНЕТО\nЧл. 19.\n (1) Средствата, необходими за преброяването, се осигуряват целево от държавния бюджет и при условията на чл. 13 от Регламент (ЕО) № 1166/2008.\n(2) Средствата по ал. 1 се разходват по план-сметка, предложена от министъра на земеделието и храните и утвърдена от министъра на финансите.\nГлава пета\nРЕД И НАЧИН НА ПРОВЕЖДАНЕ НА ПРЕБРОЯВАНЕТО\nЧл. 20.\n (1) Министърът на земеделието и храните със съдействието на областните управители и кметовете на общините организира пробно преброяване като първи етап на преброяването. Целта на пробното преброяване е да се експериментират организацията, провеждането и инструментариумът на преброяването.\n(2) Министърът на земеделието и храните определя населените места, в които се провежда пробното преброяване.\n(3) Пробното преброяване се провежда в периода от 1 април 2010 г. до 1 май 2010 г.\n(4) Резултатите и изводите от пробното преброяване се вземат предвид при организацията, провеждането и инструментариума на преброяването.\nЧл. 21.\n (1) При изпълнението на задълженията си по време на преброяването анкетьорите сами или с придружители посещават земеделските стопанства в своя преброителен участък всеки календарен ден от 8,00 до 20,00 ч. Анкетираният може да поиска посещението да се извърши в други часове, като посочи причините за това.\n(2) Земеделските стопани и ръководителите на земеделските стопанства са длъжни да осигурят на органите по преброяването достъп до офиса и/или стопанските сгради във времето по ал. 1.\n(3) Земеделските стопани или ръководителите на земеделски стопанства са длъжни да предоставят информация по приложение № 1 съгласно чл. 20, ал. 1 и 3 и чл. 21 от Закона за статистиката.\nЧл. 22.\n Органите по преброяването получават данни за земеделските стопанства лично от стопанина, от ръководителя на стопанството или от писмено упълномощено от стопанина или от ръководителя лице.\nЧл. 23. \n(1) За провеждане на преброяването Министерството на земеделието и храните може да привлича лица по граждански договор.\n(2) Директорите на областните дирекции „Земеделие“ след възлагане от министъра на земеделието и храните сключват договори по ал. 1 с анкетьорите, контрольорите и придружителите. \n(3) На всеки анкетьор, контрольор и придружител се издава служебна карта под номер, съдържаща неговите имена, снимка и срок на валидност. Образецът на служебната карта се оповестява чрез средствата за масово осведомяване. След приключване на преброяването служебните карти се връщат в областните дирекции „Земеделие“ заедно с преброителните материали.\n(4) Лицата по ал. 3 са длъжни при посещенията си в земеделските стопанства да се легитимират със служебната си карта.\nЧл. 24.\n Данните за земеделските стопанства по приложение № 1 се събират чрез статистически въпросник.\nЧл. 25. \nПри извършване на контролни изследвания се използват анкетни карти за:\n1. проверка на точността на регистрираните данни;\n2. проверка на пълнотата на списъка на земеделските стопанства.\nЧл. 26.\n Органът по статистика в Министерството на земеделието и храните обобщава получените от областните дирекции „Земеделие“ данни по чл. 12, т. 9.\nЧл. 27.\n (1) Министърът на земеделието и храните въз основа на обобщените данни по чл. 26 внася в Министерския съвет доклад за приключване на преброяването и за основните резултати от него до 31 декември 2011 г.\n(2) Резултатите от преброяването, включени в доклада по ал. 1, се публикуват в специални издания на Министерството на земеделието и храните и на интернет страницата на министерството.\n(3) Валидираните резултати от преброяването и свързаните с тях национални методологични отчети по Регламент (ЕО) № 1166/2008 се предоставят в електронна форма на Комисията от министъра на земеделието и храните в предвидените в регламента срокове. \nГлава шеста\nПОВЕРИТЕЛНОСТ НА ДАННИТЕ И ОПАЗВАНЕ НА ТАЙНАТА\nЧл. 28. \n(1) Статистическата информация, получена след обработката на статистическите въпросници, се използва само за статистически цели.\n(2) Забранява се разпространяването по какъвто и да е начин на персонални данни, получени по време на преброяването.\nЧл. 29.\n (1) Получените при преброяването персонални данни се защитават съгласно изискванията на този закон и на Закона за статистиката.\n(2) Персоналните данни, получени при преброяването, не могат да се ползват като доказателство пред органите на изпълнителната и на съдебната власт.\nЧл. 30.\n (1) Забранява се на лицата, които събират, контролират, въвеждат и обработват данните от преброяването, да разгласяват или да предоставят на други лица и организации персонални или обобщени данни, получени по време на преброяването.\n(2) Забраната по ал. 1 се прилага и след прекратяването на работата с данните.\nЧл. 31.\n (1) Министърът на земеделието и храните е длъжен да осигури опазване на персоналните данни, като предприеме необходимите организационни и технически мерки и допуска до работа с данните само лица, подписали клетвени декларации за опазване на тайната.\n(2) Анкетьорите, контрольорите и придружителите подписват клетвени декларации по ал. 1 при получаване на служебните си карти по чл. 23, ал. 3.\nЧл. 32. \n(1) Попълнените по време на преброяването статистически въпросници се унищожават след изтичането на три години от датата на валидиране на резултатите, но не по-рано от 2016 г.\n(2) Редът и начинът за унищожаване на статистическите въпросници се определят със заповед на министъра на земеделието и храните.\nГлава седма\nАДМИНИСТРАТИВНОНАКАЗАТЕЛНИ РАЗПОРЕДБИ\nЧл. 33. \nЛице, което не предостави на анкетьорите данните по чл. 6 или предостави неверни данни, се наказва с глоба от 1000 до 2000 лв.\nЧл. 34.\n Анкетьор, контрольор или друго лице от органите по преброяването по чл. 9, което не изпълни задълженията си по този закон, се наказва с глоба от 500 до 1000 лв.\nЧл. 35.\n Лице, което има достъп до персонални данни и ги предостави или използва за други цели освен посочените в чл. 28 или наруши забраната по чл. 30, се наказва с глоба от 2000 до 6000 лв., ако деянието не съставлява престъпление.\nЧл. 36. \n(1) Нарушенията се констатират с актове, съставени от длъжностни лица. \n(2) Министърът на земеделието и храните по предложение на областните комисии по преброяването, определя със заповед лицата по ал. 1, които констатират нарушенията с актове.\n(3) Въз основа на съставените актове министърът на земеделието и храните или оправомощено от него длъжностно лице издава наказателни постановления.\n(4) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания.\nДОПЪЛНИТЕЛНИ РАЗПОРЕДБИ\n§ 1.\n По смисъла на този закон:\n1. „Земеделско стопанство“ или „стопанство“ е отделна единица както технически, така и икономически, която има единно управление и която произвежда селскостопанска продукция или поддържа земеделски земи, които вече не се използват за производствени цели, в добро земеделско и екологично състояние по смисъла на чл. 2, буква „а“ от Регламент (ЕО) № 1166/2008.\n2. „Земеделски стопанин“ е физическо или юридическо лице – собственик, наемател или ползвател на стопанството, от името на което и/или за сметка на което стопанството извършва дейността си. Той носи юридическата и икономическата отговорност за дейността на стопанството и поема стопанския риск.\n3. „Ръководител на земеделско стопанство“ е физическо лице, което осъществява непосредственото ежедневно управление на стопанството.\n4. „Стопанска година“ е периодът от 1 октомври до 30 септември на следващата година или до прибиране на реколтата.\n5. „Преброителен участък“ е територията, определена за преброяване от един анкетьор.\n6. „Персонални данни“ са получените за статистически цели индивидуални данни, които могат да се отнасят за стопански или друг субект, осъществяващ дейност на територията на Република България.\n7. „Инструментариум“ е съвкупност от всички документи и технически средства, необходими за подготовката, организацията и провеждането на преброяването.\n8. „Резултати от преброяването“ е сборната информация от обработените данни за земеделските стопанства и извършените въз основа на тях анализи.\n9. „Кодиране на статистически въпросник“ е поставяне на индивидуален номер на всяко стопанство.\n§ 2.\n Статистически регистър на земеделските стопанства се изгражда съгласно чл. 28 и 29 от Закона за статистиката.\n§ 3. \nС този закон се създават условия за прилагане на Регламент (ЕО) № 1166/2008 на Европейския парламент и на Съвета от 19 ноември 2008 г. относно изследванията на структурата на земеделските стопанства и изследването на земеделските производствени методи и за отмяна на Регламент (ЕИО) № 571/88 на Съвета.\n§ 4.\n Уведомяването на Европейската комисия по чл. 7, § 3 от Регламент (ЕО) № 1166/2008 се извършва от министъра на земеделието и храните.\nЗАКЛЮЧИТЕЛНИ РАЗПОРЕДБИ\n§ 5. \nИзпълнението на закона се възлага на министъра на земеделието и храните.\n§ 6.\n В Закона за ветеринарномедицинската дейност (обн., ДВ, бр. 87 от 2005 г.; изм., бр. 30, 31, 55 и 88 от 2006 г., бр. 51 и 84 от 2007 г., бр. 13, 36 и 100 от 2008 г. и бр. 27, 35 и 74 от 2009 г.) се правят следните изменения и допълнения:\n1. В чл. 298 се създава ал. 4:\n„(4) Изискванията на ал. 1, т. 2 и ал. 2 и 3 не се прилагат за партиди ВМП, произведени в държави членки или в трети страни, които са изследвани в държава членка, за което е издаден аналитичен сертификат по чл. 357, който придружава съответната партида.“\n2. В § 9 от преходните и заключителните разпоредби:\nа) досегашният текст става ал. 1;\nб) създава се ал. 2:\n„(2) Притежателите на разрешителни за употреба и сертификати за регистрация на ВМП по ал. l могат преди изтичане на срока им да подадат заявление за издаване на лиценз за употреба на тези ВМП по реда на този закон. В тези случаи чл. 289 не cе прилага.“\nЗаконът е приет от 41-ото Народно събрание на 9 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\nПриложение № 1 към чл. 3, ал. 4\nСписък на основните характеристики, които ще се наблюдават при провеждане на преброяването на земеделските стопанства в Република България през 2010 г.\n1. Административни и географски данни за земеделското стопанство:\nа) местоположение на стопанството; \nб) адрес на седалището на стопанството;\nв) идентификационен код на стопанството – ЕГН на физически лица или ЕИК по БУЛСТАТ – за юридически лица;\nг) юридически статут на стопанството;\nд) форма на счетоводно записване.\n2. Данни за ръководителя на земеделското стопанство:\nа) трите имена;\nб) възраст;\nв) земеделско образование.\n3. Използвана (стопанисвана) земеделска площ – вид на собствеността и начин на стопанисване.\n4. Биологично земеделие – по направления.\n5. Предназначение на продукцията на стопанството.\n6. Разпределение на площите по култури:\nа) зърнено-житни култури;\nб) зърнено-бобови и протеинови култури;\nв) технически култури;\nг) маслодайни култури;\nд) влакнодайни култури;\nе) медицински и ароматни култури;\nж) фуражни култури;\nз) картофи;\nи) пресни зеленчуци, дини, пъпеши и ягоди;\nк) цветя и декоративни растения;\nл) семена и посадъчен материал;\nм) угари;\nн) постоянно затревени площи, включително поддържани в добро земеделско и екологично състояние;\nо) трайни насаждения;\nп) семейни градини;\nр) общо използвана земеделска площ.\n7. Неизползвани земеделски земи, горски и други площи.\n8. Производство на култивирани гъби.\n9. Поливни площи.\n10. Енергийни култури (за производство на биогорива или друга възобновяема енергия).\n11. Генно модифицирани култури.\n12. Селскостопански животни в стопанството:\nа) говеда;\nб) биволи;\nв) еднокопитни;\nг) овце;\nд) кози;\nе) свине;\nж) птици;\nз) зайци;\nи) пчели;\nк) буби;\nл) други.\n13. Машини и оборудване:\nа) машини;\nб) оборудване, използвано за производство на възобновяема енергия по вид енергиен източник.\n14. Други доходоносни дейности:\nа) пряко свързани със стопанството;\nб) работа, различна от селскостопанската и извън стопанството.\n15. Принос за развитието на селските райони – стопанства, които са се възползвали по видовете мерки за развитие на селските райони.\n16. Изследване на земеделските производствени методи:\nа) методи на обработка на земята;\nб) консервация на почвата;\nв) характеристики на заобикалящата среда;\nг) животинска паша;\nд) селскостопански сгради за животни;\nе) приложение на животински тор;\nж) съоръжения за съхранение и обработка на животинския тор;\nз) напояване.\n17. Данни за работещите в земеделското стопанство: \nа) постоянно заети работници – семейна и несемейна работна ръка;\nб) работници, временно наети, сезонно или за услуги.\nПриложение № 2 към чл. 5 \nПреброяването обхваща всички земеделски стопанства, отговарящи най-малко на един от следните критерии:\n1. Обработва (стопанисва) най-малко:\nа) 5 декара използвана земеделска площ;\nб) 3 декара обработваема земя;\nв) 5 декара естествени ливади;\nг) 1 декар овощни насаждения (чиста култура);\nд) 1 декар лозя;\nе) 1 декар (чисти) специализирани култури (зеленчуци, хмел, тютюн, подправки, медицински и ароматни култури, цветя, декоративни растения, ягодоплодни, гъби, разсадници и др.);\nж) 0,5 декара оранжерии.\n2. Отглежда най-малко:\nа) 1 крава;\nб) 1 биволица;\nв) 2 говеда;\nг) 2 бивола;\nд) 1 женско животно за разплод (еднокопитни);\nе) 2 работни животни (еднокопитни);\nж) 5 прасета;\nз) 1 свиня майка;\nи) 5 овце майки;\nк) 2 кози майки;\nл) 50 кокошки носачки;\nм) 100 пилета за угояване;\nн) 10 пчелни семейства;\nо) 10 зайкини;\nп) 1 репродуктивно мъжко животно, използвано за естествено покриване – бик, жребец, нерез;\nр) специални видове животни или птици – 1000 пъдпъдъка, 30 други птици (пуйки, гъски, патици и други), щрауси, ангорски кози, ангорски зайци, норки, нутрии, буби и други.\n13485"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9712",
    "meta": [],
    "text": "УКАЗ № 398\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за лекарствените продукти в хуманната медицина, приет от ХLI Народно събрание на 9 декември 2009 г.\nИздаден в \nСофия на 16 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за лекарствените продукти в хуманната медицина \n(обн., ДВ, бр. 31 от 2007 г.; изм., бр. 19 от 2008 г.; Решение № 5 на Конституционния съд от 2008 г. – бр. 65 от 2008 г.; изм., бр. 71 от 2008 г. и бр. 10, 23, 41 и 88 от 2009 г.)\n§ 1.\n В чл. 227 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Изискванията към устройството и помещенията на аптеките по чл. 228, ал. 4 се определят в наредбата по ал. 1.“\n§ 2. \nВ чл. 228 се правят следните изменения и допълнения:\n1. Създава се нова ал. 4:\n„(4) Разрешение за търговия на дребно с лекарствени продукти в аптека, която се открива в на\nселено място с население под 10 000 жители, \nсе издава въз основа на заявление по образец, към което се прилагат:\n1. документите по ал. 1, т. 1, 2, 4, 5, 6 и 7 и документ, издаден от кмета на съответната община, удостоверяващ броя на жителите на съответното населено място;\n2. документ за платена такса в размер 1000 лв.“\n2. Досегашната ал. 4 става ал. 5 и в нея след думите „ал. 1“ се добавя „и 4“.\n3. Досегашната ал. 5 става ал. 6 и в нея думите „ал. 4“ се заменят с „ал. 5“.\n§ 3.\n В чл. 229, ал. 2, изречение първо думите „ал. 4“ се заменят с „ал. 5“.\nПреходни и заключителни разпоредби\n§ 4.\n (1) Заварените до влизането в сила на този закон магистър-фармацевти и помощник-фармацевти, които са получили разрешение за откриване на аптека в населените места по чл. 228, ал. 4 по реда на отменения Закон за лекарствата и аптеките в хуманната медицина (обн., ДВ, бр. 36 от 1995 г.; Решение № 10 на Конституционния съд от 1996 г. – бр. 61 от 1996 г.; изм., бр. 38 от 1998 г., бр. 30 от 1999 г., бр. 10 от 2000 г.; Решение № 3 на Конституционния съд от 2000 г. – бр. 37 от 2000 г.; изм., бр. 59 от 2000 г.; Решение № 7 на Конституционния съд от 2000 г. – бр. 78 от 2000 г.; изм., бр. 41 от 2001 г., бр. 107 и 120 от 2002 г., попр., бр. 2 от 2003 г.; изм., бр. 56, 71 и 112 от 2003 г., бр. 70 и 111 от 2004 г., бр. 37, 76, 85, 87, 99 и 105 от 2005 г., бр. 30, 31, 34, 75, 80 и 105 от 2006 г., отм., бр. 31 от 2007 г.) и които не са подали заявление за пререгистрация в срока по § 66, ал. 3 от Закона за изменение и допълнение на Закона за лекарствените продукти в хуманната медицина (ДВ, бр. 71 от 2008 г.), привеждат дейността си в съответствие с изискванията на този закон в срок до 31 януари 2010 г.\n(2) Лицата по ал. 1 подават в Министерството на здравеопазването заявление за пререгистрация, към което прилагат:\n1. заявление за издаване на разрешение за търговия на дребно с лекарствени продукти от лицата по чл. 222, ал. 1 по образец, утвърден от министъра на здравеопазването;\n2. актуално удостоверение за вписване в търговския регистър, съответно документ за актуална регистрация на лицето по чл. 222, ал. 1; \n3. копие от издаденото по реда на отменения Закон за лекарствата и аптеките в хуманната медицина разрешение за откриване на аптека;\n4. заверено копие от трудовия договор или договор за възлагане на управление на ръководителя на аптеката – в случаите, когато се изисква такъв;\n5. декларация от лицата по чл. 222, ал. 1, че са запазени условията, при които е издадено разрешението за търговия на дребно с лекарствени продукти на лицата по ал. 1;\n6. документ, издаден от кмета на съответната община, удостоверяващ броя на жителите на съответното населено място;\n7. документ за еднократно платена такса в размер 100 лв.\n§ 5. \nВ срок до три месеца от влизането в сила на този закон министърът на здравеопазването изменя и допълва наредбата по чл. 219, ал. 2. \n§ 6.\n Законът влиза в сила от деня на обнародването му в „Държавен вестник“.\nЗаконът е приет от 41-ото Народно събрание на 9 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13484"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9661",
    "meta": [],
    "text": "УКАЗ № 401\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за влизането, пребиваването и напускането на Република България на гражданите на Европейския съюз и членовете на техните семейства, приет от ХLI Народно събрание на 9 декември 2009 г.\nИздаден в \nСофия на 16 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН \nза изменение и допълнение на Закона за влизането, пребиваването и напускането на Република България на гражданите на Европейския съюз и членовете на техните семейства \n(обн., ДВ, бр. 80 от 2006 г.; изм., бр. 109 от 2007 г., бр. 69 от 2008 г. и бр. 36 и 93 от 2009 г.)\n§ 1.\n В чл. 4 се правят следните допълнения:\n1. В ал. 2 се създават изречения трето и четвърто: „Отказът за издаване на виза се мотивира и подлежи на оспорване по реда на Административнопроцесуалния кодекс. За отказа за издаване на виза се съставя формуляр по образец, утвърден с акт на Министерския съвет.“\n2. Създава се ал. 6:\n„(6) Отказът за влизане и пребиваване на лицата по ал. 1 и 2 се мотивира и подлежи на оспорване по реда на Административнопроцесуалния кодекс.“\nДопълнителна разпоредба\n§ 2.\n Този закон въвежда изискванията на Директива 2004/38/ЕО на Европейския парламент и на Съвета от 29 април 2004 г. относно правото на граждани на Съюза и на членове на техните семейства да се движат и да пребивават свободно на територията на държавите членки, за изменение на Регламент (ЕИО) № 1612/68 и отменяща Директиви 64/221/ЕИО, 68/360/ЕИО, 72/194/ЕИО, 73/148/ЕИО, 75/34/ЕИО, 75/35/ЕИО, 90/364/ЕИО, 90/365/ЕИО и 93/96/ЕИО.\nЗаконът е приет от 41-ото Народно събрание на 9 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13487"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9779",
    "meta": [],
    "text": "УКАЗ № 402\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за защита срещу домашното насилие, приет от ХLI Народно събрание на 9 декември 2009 г.\nИздаден в \nСофия на 16 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза изменение и допълнение на Закона за защита срещу домашното насилие \n(обн., ДВ, бр. 27 от 2005 г.; изм., бр. 82 от 2006 г.)\n§ 1.\n Наименованието на закона се изменя така: „Закон за защита от домашното насилие“.\n§ 2. \nВ чл. 1, ал. 2 след думата „гражданската“ се поставя запетая и се добавя „административнонаказателната“.\n§ 3.\n Член 2 се изменя така:\n„Чл. 2. (1) Домашно насилие е всеки акт на физическо, сексуално, психическо, емоционално или икономическо насилие, както и опитът за такова насилие, принудителното ограничаване на личния живот, личната свобода и личните права, извършени спрямо лица, които се намират в родствена връзка, които са или са били в семейна връзка или във фактическо съпружеско съжителство.\n(2) За психическо и емоционално насилие върху дете се смята и всяко домашно насилие, извършено в негово присъствие.“\n§ 4.\n В чл. 3 се правят следните изменения и допълнения:\n1. Точки 6 и 7 се изменят така:\n„6. лице, с което се намира в родство по съребрена линия до четвърта степен включително;\n7. лице, с което се намира или е било в родство по сватовство до трета степен включително;“.\n2. Създават се т. 9 и 10:\n„9. възходящ или низходящ на лицето, с което се намира във фактическо съпружеско съжителство;\n10. лице, с което родителят се намира или е бил във фактическо съпружеско съжителство.“\n§ 5. \nВ чл. 4 ал. 2 се изменя така:\n„(2) В случаите, когато има данни за опасност за живота или здравето на пострадалото лице, то може да подаде и молба до органите на Министерството на вътрешните работи за предприемане на мерки съгласно Закона за Министерството на вътрешните работи.“\n§ 6.\n В чл. 5 се правят следните изменения и допълнения:\n1. В ал. 1:\nа) текстът преди т. 1 се изменя така: „Мерките за защита от домашното насилие са:“;\nб) в т. 3 след думата „приближава“ се добавя „пострадалото лице“.\n2. В ал. 2 думите „от един месец до една година“ се заменят с „от три до 18 месеца“.\n3. Създава се нова ал. 3:\n„(3) Мярката по ал. 1, т. 4 не се налага при висящ съдебен спор между родителите по упражняване на родителските права, по определяне местоживеенето на детето или режима на личните отношения.“\n4. Досегашната ал. 3 става ал. 4.\n§ 7. \nВ чл. 6 се правят следните изменения и допълнения:\n1. Алинея 3 се изменя така:\n„(3) Органите на изпълнителната власт и/или юридическите лица, регистрирани по реда на чл. 18, ал. 2 и 3 от Закона за социално подпомагане и по реда на чл. 45 от Закона за юридическите лица с нестопанска цел, работят за защита на лицата, пострадали от домашно насилие.“\n2. Създават се ал. 5 – 8:\n„(5) Всяка година до 31 март Министерският съвет приема Национална програма за превенция и защита от домашно насилие.\n(6) Средствата за финансиране изпълнението на задълженията по Националната програма по ал. 5 се определят ежегодно със закона за държавния бюджет на Република България за съответната година по бюджетите на съответните министерства, определени в програмата.\n(7) Ежегодно със закона за държавния бюджет на Република България за съответната година по бюджета на Министерството на правосъдието се определят средства за финансиране на проекти на юридически лица с нестопанска цел, които отговарят на изискванията на ал. 3 и при условие, че те осъществяват дейности по този закон, за разработване и изпълнение на:\n1. програми за превенция и защита от домашно насилие, които се отнасят до:\nа) подготовка и одобряване на програми в учебни заведения;\nб) програми за работа с органите на съдебната власт и с органите на Министерството на вътрешните работи; \nв) мониторинг на прилагането на закона; \nг) провеждане на семинари и конференции;\nд) издания и публикации;\n2. програми за предоставяне на помощ на лица, пострадали от домашно насилие, които включват:\nа) социално, психологическо и правно консултиране и помощ от специалисти; \nб) насочване към други необходими специалисти и интердисциплинарни консултации, както и към кризисни центрове за лица, пострадали от домашно насилие;\n3. обучение на лицата, които извършват защитата по закона;\n4. специализирани програми, посещавани от лица, които са извършили домашно насилие, и които включват социални и психологически консултации.\n(8) Юридическите лица, регистрирани по реда на чл. 18, ал. 2 и 3 от Закона за социално подпомагане и по реда на чл. 45 от Закона за юридическите лица с нестопанска цел, които работят за защита на лицата, пострадали от домашно насилие, имат право на субсидия от държавния бюджет при условия и по ред, определени с правилника за прилагане на закона.“\n§ 8. \nНаименованието на глава втора се изменя така: „Производство за налагане на мерки за защита от домашното насилие“.\n§ 9.\n Член 7 се изменя така:\n„Чл. 7. Компетентен да наложи мярка за защита е районният съд по постоянния или настоящия адрес на пострадалото лице.“\n§ 10.\n Член 8 се изменя така:\n„Чл. 8. Производството по издаване на заповедта може да се образува по молба на:\n1. пострадалото лице, ако е навършило 14-годишна възраст или е поставено под ограничено запрещение;\n2. брат, сестра или лице, което е в родство по права линия с пострадалото лице;\n3. настойника или попечителя на пострадалото лице;\n4. директора на дирекция „Социално подпомагане“, когато пострадалото лице е непълнолетно, поставено е под запрещение или е с увреждания.“\n§ 11.\n В чл. 9 се правят следните изменения:\n1. В ал. 1: \na) текстът преди т. 1 се изменя така: „Молбата е писмена и съдържа:“;\nб) точка 1 се изменя така:\n„1. имената, адреса и единния граждански номер на молителя, адреса на дирекция „Социално подпомагане“; в случай че пострадалото лице не може или не желае да разкрие постоянния или настоящия си адрес, то може да посочи друг адрес;“;\nв) точка 4 се изменя така:\n„4. датата, мястото, начина и други факти и обстоятелства за извършеното домашно насилие;“.\n2. В ал. 2 думите „чл. 8, т. 2 и 3“ се заменят с „чл. 8, т. 2 и 4“.\n§ 12. \nВ чл. 10 се правят следните изменения и допълнения:\n1. В ал. 1 думите „или искането“ се заличават.\n2. В ал. 2 думите „или искането“ се заличават, а след думата „регистър“ се добавя „с отделна поредна номерация (индекс) на делата“. \n3. Алинея 3 се отменя.\n§ 13.\n В чл. 11 се правят следните изменения:\n1. В ал. 1 думите „чл. 8, т. 1 и 3“ се заменят с „чл. 8“.\n2. В ал. 3 думите „а в случаите по чл. 8, т. 2 разноските се заплащат от Агенцията за социално подпомагане“ се заменят с „освен когато молбата е за защита на лица, които не са навършили 18-годишна възраст, както и на лица, поставени под запрещение, или лица с увреждания“.\n§ 14.\n В чл. 12 се правят следните изменения:\n1. В ал. 1 думите „или на искането“ и „или искането“ се заличават, а думите „30 дни“ се заменят с „един месец“.\n2. В ал. 2 думите „чл. 8, т. 2 и 3“ се заменят с „чл. 8, т. 2 и 4“.\n§ 15.\n В чл. 14, ал. 1 думите „или искането“ се заличават.\n§ 16.\n В чл. 15, ал. 2 думите „или на искането“ се заличават.\n§ 17. \nВ чл. 16 се правят следните изменения:\n1. В ал. 2 думите „ал. 2“ се заменят с „ал. 3“.\n2. В ал. 3 думите „районното полицейско управление“ се заменят с „районното управление на Министерството на вътрешните работи“.\n§ 18. \nВ чл. 17 се правят следните изменения и допълнения:\n1. В ал. 1 изречение трето се заличава.\n2. Създава се нова ал. 2:\n„(2) При подаване на жалбата не се внася държавна такса.“\n3. Досегашните ал. 2, 3, 4 и 5 стават съответно ал. 3, 4, 5 и 6.\n§ 19. \nВ чл. 18 се правят следните изменения:\n1. В ал. 1 навсякъде думите „или искането“ се заличават, а думите „пряка и непосредствена последваща опасност“ се заменят с „пряка, непосредствена или последваща опасност“.\n2. В ал. 2 думите „районното полицейско управление“ се заменят с „районното управление на Министерството на вътрешните работи“.\n3. В ал. 4 думите „30 дни“ се заменят с „един месец“, а думите „или искането“ се заличават.\n4. В ал. 5 думите „чл. 8, т. 2 и 3“ се заменят с „чл. 8, т. 2 и 4“.\n§ 20.\n В чл. 19 след думите „незабавна защита“ се добавя „не подлежи на обжалване и“.\n§ 21. \nВ чл. 21 се правят следните изменения и допълнения:\n1. Създава се нова ал. 2: \n„(2) Когато е наложена мярка по чл. 5, ал. 1, т. 2 и извършителят откаже доброволно да я изпълни, той се отстранява от съвместно обитаваното жилище със съдействието на полицейските органи от районното управление на Министерството на вътрешните работи по местонахождението на жилището.“\n2. Досегашната ал. 2 става ал. 3.\n§ 22. \nВ заключителните разпоредби се правят следните допълнения:\n1. В § 4 след думата „подпомагане“ се добавя „и по реда на чл. 45 от Закона за юридическите лица с нестопанска цел“. \n2. Създава се § 5а:\n„§ 5а. Изпълнението на закона се възлага на Министерския съвет.“\nПреходни и заключителни разпоредби\n§ 23.\n Производствата по молби (искания) и жалби, постъпили до влизането в сила на този закон, се разглеждат по досегашния ред.\n§ 24. \nВ тримесечен срок от влизането в сила на този закон Министерският съвет приема правилник за прилагането му. \n§ 25.\n В Наказателния кодекс (обн., ДВ, бр. 26 от 1968 г.; попр., бр. 29 от 1968 г.; изм., бр. 92 от 1969 г., бр. 26 и 27 от 1973 г., бр. 89 от 1974 г., бр. 95 от 1975 г., бр. 3 от 1977 г., бр. 54 от 1978 г., бр. 89 от 1979 г., бр. 28 от 1982 г.; попр., бр. 31 от 1982 г.; изм., бр. 44 от 1984 г., бр. 41 и 79 от 1985 г.; попр., бр. 80 от 1985 г.; изм., бр. 89 от 1986 г.; попр., бр. 90 от 1986 г.; изм., бр. 37, 91 и 99 от 1989 г., бр. 10, 31 и 81 от 1990 г., бр. 1 и 86 от 1991 г.; попр., бр. 90 от 1991 г.; изм., бр. 105 от 1991 г., бр. 54 от 1992 г., бр. 10 от 1993 г., бр. 50, 97 и 102 от 1995 г., бр. 107 от 1996 г., бр. 62, 85 и 120 от 1997 г., бр. 83, 85, 132, 133 и 153 от 1998 г., бр. 7, 51 и 81 от 1999 г., бр. 21, 51 и 98 от 2000 г., бр. 41 и 101 от 2001 г., бр. 45 и 92 от 2002 г., бр. 26 и 103 от 2004 г., бр. 24, 43, 76, 86 и 88 от 2005 г., бр. 59, 75 и 102 от 2006 г., бр. 38, 57, 64, 85, 89 и 94 от 2007 г., бр. 19, 67 и 102 от 2008 г., бр. 12, 23, 27, 32, 47, 80 и 93 от 2009 г.) в чл. 296, ал. 1 думите „защита срещу домашното насилие“ се заменят със „защита от домашното насилие“.\n§ 26. \nВ Закона за съдебната власт (обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33 и 42 от 2009 г.) в чл. 329, ал. 3, т. 5 думите „Закона за защита срещу домашното насилие“ се заменят със „Закона за защита от домашното насилие“.\n§ 27.\n Законът влиза в сила от деня на обнародването му в „Държавен вестник“ с изключение на § 7, т. 2 относно чл. 6, ал. 5, 6, 7 и 8, който влиза в сила от 1 януари 2010 г.\nЗаконът е приет от 41-ото Народно събрание на 9 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13486"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9628",
    "meta": [],
    "text": "УКАЗ № 399\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за българските лични документи, приет от ХLI Народно събрание на 9 декември 2009 г.\nИздаден в \nСофия на 16 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза допълнение на Закона за българските лични документи (\nобн., ДВ, бр. 93 от 1998 г.; изм., бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г. и бр. 35, 47 и 82 от 2009 г.)\nПараграф единствен.\n В преходните и заключителните разпоредби се създават § 21а и 21б:\n„§ 21а. Срокът на валидност на личните карти с изтичащ срок на валидност през 2010 г. се удължава с 6 месеца. За срока на удължаването личната карта е валиден идентификационен документ за самоличност само на територията на Република България. По искане на лицето нова лична карта може да се издаде и преди изтичане на удължения 6-месечен срок.\n§ 21б. Срокът на валидност на свидетелствата за управление на моторно превозно средство с изтичащ срок на валидност през 2010 г. се удължава с 6 месеца. За срока на удължаването свидетелството за управление на моторно превозно средство е валиден индивидуален удостоверителен документ за правоспособност за управление на моторно превозно средство само на територията на Република България. По искане на лицето ново свидетелство за управление на моторно превозно средство може да се издаде и преди изтичане на удължения 6-месечен срок.“\nЗаконът е приет от 41-ото Народно събрание на 9 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13483"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/9659",
    "meta": [],
    "text": "УКАЗ № 397\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за бюджета на Националната здравноосигурителна каса за 2010 г., приет от ХLI Народно събрание на 3 декември 2009 г.\nИздаден в \nСофия на 10 декември 2009 г. \nПрезидент на републиката: \nГеорги Първанов\nПодпечатан с държавния печат.\nМинистър на правосъдието: \nМаргарита Попова\nЗАКОН\nза бюджета на Националната здравноосигурителна каса за 2010 г.\nЧл. 1.\n (1) Приема бюджета на Националната здравноосигурителна каса за 2010 г. по приходите и трансферите на обща сума 2 519 211 хил. лв., както следва:\n    \n        \n            \n            \n№ по ред \n            \n            \n            \nПоказатели \n            \n            \n            \nСума \n            \n(в хил. лв.) \n            \n        \n        \n            \n            \nI. \n            \n            \n            \nПРИХОДИ И ТРАНСФЕРИ – ВСИЧКО\n            \n            \n            \n2 519 211\n            \n        \n        \n            \n            \n1. \n            \n            \n            \nЗдравноосигурителни приходи \n            \n            \n            \n2 501 160\n            \n        \n        \n            \n            \n1. 1.\n            \n            \n            \nЗдравноосигурителни вноски\n            \n            \n            \n1 560 034\n            \n        \n        \n            \n            \n1. 2.\n            \n            \n            \nТрансфери за здравно осигуряване \n            \n            \n            \n941 126\n            \n        \n        \n            \n            \n2. \n            \n            \n            \nПриходи и доходи от собственост \n            \n            \n            \n1 521\n            \n        \n        \n            \n            \n3. \n            \n            \n            \nГлоби, санкции и наказателни лихви \n            \n            \n            \n12 000\n            \n        \n        \n            \n            \n4. \n            \n            \n            \nДруги неданъчни приходи \n            \n            \n            \n30\n            \n        \n        \n            \n            \n5. \n            \n            \n            \nПолучени трансфери от Министерството на здравеопазването за финансиране на разходите за акушерска помощ по чл. 82, ал. 1, т. 2 от Закона за здравето /+/:\n            \n            \n            \n \n            \n \n            \n4 500\n            \n        \n    \n \n(2) Приема бюджета на Националната здравноосигурителна каса за 2010 г. по разходите и трансферите на обща сума 1 689 432 хил. лв., както следва:\n    \n        \n            \n            \n№ по ред \n            \n            \n            \nПоказатели \n            \n            \n            \nСума \n            \n(в хил. лв.) \n            \n        \n        \n            \n            \nII. \n            \n            \n            \nРАЗХОДИ И ТРАНСФЕРИ – ВСИЧКО\n            \n            \n            \n1 689 432 \n            \n        \n        \n            \n            \n1. \n            \n            \n            \nТекущи разходи \n            \n            \n            \n1 559 284 \n            \n        \n        \n            \n            \n1.1. \n            \n            \n            \nЗаплати и възнаграждения за персонала, нает по трудови и служебни правоотношения\n            \n            \n            \n \n            \n21 666 \n            \n        \n        \n            \n            \n1.2. \n            \n            \n            \nДруги възнаграждения и плащания за персонала \n            \n            \n            \n1 076 \n            \n        \n        \n            \n            \n1.3. \n            \n            \n            \nЗадължителни осигурителни вноски от работодатели \n            \n            \n            \n3 999 \n            \n        \n        \n            \n            \n1.4. \n            \n            \n            \nИздръжка на административните дейности\n            \n            \n            \n20 611 \n            \n        \n        \n            \n            \n1.5. \n            \n            \n            \nЗдравноосигурителни плащания \n            \n            \n            \n1 511 932 \n            \n        \n        \n            \n            \n1.5.1. \n            \n            \n            \n – здравноосигурителни плащания за първична извънболнична медицинска помощ \n            \n            \n            \n \n            \n157 000\n            \n        \n        \n            \n            \n1.5.2. \n            \n            \n            \n – здравноосигурителни плащания за специализирана извънболнична медицинска помощ \n            \n            \n            \n \n            \n154 000\n            \n        \n        \n            \n            \n1.5.3. \n            \n            \n            \n – здравноосигурителни плащания за дентална помощ \n            \n            \n            \n91 000\n            \n        \n        \n            \n            \n1.5.4. \n            \n            \n            \n – здравноосигурителни плащания за медико-диагностична дейност \n            \n            \n            \n61 000\n            \n        \n        \n            \n            \n1.5.5. \n            \n            \n            \n – здравноосигурителни плащания за лекарства за домашно лечение, медицински изделия и диетични храни за специални медицински цели\n            \n            \n            \n \n            \n320 000\n            \n        \n        \n            \n            \n1.5.6. \n            \n            \n            \n – здравноосигурителни плащания за болнична медицинска помощ \n            \n            \n            \n708 932\n            \n        \n        \n            \n            \n1.5.6.1 \n            \n            \n            \n в т.ч. за акушерска помощ за всички здравно неосигурени жени\n            \n            \n            \n4 500 \n            \n        \n        \n            \n            \n1.5.7. \n            \n            \n            \n – други здравноосигурителни плащания за медицинска помощ \n            \n            \n            \n20 000\n            \n        \n        \n            \n            \n2. \n            \n            \n            \nПридобиване на нефинансови активи \n            \n            \n            \n2 000 \n            \n        \n        \n            \n            \n3. \n            \n            \n            \nРезерв за непредвидени и неотложни разходи \n            \n            \n            \n125 058 \n            \n        \n        \n            \n            \n4. \n            \n            \n            \nПредоставени трансфери на Националната агенция за приходите по чл. 24, т.6 от Закона за здравното осигуряване и към бюджетни предприятия, сключили договори за извършване на медицински услуги с Националната здравноосигурителна каса\n            \n            \n            \n \n            \n \n            \n \n            \n3 090\n            \n \n            \n        \n    \n \n(3) Приема излишък по бюджета на Националната здравноосигурителна каса за 2010 г. на обща сума 829 779 хил. лв.\n(4) Народното събрание по предложение на Министерския съвет може да утвърди допълнителни бюджетни кредити, с които Управителният съвет на Националната здравноосигурителна каса да увеличи цените на видовете медицинска помощ по ал. 2, редове 1.5, 1.5.1, 1.5.2, 1.5.3, 1.5.4, 1.5.5 и 1.5.6, считано от 1 юли 2010 г. за сметка на намаление на положителното салдо по ал. 3.\n(5) При неизпълнение на приходите по ал. 1 плащанията от бюджета на Националната здравноосигурителна каса за 2010 г. се извършват за сметка на изменение на средствата по сметки.\nЧл. 2.\n Определя здравноосигурителната вноска за 2010 г. в размер 8 на сто.\nЧл. 3.\n (1) Всяко тримесечие, към договорите с изпълнителите на първична и специализирана медицинска помощ, Националната здравноосигурителна каса определя:\n1. броя на назначаваните специализирани медицински дейности в съответствие с чл. 1, ал. 2, ред 1.5.2;\n2. стойността на назначаваните медико-диагностични дейности в съответствие с чл. 1, ал. 2, ред 1.5.4.\n(2) Управителният съвет на Националната здравноосигурителна каса утвърждава ред за прилагане на ал. 1.\nЧл. 4. \n(1) В рамките на стойностите по чл. 1, ал. 2, ред 1.5.6:\n1. Националната здравноосигурителна каса определя за всяка районна здравноосигурителна каса годишна обща стойност на разходите, разпределена по месеци; \n2. районните здравноосигурителни каси определят задължителни стойности на делегирани бюджети за дейностите за болнична медицинска помощ към договорите с изпълнителите.\n(2) Изпълнението на дейностите по ал. 1 се контролира по месеци и се коригира на тримесечие.\n(3) Делегираните стойности по ал. 1, т. 2 и тяхното изменение по ал. 2 се утвърждават от Управителния съвет на Националната здравноосигурителна каса.\n(4) За определяне на стойностите на делегираните бюджети по ал. 1, т. 2 и тяхното изменение Управителният съвет на Националната здравноосигурителна каса приема правила.\nЧл. 5. \nЛечебните заведения, сключили договор с Националната здравноосигурителна каса, й представят годишен финансов отчет и периодични финансови отчети за изпълнението на дейностите, платени от касата, по ред, определен от Управителния съвет.\nПреходни и заключителни разпоредби\n§ 1.\n Преизпълнението на здравноосигурителните приходи по чл. 1, ал. 1, ред 1 се разпределя за здравноосигурителни плащания по ред, определен от Управителния съвет на Националната здравноосигурителна каса.\n§ 2. \nМинистерството на здравеопазването, ежемесечно, до края на текущия месец предоставя трансфер към бюджета на Националната здравноосигурителна каса по чл. 1, ал. 1, ред 5 в размер на поетото през месеца задължение към лечебните заведения за извършената от тях акушерска помощ по чл. 82, ал. 1, т. 2 от Закона за здравето. Дейността се заплаща при условията и по реда на Националния рамков договор за 2010 г., а когато не е сключен Национален рамков договор – при условията и по реда на чл. 55, ал. 3 от Закона за здравното осигуряване. Средствата се отчитат по чл. 1, ал. 2, ред 1.5.6.1 по бюджета на Националната здравноосигурителна каса. \n§ 3. \nОт републиканския бюджет, чрез бюджета на Министерството на здравеопазването, може да се получават по бюджета на Националната здравноосигурителна каса целеви субсидии по чл. 23, ал. 1, т. 11 от Закона за здравното осигуряване, извън тези по чл. 1, ал. 1, за изпълнение на задължения, които произтичат от прилагането на правилата за координация на системите за социална сигурност и са за обезщетения в натура извън медицинската помощ по чл. 45 от Закона за здравното осигуряване. С извършените разходи за тези обезщетения се завишават сумите по чл. 1, ал. 2, редове II, 1, 1.5, 1.5.7.\n§ 4. \nСредствата по договори за извършване на болнична помощ, сключени между разпоредители с бюджетни кредити и Националната здравноосигурителна каса, се отчитат като трансфери по чл. 1, ал. 2, ред 4.\n§ 5.\n Разчитането на дължимите суми, в съответствие с изискванията на чл. 24, т. 6 от Закона за здравното осигуряване, от бюджета на Националната здравноосигурителна каса към бюджета на Националната агенция за приходите, се извършва в края на всеки календарен месец в размер 0,2 на сто върху набраните през предходния месец здравноосигурителни вноски. Средствата се отчитат като трансфери между бюджетни сметки по чл. 1, ал. 2, ред 4.\n§ 6.\n Управителният съвет на Националната здравноосигурителна каса има право да извършва вътрешни компенсирани промени на кредитите между елементите на разходите и трансферите по чл. 1, ал. 2, които са в рамките на утвърдения бюджет.\n§ 7. \nУправителният съвет на Националната здравноосигурителна каса в случаи на значителни отклонения от равномерното разходване на средствата или на териториален дисбаланс в потреблението на медицински услуги, съгласно чл. 26, ал. 2 от Закона за здравното осигуряване, има право да разходва средствата от резерва за непредвидени и неотложни разходи по чл. 1, ал. 2, ред 3 само за здравноосигурителни плащания.\n§ 8. \nУправителният съвет на Националната здравноосигурителна каса може да вземе решение приходите от продажба на дълготрайни материални активи да се използват за придобиване на такива активи над утвърдения разход по чл. 1, ал. 2, ред 2.\n§ 9.\n В Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр.1, 31 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г. и бр. 35, 41, 42 и 93 от 2009 г.) се правят следните изменения и допълнения:\n1. В чл. 26, ал. 1, т. 1 думата „десет“ се заменя с „пет“.\n2. В чл. 37 ал. 5 се отменя.\n3. Член 58а се отменя.\n4. В чл. 59 се създават ал. 10 и 11:\n„(10) Всяко лечебно заведение за болнична помощ може да сключи договор по ал. 1 само за тази дейност за оказване на болнична медицинска помощ по чл. 45, за която има специалист/и, работещ/и на основен трудов договор. \n(11) Директорът на съответната районна здравноосигурителна каса прекратява договорите с изпълнителите на медицинска помощ – лечебни заведения за болнична помощ по чл. 9 от Закона за лечебните заведения, в следните случаи:\n1. при отчитане на дейност, която не е извършена – частично, за съответната клинична пътека; \n2. при повторно отчитане на дейност, която не е извършена – за всички договорени клинични пътеки.“\n§ 10.\n Изпълнението на закона се възлага на Управителния съвет и на директора на Националната здравноосигурителна каса, както и на Националната агенция за приходите, в частта за събиране на здравноосигурителните вноски.\n§ 11.\n Законът влиза в сила от 1 януари 2010 г.\nЗаконът е приет от 41-ото Народно събрание на 3 декември 2009 г. и е подпечатан с официалния печат на Народното събрание.\nПредседател на Народното събрание: \nЦецка Цачева\n13322"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/8849",
    "meta": [],
    "text": "УКАЗ № 61\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в “Държавен вестник” Законът за изменение на Закона за водите, приет от ХL Народно събрание на 2 март 2007 г.\nИздаден в София на 6 март 2007 г. \nПрезидент на републиката:\n Георги Първанов\nПодпечатан с държавния печат.\nМинистър на правосъдието: \nГеорги Петканов\nЗАКОН\nза изменение на Закона за водите \n(обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и\n108 от 2006 г.)\n§ 1.\n В § 123, ал. 1 от преходните и заключителните разпоредби на Закона за изменение и допълнение на Закона за водите (ДВ, бр. 65 от 2006 г.) думите “6 месеца” се заменят с “12 месеца”.\nЗаключителна разпоредба\n§ 2.\n Законът влиза в сила от 11 февруари 2007 г.\nЗаконът е приет от 40-то Народно събрание на 2 март 2007 г. и е подпечатан с официалния печат на Народното събрание.\nПредседател на Народното събрание: \nГеорги Пирински\n5483"
  },
  {
    "title": "21/03/2025 Закон за държавния бюджет на Република България за 2025 г.",
    "date": "",
    "link": "https://www.parliament.bg/bg/laws/ID/166100",
    "meta": [],
    "text": ""
  },
  {
    "title": "19/03/2025 Закон за бюджета на държавното обществено осигуряване за 2025 г.",
    "date": "",
    "link": "https://www.parliament.bg/bg/laws/ID/166102",
    "meta": [],
    "text": ""
  },
  {
    "title": "20/06/2025 Закон за пазарите на криптоактиви",
    "date": "",
    "link": "https://www.parliament.bg/bg/laws/ID/165936",
    "meta": [],
    "text": ""
  },
  {
    "title": "05/06/2025 Закон за лицата, обслужващи кредити, и купувачите на кредити",
    "date": "",
    "link": "https://www.parliament.bg/bg/laws/ID/165829",
    "meta": [],
    "text": ""
  },
  {
    "title": "23/07/2025 Закон за изменение и допълнение на Закона за държавния бюджет на Република България за 2025 г.",
    "date": "",
    "link": "https://www.parliament.bg/bg/laws/ID/166517",
    "meta": [],
    "text": ""
  },
  {
    "title": "23/07/2025 Закон за изменение и допълнение на Кодекса за застраховането",
    "date": "",
    "link": "https://www.parliament.bg/bg/laws/ID/165825",
    "meta": [],
    "text": ""
  },
  {
    "title": "18/07/2025 Закон за изменение и допълнение на Наказателния кодекс",
    "date": "",
    "link": "https://www.parliament.bg/bg/laws/ID/166498",
    "meta": [],
    "text": ""
  },
  {
    "title": "23/10/2025 Закон за изменение и допълнение на Закона за кадастъра и имотния регистър",
    "date": "",
    "link": "https://www.parliament.bg/bg/laws/ID/166409",
    "meta": [],
    "text": ""
  },
  {
    "title": "02/10/2025 Закон за изменение и допълнение на Закона за държавния бюджет на Република България за 2025 г.",
    "date": "",
    "link": "https://www.parliament.bg/bg/laws/ID/166646",
    "meta": [],
    "text": ""
  },
  {
    "title": "06/11/2025 Закон за изменение и допълнение на Закона за електронните съобщения",
    "date": "",
    "link": "https://www.parliament.bg/bg/laws/ID/166496",
    "meta": [],
    "text": ""
  },
  {
    "title": "17/12/2025 Закон за изменение и допълнение на Закона за данък върху добавената стойност",
    "date": "",
    "link": "https://www.parliament.bg/bg/laws/ID/166708",
    "meta": [],
    "text": ""
  },
  {
    "title": "23/02/2024 Закон за изменение и допълнение на Наказателно-процесуалния кодекс",
    "date": "",
    "link": "https://www.parliament.bg/bg/laws/ID/165113",
    "meta": [],
    "text": ""
  },
  {
    "title": "14/03/2024 Закон за изменение и допълнение на Закона за професионалното образование и обучение",
    "date": "",
    "link": "https://www.parliament.bg/bg/laws/ID/165143",
    "meta": [],
    "text": ""
  },
  {
    "title": "06/03/2024 Закон за изменение и допълнение на Закона за ветеринарномедицинската дейност",
    "date": "",
    "link": "https://www.parliament.bg/bg/laws/ID/165351",
    "meta": [],
    "text": ""
  },
  {
    "title": "24/04/2024 Закон за насърчаване на научните изследвания и иновациите",
    "date": "",
    "link": "https://www.parliament.bg/bg/laws/ID/165305",
    "meta": [],
    "text": ""
  },
  {
    "title": "18/09/2024 Закон за изменение и допълнение на Търговския закон",
    "date": "",
    "link": "https://www.parliament.bg/bg/laws/ID/165757",
    "meta": [],
    "text": ""
  },
  {
    "title": "25/01/2023 Закон за изменение и допълнение на Закона за медиацията",
    "date": "",
    "link": "https://www.parliament.bg/bg/laws/ID/164432",
    "meta": [],
    "text": ""
  },
  {
    "title": "19/01/2023 Закон за изменение и допълнение на Закона за пазарите на финансови инструменти",
    "date": "",
    "link": "https://www.parliament.bg/bg/laws/ID/164371",
    "meta": [],
    "text": ""
  },
  {
    "title": "26/05/2023 Закон за изменение и допълнение на Наказателно-процесуалния кодекс",
    "date": "",
    "link": "https://www.parliament.bg/bg/laws/ID/164848",
    "meta": [],
    "text": ""
  },
  {
    "title": "28/07/2023 Закон за държавния бюджет на Република България за 2023 г.",
    "date": "",
    "link": "https://www.parliament.bg/bg/laws/ID/164945",
    "meta": [],
    "text": ""
  },
  {
    "title": "26/07/2023 Закон за бюджета на държавното обществено осигуряване за 2023 г.",
    "date": "",
    "link": "https://www.parliament.bg/bg/laws/ID/164944",
    "meta": [],
    "text": ""
  },
  {
    "title": "29/09/2023 Закон за изменение и допълнение на Закона за енергията от възобновяеми източници",
    "date": "",
    "link": "https://www.parliament.bg/bg/laws/ID/164715",
    "meta": [],
    "text": ""
  },
  {
    "title": "26/09/2023 Закон за изменение и допълнение на Кодекса за социално осигуряване",
    "date": "",
    "link": "https://www.parliament.bg/bg/laws/ID/164831",
    "meta": [],
    "text": ""
  },
  {
    "title": "21/09/2023 Закон за противодействие на корупцията",
    "date": "",
    "link": "https://www.parliament.bg/bg/laws/ID/164884",
    "meta": [],
    "text": ""
  },
  {
    "title": "21/09/2023 Закон за изменение и допълнение на Закона за мерките срещу изпирането на пари",
    "date": "",
    "link": "https://www.parliament.bg/bg/laws/ID/165056",
    "meta": [],
    "text": ""
  },
  {
    "title": "23/11/2023 Закон за изменение и допълнение на Закона за защита на растенията",
    "date": "",
    "link": "https://www.parliament.bg/bg/laws/ID/164718",
    "meta": [],
    "text": ""
  },
  {
    "title": "21/12/2023 Закон за държавния бюджет на Република България за 2024 г.",
    "date": "",
    "link": "https://www.parliament.bg/bg/laws/ID/165235",
    "meta": [],
    "text": ""
  },
  {
    "title": "20/12/2023 Закон за изменение и допълнение на Конституцията на Република България",
    "date": "",
    "link": "https://www.parliament.bg/bg/laws/ID/165057",
    "meta": [],
    "text": ""
  },
  {
    "title": "18/12/2023 Закон за бюджета на държавното обществено осигуряване за 2024 г.",
    "date": "",
    "link": "https://www.parliament.bg/bg/laws/ID/165234",
    "meta": [],
    "text": ""
  },
  {
    "title": "12/12/2023 Закон за изменение и допълнение на Закона за корпоративното подоходно облагане",
    "date": "",
    "link": "https://www.parliament.bg/bg/laws/ID/165175",
    "meta": [],
    "text": ""
  },
  {
    "title": "25/02/2022 Закон за държавния бюджет на Република България за 2022 г.",
    "date": "",
    "link": "https://www.parliament.bg/bg/laws/ID/164015",
    "meta": [],
    "text": ""
  },
  {
    "title": "22/02/2022 Закон за бюджета на държавното обществено осигуряване за 2022 г.",
    "date": "",
    "link": "https://www.parliament.bg/bg/laws/ID/164014",
    "meta": [],
    "text": ""
  },
  {
    "title": "22/02/2022 Закон за бюджета на Националната здравноосигурителна каса за 2022 г.",
    "date": "",
    "link": "https://www.parliament.bg/bg/laws/ID/164016",
    "meta": [],
    "text": ""
  },
  {
    "title": "11/02/2022 Закон за изменение и допълнение на Закона за данък върху добавената стойност",
    "date": "",
    "link": "https://www.parliament.bg/bg/laws/ID/163894",
    "meta": [],
    "text": ""
  },
  {
    "title": "17/03/2022 Закон за изменение и допълнение на Закона за пазарите на финансови инструменти",
    "date": "",
    "link": "https://www.parliament.bg/bg/laws/ID/163890",
    "meta": [],
    "text": ""
  },
  {
    "title": "28/06/2022 Закон за изменение на Закона за бюджета на държавното обществено осигуряване за 2022 г.",
    "date": "",
    "link": "https://www.parliament.bg/bg/laws/ID/164213",
    "meta": [],
    "text": ""
  },
  {
    "title": "24/06/2022 Закон за изменение и допълнение на Закона за публичното предлагане на ценни книжа",
    "date": "",
    "link": "https://www.parliament.bg/bg/laws/ID/164136",
    "meta": [],
    "text": ""
  },
  {
    "title": "08/06/2022 Закон за изменение и допълнение на Закона за генетично модифицирани организми",
    "date": "",
    "link": "https://www.parliament.bg/bg/laws/ID/164141",
    "meta": [],
    "text": ""
  },
  {
    "title": "23/12/2022 Закон за изменение и допълнение на Изборния кодекс",
    "date": "",
    "link": "https://www.parliament.bg/bg/laws/ID/164475",
    "meta": [],
    "text": ""
  },
  {
    "title": "24/02/2021 Закон за изменение и допълнение на Закона за електронните съобщения",
    "date": "",
    "link": "https://www.parliament.bg/bg/laws/ID/163352",
    "meta": [],
    "text": ""
  },
  {
    "title": "05/03/2021 Закон за изменение и допълнение на Закона за пътищата",
    "date": "",
    "link": "https://www.parliament.bg/bg/laws/ID/163512",
    "meta": [],
    "text": ""
  },
  {
    "title": "04/03/2021 Закон за предоставяне на цифрово съдържание и цифрови услуги и за продажба на стоки",
    "date": "",
    "link": "https://www.parliament.bg/bg/laws/ID/163477",
    "meta": [],
    "text": ""
  },
  {
    "title": "13/02/2020 Закон за изменение и допълнение на Закона за висшето образование",
    "date": "",
    "link": "https://www.parliament.bg/bg/laws/ID/157129",
    "meta": [],
    "text": ""
  },
  {
    "title": "12/02/2020 Закон за изменение и допълнение на Закона за туризма",
    "date": "",
    "link": "https://www.parliament.bg/bg/laws/ID/157131",
    "meta": [],
    "text": ""
  },
  {
    "title": "21/05/2020 Закон за изменение и допълнение на Закона за запасите от нефт и нефтопродукти",
    "date": "",
    "link": "https://www.parliament.bg/bg/laws/ID/157194",
    "meta": [],
    "text": ""
  },
  {
    "title": "04/06/2020 Закон за изменение и допълнение на Закона за лечебните заведения",
    "date": "",
    "link": "https://www.parliament.bg/bg/laws/ID/157303",
    "meta": [],
    "text": ""
  },
  {
    "title": "10/09/2020 Закон за изпълнение на Регламент (ЕС) 2019/125 на Европейския парламент и на Съвета от 16 януари 2019 г. относно търговията с някои стоки, които биха могли да бъдат използвани с цел изпълнение на смъртно наказание, изтезания или други форми на жестоко, нечовешко или унизително отношение или наказание",
    "date": "",
    "link": "https://www.parliament.bg/bg/laws/ID/157484",
    "meta": [],
    "text": ""
  },
  {
    "title": "29/10/2020 Закон за изменение и допълнение на Закона за отговорността за предотвратяване и отстраняване на екологични щети",
    "date": "",
    "link": "https://www.parliament.bg/bg/laws/ID/163315",
    "meta": [],
    "text": ""
  },
  {
    "title": "14/10/2020 Закон за изменение и допълнение на Закона за патентите и регистрацията на полезните модели",
    "date": "",
    "link": "https://www.parliament.bg/bg/laws/ID/157340",
    "meta": [],
    "text": ""
  },
  {
    "title": "27/11/2020 Закон за изменение и допълнение на Закона за морските пространства, вътрешните водни пътища и пристанищата на Република България",
    "date": "",
    "link": "https://www.parliament.bg/bg/laws/ID/157436",
    "meta": [],
    "text": ""
  },
  {
    "title": "26/11/2020 Закон за държавния бюджет на Република България за 2021 г.",
    "date": "",
    "link": "https://www.parliament.bg/bg/laws/ID/163416",
    "meta": [],
    "text": ""
  },
  {
    "title": "24/11/2020 Закон за бюджета на Националната здравноосигурителна каса за 2021 г.",
    "date": "",
    "link": "https://www.parliament.bg/bg/laws/ID/163418",
    "meta": [],
    "text": ""
  },
  {
    "title": "24/11/2020 Закон за бюджета на държавното обществено осигуряване за 2021 г.",
    "date": "",
    "link": "https://www.parliament.bg/bg/laws/ID/163417",
    "meta": [],
    "text": ""
  },
  {
    "title": "17/12/2020 Закон за изменение и допълнение на Закона за радиото и телевизията",
    "date": "",
    "link": "https://www.parliament.bg/bg/laws/ID/163419",
    "meta": [],
    "text": ""
  },
  {
    "title": "16/12/2020 Закон за изменение и допълнение на Закона за резерва на въоръжените сили на Република България",
    "date": "",
    "link": "https://www.parliament.bg/bg/laws/ID/163320",
    "meta": [],
    "text": ""
  },
  {
    "title": "10/12/2020 Закон за изменение и допълнение на Закона за местното самоуправление и местната администрация",
    "date": "",
    "link": "https://www.parliament.bg/bg/laws/ID/156878",
    "meta": [],
    "text": ""
  },
  {
    "title": "03/12/2020 Закон за изменение и допълнение на Закона за данък върху добавената стойност",
    "date": "",
    "link": "https://www.parliament.bg/bg/laws/ID/163409",
    "meta": [],
    "text": ""
  },
  {
    "title": "22/02/2019 Закон за изменение и допълнение на Закона за железопътния транспорт",
    "date": "",
    "link": "https://www.parliament.bg/bg/laws/ID/156847",
    "meta": [],
    "text": ""
  },
  {
    "title": "20/02/2019 Закон за изменение и допълнение на Закона за защита на личните данни",
    "date": "",
    "link": "https://www.parliament.bg/bg/laws/ID/78179",
    "meta": [],
    "text": ""
  },
  {
    "title": "13/03/2019 Закон за изменение и допълнение на Закона за устройство на територията",
    "date": "",
    "link": "https://www.parliament.bg/bg/laws/ID/78127",
    "meta": [],
    "text": ""
  },
  {
    "title": "07/03/2019 Закон за социалните услуги",
    "date": "",
    "link": "https://www.parliament.bg/bg/laws/ID/156809",
    "meta": [],
    "text": ""
  },
  {
    "title": "24/04/2019 Закон за изменение и допълнение на Закона за възстановяване и преструктуриране на кредитни институции и инвестиционни посредници",
    "date": "",
    "link": "https://www.parliament.bg/bg/laws/ID/156918",
    "meta": [],
    "text": ""
  },
  {
    "title": "19/07/2019 Закон за изменение и допълнение на Закона за държавния бюджет на Република България за 2019 г.",
    "date": "",
    "link": "https://www.parliament.bg/bg/laws/ID/157090",
    "meta": [],
    "text": ""
  },
  {
    "title": "26/09/2019 Закон за публичните предприятия",
    "date": "",
    "link": "https://www.parliament.bg/bg/laws/ID/157027",
    "meta": [],
    "text": ""
  },
  {
    "title": "10/10/2019 Закон за изменение и допълнение на Закона за пазарите на финансови инструменти",
    "date": "",
    "link": "https://www.parliament.bg/bg/laws/ID/157133",
    "meta": [],
    "text": ""
  },
  {
    "title": "21/11/2019 Закон за изменение и допълнение на Закона за корпоративното подоходно облагане",
    "date": "",
    "link": "https://www.parliament.bg/bg/laws/ID/157187",
    "meta": [],
    "text": ""
  },
  {
    "title": "18/12/2019 Закон за изменение и допълнение на Закона за дейността на колективните инвестиционни схеми и на други предприятия за колективно инвестиране",
    "date": "",
    "link": "https://www.parliament.bg/bg/laws/ID/157195",
    "meta": [],
    "text": ""
  },
  {
    "title": "05/12/2019 Закон за държавния бюджет на Република България за 2020 г.",
    "date": "",
    "link": "https://www.parliament.bg/bg/laws/ID/157202",
    "meta": [],
    "text": ""
  },
  {
    "title": "18/01/2018 Закон за частната охранителна дейност",
    "date": "",
    "link": "https://www.parliament.bg/bg/laws/ID/77752",
    "meta": [],
    "text": ""
  },
  {
    "title": "12/01/2018 Закон за противодействие на корупцията и за отнемане на незаконно придобитото имущество",
    "date": "",
    "link": "https://www.parliament.bg/bg/laws/ID/77820",
    "meta": [],
    "text": ""
  },
  {
    "title": "22/02/2018 Закон за платежните услуги и платежните системи",
    "date": "",
    "link": "https://www.parliament.bg/bg/laws/ID/77832",
    "meta": [],
    "text": ""
  },
  {
    "title": "01/02/2018 Закон за пазарите на финансови инструменти",
    "date": "",
    "link": "https://www.parliament.bg/bg/laws/ID/77846",
    "meta": [],
    "text": ""
  },
  {
    "title": "15/03/2018 Закон за изменение и допълнение на Закона за авторското право и сродните му права",
    "date": "",
    "link": "https://www.parliament.bg/bg/laws/ID/77916",
    "meta": [],
    "text": ""
  },
  {
    "title": "14/03/2018 Закон за мерките срещу изпирането на пари",
    "date": "",
    "link": "https://www.parliament.bg/bg/laws/ID/77757",
    "meta": [],
    "text": ""
  },
  {
    "title": "19/04/2018 Закон за изменение и допълнение на Закона за туризма",
    "date": "",
    "link": "https://www.parliament.bg/bg/laws/ID/77904",
    "meta": [],
    "text": ""
  },
  {
    "title": "21/06/2018 Закон за изменение и допълнение на Закона за Държавна агенция \"Национална сигурност\"",
    "date": "",
    "link": "https://www.parliament.bg/bg/laws/ID/77999",
    "meta": [],
    "text": ""
  },
  {
    "title": "12/07/2018 Закон за административното регулиране на икономически дейности, свързани с нефт и продукти от нефтен произход",
    "date": "",
    "link": "https://www.parliament.bg/bg/laws/ID/77990",
    "meta": [],
    "text": ""
  },
  {
    "title": "28/09/2018 Закон за изменение и допълнение на Закона за лекарствените продукти в хуманната медицина",
    "date": "",
    "link": "https://www.parliament.bg/bg/laws/ID/77931",
    "meta": [],
    "text": ""
  },
  {
    "title": "31/10/2018 Закон за киберсигурност",
    "date": "",
    "link": "https://www.parliament.bg/bg/laws/ID/78098",
    "meta": [],
    "text": ""
  },
  {
    "title": "18/10/2018 Закон за изменение и допълнение на Закона за енергията от възобновяеми източници",
    "date": "",
    "link": "https://www.parliament.bg/bg/laws/ID/78128",
    "meta": [],
    "text": ""
  },
  {
    "title": "05/10/2018 Закон за физическото възпитание и спорта",
    "date": "",
    "link": "https://www.parliament.bg/bg/laws/ID/77819",
    "meta": [],
    "text": ""
  },
  {
    "title": "29/11/2018 Закон за държавния бюджет на Република България за 2019 г.",
    "date": "",
    "link": "https://www.parliament.bg/bg/laws/ID/78264",
    "meta": [],
    "text": ""
  },
  {
    "title": "28/11/2018 Закон за бюджета на държавното обществено осигуряване за 2019 г.",
    "date": "",
    "link": "https://www.parliament.bg/bg/laws/ID/78261",
    "meta": [],
    "text": ""
  },
  {
    "title": "22/11/2018 Закон за изменение и допълнение на Кодекса за застраховането",
    "date": "",
    "link": "https://www.parliament.bg/bg/laws/ID/78238",
    "meta": [],
    "text": ""
  },
  {
    "title": "21/12/2018 Закон за изменение и допълнение на Закона за вероизповеданията",
    "date": "",
    "link": "https://www.parliament.bg/bg/laws/ID/78252",
    "meta": [],
    "text": ""
  },
  {
    "title": "05/12/2018 Закон за хората с увреждания",
    "date": "",
    "link": "https://www.parliament.bg/bg/laws/ID/78250",
    "meta": [],
    "text": ""
  },
  {
    "title": "25/01/2017 Закон за изменение и допълнение на Закона за изпълнение на наказанията и задържането под стража",
    "date": "",
    "link": "https://www.parliament.bg/bg/laws/ID/65026",
    "meta": [],
    "text": ""
  },
  {
    "title": "18/01/2017 Закон за изменение и допълнение на Закона за движението по пътищата",
    "date": "",
    "link": "https://www.parliament.bg/bg/laws/ID/42069",
    "meta": [],
    "text": ""
  },
  {
    "title": "26/07/2017 Закон за изменение и допълнение на Наказателно-процесуалния кодекс",
    "date": "",
    "link": "https://www.parliament.bg/bg/laws/ID/75326",
    "meta": [],
    "text": ""
  },
  {
    "title": "20/07/2017 Закон за изменение и допълнение на Данъчно-осигурителния процесуален кодекс",
    "date": "",
    "link": "https://www.parliament.bg/bg/laws/ID/66641",
    "meta": [],
    "text": ""
  },
  {
    "title": "19/07/2017 Закон за изменение и допълнение на Закона за публичното предлагане на ценни книжа",
    "date": "",
    "link": "https://www.parliament.bg/bg/laws/ID/66620",
    "meta": [],
    "text": ""
  },
  {
    "title": "30/11/2017 Закон за държавния бюджет на Република България за 2018 г.",
    "date": "",
    "link": "https://www.parliament.bg/bg/laws/ID/77854",
    "meta": [],
    "text": ""
  },
  {
    "title": "29/11/2017 Закон за бюджета на държавното обществено осигуряване за 2018 г.",
    "date": "",
    "link": "https://www.parliament.bg/bg/laws/ID/77855",
    "meta": [],
    "text": ""
  },
  {
    "title": "22/11/2017 Закон за изменение и допълнение на Закона за данък върху добавената стойност",
    "date": "",
    "link": "https://www.parliament.bg/bg/laws/ID/77857",
    "meta": [],
    "text": ""
  },
  {
    "title": "02/11/2017 Закон за изменение и допълнение на Кодекса за социално осигуряване",
    "date": "",
    "link": "https://www.parliament.bg/bg/laws/ID/77721",
    "meta": [],
    "text": ""
  },
  {
    "title": "01/11/2017 Закон за изменение и допълнение на Закона за публичните финанси",
    "date": "",
    "link": "https://www.parliament.bg/bg/laws/ID/77804",
    "meta": [],
    "text": ""
  },
  {
    "title": "15/01/2016 Закон за изменение и допълнение на Закона за социално подпомагане",
    "date": "",
    "link": "https://www.parliament.bg/bg/laws/ID/15515",
    "meta": [],
    "text": ""
  },
  {
    "title": "19/02/2016 Закон за изменение и допълнение на Закона за висшето образование",
    "date": "",
    "link": "https://www.parliament.bg/bg/laws/ID/15660",
    "meta": [],
    "text": ""
  },
  {
    "title": "02/02/2016 Закон за обществените поръчки",
    "date": "",
    "link": "https://www.parliament.bg/bg/laws/ID/15520",
    "meta": [],
    "text": ""
  },
  {
    "title": "31/03/2016 Закон за изменение и допълнение на Закона за съдебната власт",
    "date": "",
    "link": "https://www.parliament.bg/bg/laws/ID/42017",
    "meta": [],
    "text": ""
  },
  {
    "title": "20/05/2016 Закон за изменение и допълнение на Закона за контрол върху наркотичните вещества и прекурсорите",
    "date": "",
    "link": "https://www.parliament.bg/bg/laws/ID/15805",
    "meta": [],
    "text": ""
  },
  {
    "title": "18/05/2016 Закон за изменение и допълнение на Изборния кодекс",
    "date": "",
    "link": "https://www.parliament.bg/bg/laws/ID/42031",
    "meta": [],
    "text": ""
  },
  {
    "title": "11/05/2016 Закон за електронната идентификация",
    "date": "",
    "link": "https://www.parliament.bg/bg/laws/ID/15565",
    "meta": [],
    "text": ""
  },
  {
    "title": "22/06/2016 Закон за изменение и допълнение на Закона за вътрешния одит в публичния сектор",
    "date": "",
    "link": "https://www.parliament.bg/bg/laws/ID/15549",
    "meta": [],
    "text": ""
  },
  {
    "title": "27/07/2016 Закон за изменение и допълнение на Закона за съдебната власт",
    "date": "",
    "link": "https://www.parliament.bg/bg/laws/ID/42215",
    "meta": [],
    "text": ""
  },
  {
    "title": "20/07/2016 Закон за изменение и допълнение на Закона за платежните услуги и платежните системи",
    "date": "",
    "link": "https://www.parliament.bg/bg/laws/ID/42108",
    "meta": [],
    "text": ""
  },
  {
    "title": "13/07/2016 Закон за изменение и допълнение на Закона за митниците",
    "date": "",
    "link": "https://www.parliament.bg/bg/laws/ID/42092",
    "meta": [],
    "text": ""
  },
  {
    "title": "07/07/2016 Закон за изменение и допълнение на Закона за кадастъра и имотния регистър",
    "date": "",
    "link": "https://www.parliament.bg/bg/laws/ID/42054",
    "meta": [],
    "text": ""
  },
  {
    "title": "06/10/2016 Закон за изменение и допълнение на Закона за Министерството на вътрешните работи",
    "date": "",
    "link": "https://www.parliament.bg/bg/laws/ID/40849",
    "meta": [],
    "text": ""
  },
  {
    "title": "30/11/2016 Закон за бюджета на държавното обществено осигуряване за 2017 г.",
    "date": "",
    "link": "https://www.parliament.bg/bg/laws/ID/66461",
    "meta": [],
    "text": ""
  },
  {
    "title": "08/12/2016 Закон за изменение и допълнение на Закона за движението по пътищата",
    "date": "",
    "link": "https://www.parliament.bg/bg/laws/ID/42023",
    "meta": [],
    "text": ""
  },
  {
    "title": "08/12/2016 Закон за изменение и допълнение на Закона за българските лични документи",
    "date": "",
    "link": "https://www.parliament.bg/bg/laws/ID/42237",
    "meta": [],
    "text": ""
  },
  {
    "title": "01/12/2016 Закон за държавния бюджет на Република България за 2017 г.",
    "date": "",
    "link": "https://www.parliament.bg/bg/laws/ID/66460",
    "meta": [],
    "text": ""
  },
  {
    "title": "29/01/2015 Закон за Сметната палата",
    "date": "",
    "link": "https://www.parliament.bg/bg/laws/ID/15118",
    "meta": [],
    "text": ""
  },
  {
    "title": "30/04/2015 Закон за енергийната ефективност",
    "date": "",
    "link": "https://www.parliament.bg/bg/laws/ID/15191",
    "meta": [],
    "text": ""
  },
  {
    "title": "30/07/2015 Закон за гарантиране на влоговете в банките",
    "date": "",
    "link": "https://www.parliament.bg/bg/laws/ID/15143",
    "meta": [],
    "text": ""
  },
  {
    "title": "29/07/2015 Закон за изменение и допълнение на Закона за общинския дълг",
    "date": "",
    "link": "https://www.parliament.bg/bg/laws/ID/15426",
    "meta": [],
    "text": ""
  },
  {
    "title": "29/07/2015 Закон за Националната служба за охрана",
    "date": "",
    "link": "https://www.parliament.bg/bg/laws/ID/15267",
    "meta": [],
    "text": ""
  },
  {
    "title": "30/09/2015",
    "date": "",
    "link": "https://www.parliament.bg/bg/laws/ID/15077",
    "meta": [],
    "text": ""
  },
  {
    "title": "09/09/2015 Закон за изменение и допълнение на Закона за лечебните заведения",
    "date": "",
    "link": "https://www.parliament.bg/bg/laws/ID/15428",
    "meta": [],
    "text": ""
  },
  {
    "title": "01/10/2015 Закон за Държавна агенция \"Разузнаване\"",
    "date": "",
    "link": "https://www.parliament.bg/bg/laws/ID/15269",
    "meta": [],
    "text": ""
  },
  {
    "title": "24/11/2015 Закон за счетоводството",
    "date": "",
    "link": "https://www.parliament.bg/bg/laws/ID/15501",
    "meta": [],
    "text": ""
  },
  {
    "title": "15/12/2015 Кодекс за застраховането",
    "date": "",
    "link": "https://www.parliament.bg/bg/laws/ID/15535",
    "meta": [],
    "text": ""
  },
  {
    "title": "02/12/2015 Закон за държавния бюджет на Република България за 2016 г.",
    "date": "",
    "link": "https://www.parliament.bg/bg/laws/ID/15590",
    "meta": [],
    "text": ""
  },
  {
    "title": "04/03/2014 Изборен кодекс",
    "date": "",
    "link": "https://www.parliament.bg/bg/laws/ID/14715",
    "meta": [],
    "text": ""
  },
  {
    "title": "19/06/2014 Закон за Министерството на вътрешните работи",
    "date": "",
    "link": "https://www.parliament.bg/bg/laws/ID/14662",
    "meta": [],
    "text": ""
  },
  {
    "title": "11/07/2014 Закон за изменение и допълнение на Закона за професионалното образование и обучение",
    "date": "",
    "link": "https://www.parliament.bg/bg/laws/ID/14842",
    "meta": [],
    "text": ""
  },
  {
    "title": "10/07/2014 Закон за изменение и допълнение на Закона за защита на потребителите",
    "date": "",
    "link": "https://www.parliament.bg/bg/laws/ID/14654",
    "meta": [],
    "text": ""
  },
  {
    "title": "04/08/2014 Закон за изменение и допълнение на Закона за бюджета на Националната здравноосигурителна каса за 2014 г.",
    "date": "",
    "link": "https://www.parliament.bg/bg/laws/ID/14961",
    "meta": [],
    "text": ""
  },
  {
    "title": "19/11/2014 Закон за изменение и допълнение на Закона за устройство на територията",
    "date": "",
    "link": "https://www.parliament.bg/bg/laws/ID/15061",
    "meta": [],
    "text": ""
  },
  {
    "title": "19/12/2014 Закон за бюджета на Държавното обществено осигуряване за 2015 г.",
    "date": "",
    "link": "https://www.parliament.bg/bg/laws/ID/15087",
    "meta": [],
    "text": ""
  },
  {
    "title": "19/12/2014 Закон за държавния бюджет на Република България за 2015 г.",
    "date": "",
    "link": "https://www.parliament.bg/bg/laws/ID/15088",
    "meta": [],
    "text": ""
  },
  {
    "title": "19/12/2014 Закон за бюджета на Националната здравноосигурителна каса за 2015 г.",
    "date": "",
    "link": "https://www.parliament.bg/bg/laws/ID/15089",
    "meta": [],
    "text": ""
  },
  {
    "title": "31/01/2013 Закон за запасите от нефт и нефтопродукти",
    "date": "",
    "link": "https://www.parliament.bg/bg/laws/ID/14101",
    "meta": [],
    "text": ""
  },
  {
    "title": "31/01/2013 Закон за публичните финанси",
    "date": "",
    "link": "https://www.parliament.bg/bg/laws/ID/14142",
    "meta": [],
    "text": ""
  },
  {
    "title": "28/02/2013 Закон за изменение и допълнение на Закона за устройството на Черноморското крайбрежие",
    "date": "",
    "link": "https://www.parliament.bg/bg/laws/ID/13948",
    "meta": [],
    "text": ""
  },
  {
    "title": "14/02/2013 Закон за изменение и допълнение на Изборния кодекс",
    "date": "",
    "link": "https://www.parliament.bg/bg/laws/ID/14096",
    "meta": [],
    "text": ""
  },
  {
    "title": "13/02/2013 Закон за изменение и допълнение на Закона за насърчаване на инвестициите",
    "date": "",
    "link": "https://www.parliament.bg/bg/laws/ID/14098",
    "meta": [],
    "text": ""
  },
  {
    "title": "12/03/2013 Закон за туризма",
    "date": "",
    "link": "https://www.parliament.bg/bg/laws/ID/14039",
    "meta": [],
    "text": ""
  },
  {
    "title": "07/03/2013 Закон за изменение и допълнение на Закона за правната помощ",
    "date": "",
    "link": "https://www.parliament.bg/bg/laws/ID/14208",
    "meta": [],
    "text": ""
  },
  {
    "title": "06/03/2013 Закон за изменение и допълнение на Закона за морските пространства, вътрешните водни пътища и пристанищата на Република България",
    "date": "",
    "link": "https://www.parliament.bg/bg/laws/ID/14218",
    "meta": [],
    "text": ""
  },
  {
    "title": "06/03/2013 Закон за изменение и допълнение на Закона за данък върху добавената стойност",
    "date": "",
    "link": "https://www.parliament.bg/bg/laws/ID/14324",
    "meta": [],
    "text": ""
  },
  {
    "title": "26/11/2013 Закон за бюджета на държавното обществено осигуряване за 2014 г.",
    "date": "",
    "link": "https://www.parliament.bg/bg/laws/ID/14644",
    "meta": [],
    "text": ""
  },
  {
    "title": "11/12/2013 Закон за изменение и допълнение на Кодекса на търговското корабоплаване",
    "date": "",
    "link": "https://www.parliament.bg/bg/laws/ID/14588",
    "meta": [],
    "text": ""
  },
  {
    "title": "09/12/2013 Закон за държавния бюджет на Република България за 2014 г.",
    "date": "",
    "link": "https://www.parliament.bg/bg/laws/ID/14643",
    "meta": [],
    "text": ""
  },
  {
    "title": "09/12/2013 Закон за изменение и допълнение на Данъчно-осигурителния процесуален кодекс",
    "date": "",
    "link": "https://www.parliament.bg/bg/laws/ID/14628",
    "meta": [],
    "text": ""
  },
  {
    "title": "19/01/2012 Закон за изменение и допълнение на Кодекса на труда",
    "date": "",
    "link": "https://www.parliament.bg/bg/laws/ID/13736",
    "meta": [],
    "text": ""
  },
  {
    "title": "23/02/2012 Закон за резерва на въоръжените сили на Република България",
    "date": "",
    "link": "https://www.parliament.bg/bg/laws/ID/13761",
    "meta": [],
    "text": ""
  },
  {
    "title": "14/03/2012 Закон за признаване, изпълнение и изпращане на съдебни решения и решения за пробация с оглед упражняване на надзор върху пробационните мерки и алтернативните санкции",
    "date": "",
    "link": "https://www.parliament.bg/bg/laws/ID/13783",
    "meta": [],
    "text": ""
  },
  {
    "title": "28/06/2012 Закон за управление на отпадъците",
    "date": "",
    "link": "https://www.parliament.bg/bg/laws/ID/13631",
    "meta": [],
    "text": ""
  },
  {
    "title": "24/07/2012 Закон за изменение и допълнение на Закона за движението по пътищата",
    "date": "",
    "link": "https://www.parliament.bg/bg/laws/ID/14004",
    "meta": [],
    "text": ""
  },
  {
    "title": "19/07/2012 Закон за изменение и допълнение на Закона за рибарството и аквакултурите",
    "date": "",
    "link": "https://www.parliament.bg/bg/laws/ID/13559",
    "meta": [],
    "text": ""
  },
  {
    "title": "15/11/2012 Закон за изменение и допълнение на Закона за данък върху добавената стойност",
    "date": "",
    "link": "https://www.parliament.bg/bg/laws/ID/14145",
    "meta": [],
    "text": ""
  },
  {
    "title": "18/12/2012 Закон за изменение и допълнение на Закона за публичното предлагане на ценни книжа",
    "date": "",
    "link": "https://www.parliament.bg/bg/laws/ID/14091",
    "meta": [],
    "text": ""
  },
  {
    "title": "19/01/2011 Изборен кодекс",
    "date": "",
    "link": "https://www.parliament.bg/bg/laws/ID/10005",
    "meta": [],
    "text": ""
  },
  {
    "title": "13/01/2011 Закон за Българската агенция по безопасност на храните",
    "date": "",
    "link": "https://www.parliament.bg/bg/laws/ID/9867",
    "meta": [],
    "text": ""
  },
  {
    "title": "23/02/2011 Закон за горите",
    "date": "",
    "link": "https://www.parliament.bg/bg/laws/ID/10047",
    "meta": [],
    "text": ""
  },
  {
    "title": "16/03/2011 Закон за експортния контрол на продукти, свързани с отбраната, и на изделия и технологии с двойна употреба",
    "date": "",
    "link": "https://www.parliament.bg/bg/laws/ID/10078",
    "meta": [],
    "text": ""
  },
  {
    "title": "19/05/2011 Закон за изменение и допълнение на Закона за стоковите борси и тържищата",
    "date": "",
    "link": "https://www.parliament.bg/bg/laws/ID/11322",
    "meta": [],
    "text": ""
  },
  {
    "title": "27/07/2011 Закон за изменение и допълнение на Закона за контрол върху наркотичните вещества и прекурсорите",
    "date": "",
    "link": "https://www.parliament.bg/bg/laws/ID/13605",
    "meta": [],
    "text": ""
  },
  {
    "title": "20/12/2011 Закон за изменение и допълнение на Закона за електронните съобщения",
    "date": "",
    "link": "https://www.parliament.bg/bg/laws/ID/13577",
    "meta": [],
    "text": ""
  },
  {
    "title": "08/12/2011 Закон за държавния бюджет на Република България за 2012 г.",
    "date": "",
    "link": "https://www.parliament.bg/bg/laws/ID/13720",
    "meta": [],
    "text": ""
  },
  {
    "title": "24/02/2010 Закон за изменение и допълнение на Закона за отбраната и въоръжените сили на Република България",
    "date": "",
    "link": "https://www.parliament.bg/bg/laws/ID/9747",
    "meta": [],
    "text": ""
  },
  {
    "title": "11/02/2010 Закон за дейностите по предоставяне на услуги",
    "date": "",
    "link": "https://www.parliament.bg/bg/laws/ID/9812",
    "meta": [],
    "text": ""
  },
  {
    "title": "24/03/2010 Закон за изменение и допълнение на Закона за животновъдството",
    "date": "",
    "link": "https://www.parliament.bg/bg/laws/ID/9746",
    "meta": [],
    "text": ""
  },
  {
    "title": "18/03/2010 Закон за изменение и допълнение на Закона за генетично модифицирани организми",
    "date": "",
    "link": "https://www.parliament.bg/bg/laws/ID/9631",
    "meta": [],
    "text": ""
  },
  {
    "title": "26/05/2010 Закон за изменение и допълнение на Закона за Комисията за финансов надзор",
    "date": "",
    "link": "https://www.parliament.bg/bg/laws/ID/10007",
    "meta": [],
    "text": ""
  },
  {
    "title": "09/06/2010 Закон за изменение и допълнение на Закона за опазване на околната среда",
    "date": "",
    "link": "https://www.parliament.bg/bg/laws/ID/9851",
    "meta": [],
    "text": ""
  },
  {
    "title": "23/07/2010 Закон за изменение и допълнение на Закона за лечебните заведения",
    "date": "",
    "link": "https://www.parliament.bg/bg/laws/ID/9931",
    "meta": [],
    "text": ""
  },
  {
    "title": "08/07/2010 Закон за изменение и допълнение на Закона за държавния бюджет на Република България за 2010 г.",
    "date": "",
    "link": "https://www.parliament.bg/bg/laws/ID/9946",
    "meta": [],
    "text": ""
  },
  {
    "title": "01/07/2010 Закон за изменение и допълнение на Закона за движението по пътищата",
    "date": "",
    "link": "https://www.parliament.bg/bg/laws/ID/9850",
    "meta": [],
    "text": ""
  },
  {
    "title": "03/09/2010 Закон за оръжията, боеприпасите, взривните вещества и пиротехническите изделия",
    "date": "",
    "link": "https://www.parliament.bg/bg/laws/ID/9914",
    "meta": [],
    "text": ""
  },
  {
    "title": "27/10/2010 Закон за изменение и допълнение на Закона за Министерството на вътрешните работи",
    "date": "",
    "link": "https://www.parliament.bg/bg/laws/ID/10070",
    "meta": [],
    "text": ""
  },
  {
    "title": "21/10/2010 Закон за изменение и допълнение на Закона за държавната собственост",
    "date": "",
    "link": "https://www.parliament.bg/bg/laws/ID/9843",
    "meta": [],
    "text": ""
  },
  {
    "title": "30/11/2010 Закон за бюджета на Държавното обществено осигуряване за 2011 г.",
    "date": "",
    "link": "https://www.parliament.bg/bg/laws/ID/10001",
    "meta": [],
    "text": ""
  },
  {
    "title": "30/11/2010 Закон за изменение и допълнение на Закона за здравето",
    "date": "",
    "link": "https://www.parliament.bg/bg/laws/ID/10042",
    "meta": [],
    "text": ""
  },
  {
    "title": "17/11/2010 Закон за изменение и допълнение на Закона за акцизите и данъчните складове",
    "date": "",
    "link": "https://www.parliament.bg/bg/laws/ID/9990",
    "meta": [],
    "text": ""
  },
  {
    "title": "22/12/2010 Закон за изменение и допълнение на Закона за съдебната власт",
    "date": "",
    "link": "https://www.parliament.bg/bg/laws/ID/9979",
    "meta": [],
    "text": ""
  },
  {
    "title": "17/12/2010 Закон за изменение и допълнение на Закона за платежните услуги и платежните системи",
    "date": "",
    "link": "https://www.parliament.bg/bg/laws/ID/10062",
    "meta": [],
    "text": ""
  },
  {
    "title": "08/12/2010 Закон за Сметната палата",
    "date": "",
    "link": "https://www.parliament.bg/bg/laws/ID/10044",
    "meta": [],
    "text": ""
  },
  {
    "title": "07/12/2010 Закон за изменение и допълнение на Закона за електронния документ и електронния подпис",
    "date": "",
    "link": "https://www.parliament.bg/bg/laws/ID/10048",
    "meta": [],
    "text": ""
  },
  {
    "title": "02/12/2010 Закон за държавния бюджет на Република България за 2011 г.",
    "date": "",
    "link": "https://www.parliament.bg/bg/laws/ID/9862",
    "meta": [],
    "text": ""
  },
  {
    "title": "10/06/2009 Закон за изменение и допълнение на Закона за водите",
    "date": "",
    "link": "https://www.parliament.bg/bg/laws/ID/9634",
    "meta": [],
    "text": ""
  },
  {
    "title": "01/10/2009 Закон за изменение и допълнение на Закона за българските документи за самоличност",
    "date": "",
    "link": "https://www.parliament.bg/bg/laws/ID/9701",
    "meta": [],
    "text": ""
  },
  {
    "title": "05/11/2009 Закон за изменение и допълнение на Закона за културното наследство",
    "date": "",
    "link": "https://www.parliament.bg/bg/laws/ID/9709",
    "meta": [],
    "text": ""
  },
  {
    "title": "17/12/2009 Закон за изменение и допълнение на Закона за здравното осигуряване",
    "date": "",
    "link": "https://www.parliament.bg/bg/laws/ID/9629",
    "meta": [],
    "text": ""
  },
  {
    "title": "02/12/2009 Закон за държавния бюджет на Република България за 2010 г.",
    "date": "",
    "link": "https://www.parliament.bg/bg/laws/ID/9780",
    "meta": [],
    "text": ""
  },
  {
    "title": "16/02/2006 Закон за изменение и допълнение на Закона за подпомагане на земеделските производители",
    "date": "",
    "link": "https://www.parliament.bg/bg/laws/ID/8678",
    "meta": [],
    "text": ""
  },
  {
    "title": "28/07/2006 Закон за изменение и допълнение на Закона за водите",
    "date": "",
    "link": "https://www.parliament.bg/bg/laws/ID/8863",
    "meta": [],
    "text": ""
  }
]