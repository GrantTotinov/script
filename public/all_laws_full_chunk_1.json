[
  {
    "title": "Закони",
    "date": "",
    "link": "https://www.parliament.bg/bg/laws/ID/165712",
    "meta": [],
    "text": "УКАЗ № 236\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за солидарна гаранция между Република България като гарант и Банката за развитие на Съвета на Европа като бенефициер във връзка с Рамково споразумение за заем от 13 юли 2023 година между Банката за развитие на Съвета на Европа и „Българска банка за развитие“ ЕАД за подкрепа на микро-, малки и средни предприятия за създаването и запазването на жизнеспособни работни места и опазване на околната среда, приет от 50-ото Народно събрание на 12 септември 2024 г.\nИздаден в \nСофия на 20 септември 2024 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nМария Павлова\nЗАКОН\nза ратифициране на Споразумението за солидарна гаранция между Република България като гарант и Банката за развитие на Съвета на Европа като бенефициер във връзка с Рамково споразумение за заем от 13 юли 2023\n \nгодина между Банката за развитие на Съвета на Европа и „Българска банка за развитие“ ЕАД за подкрепа на микро-, малки и средни предприятия за създаването и запазването на жизнеспособни работни места и опазване на околната среда\nЧлен единствен. \nРатифицира Споразумението за солидарна гаранция между Република България като гарант и Банката за развитие на Съвета на Европа като бенефициер във връзка с Рамково споразумение за заем от 13 юли 2023 година между Банката за развитие на Съвета на Европа и „Българска банка за развитие“ ЕАД за подкрепа на микро-, малки и средни предприятия за създаването и запазването на жизнеспособни работни места и опазване на околната среда, подписано от страна на Банката за развитие на Съвета на Европа на 18 юли 2023 г. в Париж и от българска страна на 20 юли 2023 г. в София.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 50-ото Народно събрание на 12 септември 2024 г. и е подпечатан с официалния печат на Народното събрание.\nПредседател на Народното събрание:\n Рая Назарян\n6086"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165714",
    "meta": [],
    "text": "УКАЗ № 237\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Административно споразумение между Съвместното предприятие „Интегрални схеми“ и Министерството на иновациите и растежа на Република България въз основа на член 12, параграф 2 от Регламент (ЕС) 2021/2085 на Съвета от 19 ноември 2021 година за създаване на съвместните предприятия в рамките на програмата „Хоризонт Европа“ и отмяна на регламенти (ЕО) № 219/2007, (ЕС) № 557/2014, (ЕС) № 558/2014, (ЕС) № 559/2014, (ЕС) № 560/2014, (ЕС) № 561/2014 и (ЕС) № 642/2014, подписано в Брюксел на 9 януари 2024 г. и в София на 25 януари 2024 г., приет от 50-ото Народно събрание на 12 септември 2024 г.\nИздаден в \nСофия на 20 септември 2024 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nМария Павлова\nЗАКОН\nза ратифициране на Административно споразумение между Съвместното предприятие „Интегрални схеми“ и Министерството на иновациите и растежа на Република България въз основа на член 12, параграф 2 от Регламент (ЕС) 2021/2085 на Съвета от 19\n \nноември 2021 година за създаване на съвместните предприятия в рамките на програмата „Хоризонт Европа“ и отмяна на регламенти (ЕО) № 219/2007, (ЕС) № 557/2014, (ЕС) № 558/2014, (ЕС) № 559/2014, (ЕС) № 560/2014, (ЕС) № 561/2014 и (ЕС) № 642/2014, подписано в Брюксел на 9 януари 2024 г. и в София на 25 януари 2024 г.\nЧлен единствен. \nРатифицира Административно споразумение между Съвместното предприятие „Интегрални схеми“ и Министерството на иновациите и растежа на Република България въз основа на член 12, параграф 2 от Регламент (ЕС) 2021/2085 на Съвета от 19 ноември 2021 година за създаване на съвместните предприятия в рамките на програмата „Хоризонт Европа“ и отмяна на регламенти (ЕО) № 219/2007, (ЕС) № 557/2014, (ЕС) № 558/2014, (ЕС) № 559/2014, (ЕС) № 560/2014, (ЕС) № 561/2014 и (ЕС) № 642/2014, подписано в Брюксел на 9 януари 2024 г. и в София на 25 януари 2024 г.\nЗаконът е приет от 50-ото Народно събрание на 12 септември 2024 г. и е подпечатан с официалния печат на Народното събрание.\nПредседател на Народното събрание:\n Рая Назарян\n6085"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165727",
    "meta": [],
    "text": "УКАЗ № 235\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за физическото възпитание и спорта, приет от 50-ото Народно събрание на 12 септември 2024 г.\nИздаден в \nСофия на 20 септември 2024 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nМария Павлова\nЗАКОН\nза изменение и допълнение на Закона за физическото възпитание и спорта \n(обн., ДВ, бр. 86 от 2018 г.; изм., бр. 17, 35 и 64 от 2019 г., бр. 69, 85 и 96 от 2020 г. и бр. 39 от 2024 г.)\nПараграф единствен.\n В чл. 136 се правят следните изменения и допълнения:\n1. В ал. 1:\nа) в т. 2:\nаа) в текста преди буква „а“ след думата „олимпийските“ се добавя „и паралимпийските“;\nбб) в буква „а“ след думата „олимпийския“ се добавя „или паралимпийския“;\nб) в т. 3 след думите „сборните олимпийски“ се добавя „и паралимпийски“.\n2. В ал. 3, изречение първо след думите „олимпийския медалист“ се поставя запетая и се добавя „съответно пред Националната паралимпийска организация от паралимпийския медалист“, а думите „когато олимпийският медалист“ се заменят с „когато медалистът“.\nЗаконът е приет от 50-ото Народно събрание на 12 септември 2024 г. и е подпечатан с официалния печат на Народното събрание.\nПредседател на Народното събрание:\n Рая Назарян\n6040"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165611",
    "meta": [],
    "text": "УКАЗ № 230\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за закрила на детето, приет от 50-ото Народно събрание на 5 септември 2024 г.\nИздаден в \nСофия на 12 септември 2024 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nМария Павлова\nЗАКОН\nза изменение и допълнение на Закона за закрила на детето \n(обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г., бр. 42, 50, 59 и 98 от 2010 г., бр. 28 и 51 от 2011 г., бр. 32 и 40 от 2012 г., бр. 15, 68 и 84 от 2013 г., бр. 79 от 2015 г., бр. 8 от 2016 г., бр. 85 и 103 от 2017 г., бр. 17, 77 и 102 от 2018 г., бр. 17, 24, 58 и 101 от 2019 г., бр. 71 и 99 от 2020 г., бр. 62 от 2022 г., бр. 66 и 106 от 2023 г. и бр. 39 от 2024 г.)\n§ 1. \nВ чл. 5б се правят следните изменения: \n1. В ал. 3 думите „и изделия за пушене, различни от тютюневи изделия“ се заменят с „изделия, различни от тютюневи изделия, бездимни тютюневи изделия, нови тютюневи изделия и нагреваеми тютюневи изделия“. \n2. В ал. 4 думите „изделия за пушене, различни от тютюневи изделия“ се заменят с „изделия, различни от тютюневи изделия, бездимни тютюневи изделия, нови тютюневи изделия, нагреваеми тютюневи изделия“.\n§ 2. \nВ § 1 от допълнителните разпоредби се правят следните изменения и допълнения:\n1. Точка 21 се изменя така:\n„21. „Изделия, различни от тютюневи изделия“ са изделия, предназначени за въвеждане на дим или аерозол чрез вдишване в човешкото тяло, които не съдържат тютюн и/или никотин и може да се консумират чрез процес на горене, нагряване и/или изпаряване, както и растения и вещества, забранени със Закона за контрол върху наркотичните вещества и прекурсорите.“\n2. Създават се т. 22 – 24:\n„22. „Бездимни тютюневи изделия“ са изделията по смисъла на § 1, т. 4е от допълнителните разпоредби на Закона за тютюна, тютюневите и свързаните с тях изделия.\n23. „Нови тютюневи изделия“ са изделията по смисъла на § 1, т. 7 от допълнителните разпоредби на Закона за тютюна, тютюневите и свързаните с тях изделия.\n24. „Нагреваеми тютюневи изделия“ са изделията по смисъла на § 1, т. 7а от допълнителните разпоредби на Закона за тютюна, тютюневите и свързаните с тях изделия.“\nЗаключителни разпоредби\n§ 3. \nВ Закона за тютюна, тютюневите и свързаните с тях изделия (обн., ДВ, бр. 101 от 1993 г.; изм., бр. 19 от 1994 г., бр. 110 от 1996 г., бр. 153 от 1998 г., бр. 113 от 1999 г., бр. 33 и 102 от 2000 г., бр. 110 от 2001 г., бр. 20 от 2003 г., бр. 57 и 70 от 2004 г., бр. 91, 95, 99 и 105 от 2005 г., бр. 18, 30, 34, 70, 80 и 108 от 2006 г., бр. 53 и 109 от 2007 г., бр. 36, 67 и 110 от 2008 г., бр. 12, 82 и 95 от 2009 г., бр. 19 от 2011 г., бр. 50 от 2012 г., бр. 12 и 14 от 2015 г., бр. 19, 28, 31 и 101 от 2016 г., бр. 58, 63, 85, 92, 97 и 103 от 2017 г., бр. 17, 98 и 106 от 2018 г., бр. 7, 17 и 83 от 2019 г., бр. 102 от 2022 г., бр. 52, 100, 102 и 106 от 2023 г. и бр. 70 от 2024 г.) се правят следните допълнения:\n1. В чл. 30, ал. 2, т. 3 след думата „изделия“ се добавя „изделия, различни от тютюневи изделия, бездимни тютюневи изделия, нови тютюневи изделия и нагреваеми тютюневи изделия“.\n2. В чл. 35:\nа) в ал. 1 в текста преди т. 1 след думата „изделия“ се добавя „изделия, различни от тютюневи изделия, бездимни тютюневи изделия, нови тютюневи изделия и нагреваеми тютюневи изделия“;\nб) в ал. 2 след думата „изделия“ се добавя „изделия, различни от тютюневи изделия, бездимни тютюневи изделия, нови тютюневи изделия и нагреваеми тютюневи изделия“;\nв) в ал. 3 в текста преди т. 1 след думата „изделия“ се добавя „изделия, различни от тютюневи изделия, бездимни тютюневи изделия, нови тютюневи изделия и нагреваеми тютюневи изделия“;\nг) в ал. 4 след думата „изделия“ се добавя „изделия, различни от тютюневи изделия, бездимни тютюневи изделия, нови тютюневи изделия и нагреваеми тютюневи изделия“.\n3. В чл. 46, ал. 1 след думите „тютюневи изделия“ се добавя „или изделия, различни от тютюневи изделия или бездимни тютюневи изделия или нагреваеми тютюневи изделия“.\n4. В § 1 от допълнителните разпоредби се създава т. 46а:\n„46а. „Изделия, различни от тютюневи изделия“ са изделията по смисъла на § 1, т. 21 от допълнителните разпоредби на Закона за закрила на детето.“\n§ 4. \nЗаконът влиза в сила от деня на обнародването му в „Държавен вестник“.\nЗаконът е приет от 50-ото Народно събрание на 5 септември 2024 г. и е подпечатан с официалния печат на Народното събрание.\nПредседател на Народното събрание: \nРая Назарян\n5940"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165596",
    "meta": [],
    "text": "УКАЗ № 229\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за независимия финансов одит, приет от 50-ото Народно събрание на 4 септември 2024 г.\nИздаден в \nСофия на 12 септември 2024 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nМария Павлова\nЗАКОН\nза изменение и допълнение на Закона за независимия финансов одит \n(обн., ДВ, бр. 95 от 2016 г.; изм., бр. 15 от 2018 г., бр. 17 от 2019 г., бр. 18, 28 и 105 от 2020 г., бр. 25 и 52 от 2022 г. и бр. 70 от 2024 г.)\n§ 1. \nВ наименованието на закона накрая се добавя „и изразяването на сигурност по устойчивостта“.\n§ 2. \nВ чл. 1 се правят следните изменения и допълнения:\n1. В т. 1 думите „извършван от регистрирани одитори“ се заличават, а накрая се поставя запетая и се добавя „както и ангажиментите за изразяване на сигурност върху отчети за корпоративното устойчиво развитие, наричани по-нататък „отчети за устойчивостта“, извършвани от регистрираните одитори“.\n2. В т. 2 след думите „финансовия одит“ се поставя запетая и се добавя „както и ангажиментите за изразяване на сигурност по устойчивостта“, а думата „одиторски“ се заменя с „професионални“.\n3. В т. 3 думата „правоспособност“ се заменя с „квалификация“. \n§ 3. \nСъздава се чл. 2а: \n„Цел на изразяването на сигурност по устойчивостта\nЧл. 2а. Целта на изразяването на сигурност по устойчивостта е да се повиши доверието на потребителите на отчети за устойчивостта чрез изразяването на одиторско мнение, съответно одиторско заключение, относно съответствието на отчета за устойчивостта във всички съществени аспекти на изискванията на приложимата рамка за отчитане на устойчивостта.“\n§ 4. \nВ чл. 3, ал. 1 думата „одиторски“ се заменя с „професионални“.\n§ 5. \nСъздава се чл. 3а:\n„Изразяване на сигурност по устойчивостта \nЧл. 3а. (1) Изразяването на сигурност по устойчивостта се осъществява чрез изпълнението на одиторски ангажимент за изразяване на разумна или ограничена степен на сигурност, наричани по-нататък „ангажименти за сигурност по устойчивостта“. \n(2) Изразяването на сигурност по устойчивостта е изпълнение на съвкупност от необходими и взаимосвързани процедури, определени от приложимите професионални стандарти, въз основа на които се формира одиторско мнение за изразяване на разумна сигурност, съответно одиторско заключение за изразяване на ограничена сигурност.\n(3) За изразяване на одиторското мнение, съответно одиторско заключение, при ангажимент за сигурност по устойчивостта, се взема предвид приложимата рамка за отчитане по устойчивостта.\n(4) Задължителният ангажимент за изразяването на сигурност по устойчивостта се осъществява чрез ангажимент за разумна степен на сигурност в съответствие с Европейските стандарти за изразяване на разумна сигурност по устойчивостта, приети от Европейската комисия съгласно чл. 26а, параграф 3, ал. 2 от Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък „Директива 2006/43/ЕО“.“\n§ 6. \nСъздава се чл. 4а:\n„Предмет на ангажименти за сигурност по устойчивостта \nЧл. 4а. Ангажиментите за сигурност по устойчивостта се извършват по отношение на годишни или междинни, индивидуални или консолидирани отчети за устойчивостта, изготвени в съответствие с приложимата рамка за отчитане на устойчивостта.“\n§ 7. \nВ заглавието на чл. 5 накрая се добавя „за финансово отчитане“.\n§ 8. \nСъздава се чл. 5а:\n„Приложима рамка за отчитането на устойчивостта\nЧл. 5а. Приложимата рамка за отчитането на устойчивостта са приетите от Европейската комисия Европейски стандарти за отчитане на устойчивостта съгласно чл. 29б и 29в от Директива 2013/34/ЕС на Европейския парламент и на Съвета от 26 юни 2013 г. относно годишните финансови отчети, консолидираните финансови отчети и свързаните доклади на някои видове предприятия и за изменение на Директива 2006/43/ЕО на Европейския парламент и на Съвета и за отмяна на Директиви 78/660/ЕИО и 83/349/ЕИО на Съвета (OB, L 182/19 от 29 юни 2013 г.), наричана по-нататък „Директива 2013/34/ЕС“, както и изискванията относно единен електронен формат на отчитането.“\n§ 9. \nВ чл. 6 се правят следните изменения и допълнения:\n1. Заглавието на чл. 6 се изменя така: „Задължителен и доброволен финансов одит“.\n2. В ал. 2 след думата „Задължителен“ се добавя „финансов“.\n3. В ал. 3 след думата „Доброволен“ се добавя „финансов одит“ и след думата „друг“ се добавя „финансов“.\n§ 10.\n Създава се чл. 6а:\n„Задължителен и доброволен ангажимент за сигурност по устойчивостта\nЧл. 6а. (1) Ангажиментът за сигурност по устойчивостта е задължителен и доброволен.\n(2) Задължителен е ангажиментът за сигурност по устойчивостта, доколкото това се изисква от закон или от правото на Европейския съюз. \n(3) Доброволен е ангажиментът за сигурност по устойчивостта, различен от задължителния.“\n§ 11.\n В чл. 7 се правят следните изменения и допълнения:\n1. В ал. 1 думите „се извършва“ се заменят с „и ангажимент за сигурност по устойчивостта се извършват“.\n2. В ал. 3 в текста преди т. 1 след думите „Одиторско дружество“ се добавя „за извършването на финансов одит“.\n3. Създава се ал. 4:\n„(4) Дружество за извършване на ангажименти за сигурност по устойчивостта е одиторско дружество по ал. 3, вписано в регистъра по чл. 20 и с основен предмет на дейност, включващ и ангажименти за сигурност по устойчивостта, в което поне един от съдружниците или управителите и поне един от отговорните одитори за ангажименти за сигурност по устойчивостта от името на дружеството са вписани в регистъра по чл. 20 като регистрирани одитори по устойчивостта.“\n§ 12.\n В чл. 8, ал. 2 думата „одиторска“ се заменя с „одиторската“ и след думата „участие“ се добавя „като съдружник“.\n§ 13.\n В чл. 9 се правят следните изменения и допълнения:\n1. В заглавието накрая се добавя „за финансов одит и за ангажименти за сигурност по устойчивостта“.\n2. В ал. 1 думите „одиторски стандарти“ се заменят с „професионални стандарти“.\n3. Алинея 2 се изменя така:\n„(2) Приложими професионални стандарти са Европейските стандарти, приети от Европейската комисия съгласно чл. 26 и 26а от Директива 2006/43/ЕО.“\n4. В ал. 3 думата „одиторски“ се заменя с „професионални“.\n5. Създава се ал. 4:\n„(4) Регистрираният одитор може да извършва услуги, различни от задължителен ангажимент за сигурност по устойчивостта, като прилага изискванията на други професионални стандарти за изразяване на сигурност, когато одиторският ангажимент е поет при прилагане на тези други стандарти.“\n§ 14.\n В чл. 10 думите „Етичния кодекс на професионалните счетоводители, издаден“ се заменят с „Международния етичен кодекс на професионалните счетоводители (включително Международни стандарти за независимост), посочени в Ръководство по Международен етичен кодекс на професионалните счетоводители (включително Международни стандарти за независимост), издадено“, думата „приет“ се заменя с „възприето“ и думата „наричан“ се заменя с „наричано“. \n§ 15.\n В чл. 12, ал. 3 накрая се поставя запетая и се добавя „както и на предоставянето на услуги за изразяване на сигурност по устойчивостта на предприятия от обществен интерес“.\n§ 16.\n В наименованието на глава втора думите „диплома за“ се заменят с „квалификация на“. \n§ 17.\n В чл. 13 се правят следните изменения и допълнения:\n1. В заглавието накрая се добавя „за дипломиран експерт-счетоводител“.\n2. В ал. 1 думите „и за регистриран одитор“ се заличават.\n3. В ал. 2 в текста преди т. 1 думата „правоспособност“ се заменя с „на квалификация“.\n4. В ал. 3 след думата „Комисията“ се поставя запетая и се добавя „като експерт от специализираната администрация на Комисията за финансов надзор“. \n§ 18.\n В чл. 15 се правят следните изменения:\n1. Заглавието се изменя така: „Изпити за придобиване на квалификация на дипломиран експерт-счетоводител“. \n2. В ал. 1 думите „Диплома за“ се заменят с „Квалификация на“.\n§ 19.\n В чл. 18 се правят следните допълнения:\n1. В ал. 1 след думата „годишни“ се добавя „индивидуални и консолидирани“. \n2. Създава се ал. 4:\n„(4) Регистриран одитор – физическо лице, придобива правото да подписва одиторски доклади с одиторско мнение, съответно одиторско заключение, върху отчети за устойчивостта след придобиване на допълнителна квалификация чрез успешно полагане на изпитите по чл. 19а и осем месеца практическо обучение в областта на изразяването на сигурност върху годишни индивидуални и консолидирани отчети за устойчивостта или други отчети за устойчивостта, и след вписването му в регистъра по чл. 20.“\n§ 20.\n Създава се чл. 19а:\n„Изпити за придобиване на допълнителна квалификация на регистриран одитор по устойчивостта\nЧл. 19а. (1) Квалификация на регистриран одитор по устойчивостта се придобива след успешно полагане на писмени изпити в следните области: \n1. нормативни изисквания и стандарти, свързани с изготвянето на годишни индивидуални и консолидирани отчети за устойчивостта; \n2. анализ на устойчивостта; \n3. процеси на наблюдение, анализ и контрол относно въпросите по устойчивостта по смисъла на чл. 8, параграф 3, буква „в“ от Директива 2006/43/ЕО; \n4. нормативни изисквания и стандарти за изразяване на сигурност по устойчивостта, приети от Европейската комисия. \n(2) Изпитите по ал. 1 се провеждат в съответствие с правилата по чл. 71, ал. 3, т. 4. \n(3) Изпитите по ал. 1 могат да бъдат признати за успешно положени, ако кандидатът е положил успешно такива изпити пред организация, която е оправомощена да провежда изпити за придобиване на квалификация на регистриран одитор по устойчивостта, по съответния законов ред в държава – членка на Европейския съюз, или в трета държава. \n(4) Условията и редът за признаване на изпитите по ал. 3 се определят с правилата по чл. 71, ал. 3, т. 4.“\n§ 21.\n В чл. 20 се правят следните изменения:\n1. Алинея 3 се изменя така:\n„(3) За вписване в регистъра дипломираният експерт-счетоводител, съответно кандидатът за регистриран одитор по устойчивостта – физическо лице, подава заявление, към което се прилагат декларация за добра репутация и други доказателства, удостоверяващи съответствие с изискванията на закона.“\n2. В ал. 4 думите „че притежават“ се заменят със „за“. \n§ 22.\n В чл. 21 се правят следните изменения и допълнения:\n1. В ал. 2:\nа) точка 1 се изменя така:\n„1. имената по документ за самоличност, адрес за връчване на съобщения в страната, електронен адрес за уведомяване, телефон, регистрационен номер, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление;“\nб) създава се т. 7:\n„7. наличие на правоспособност за извършване на ангажименти за сигурност по устойчивостта.“\n2. В ал. 3:\nа) в т. 4 думите „информация за връзка и интернет страница (ако е приложимо)“ се заменят с „негови телефон за връзка и електронен адрес за уведомяване“;\nб) в т. 5 накрая се поставя запетая и се добавя „телефон за връзка, адрес за връчване на съобщения в страната, електронен адрес за уведомяване, интернет страница, ако е приложимо, и персонален профил, регистриран в информационната система за сигурно електронно връчване като модул на Портала на електронното управление по смисъла на Закона за електронното управление“;\nв) създава се т. 13:\n„13. наличие на правоспособност за извършване на ангажименти за сигурност по устойчивостта.“\n3. В ал. 4 се създава изречение второ: „Към уведомлението се прилагат съответните доказателства, удостоверяващи основанието за промяна.“\n4. В ал. 5, т. 4 думите „ал. 3, т. 5 или 6“ се заменят с „ал. 4, т. 6 и 7“. \n§ 23.\n В чл. 22 се създава ал. 6:\n„(6) Разпоредбите на ал. 2 – 5 се прилагат съответно и за регистрираните одитори по устойчивостта.“\n§ 24.\n В чл. 23 се правят следните изменения и допълнения:\n1. В ал. 2 думата „реципрочност“ се заменя с „принципа за съпоставимост и равностойност на изискванията“.\n2. В ал. 3 думата „реципрочност“ се заменя с „принципа за съпоставимост и равностойност на изискванията“.\n3. В ал. 6 думите „на реципрочността“ се заменят със „за съпоставимост и равностойност на изискванията“.\n4. Създава се ал. 8:\n„(8) Разпоредбите на ал. 1 – 7 се прилагат съответно и за регистрираните одитори по устойчивостта.“\n§ 25.\n В чл. 24, ал. 1 се правят следните изменения и допълнения:\n1. В т. 1 накрая се добавя „като регистриран одитор, както и за частично заличаване на регистрацията като регистриран одитор по устойчивостта“.\n2. Точка 3 се отменя.\n3. В т. 5 накрая се добавя „или 4“.\n§ 26.\n В чл. 25 се правят следните изменения и допълнения:\n1. В ал. 2 думите „свидетелство за съдимост“ се заличават. \n2. Създава се ал. 3:\n„(3) Разпоредбите на ал. 1 и 2 се прилагат съответно при повторно вписване като регистриран одитор по устойчивостта.“\n§ 27.\n Член 28 се отменя.\n§ 28.\n В чл. 29 се правят следните изменения и допълнения:\n1. В ал. 1 думите „одит при“ се заменят с „одит, съответно регистрираните одитори по устойчивостта имат изключителното право да извършват ангажименти за сигурност по устойчивостта, при“.\n2. Създава се ал. 3:\n„(3) Разпоредбите на ал. 2 се прилагат съответно и за регистрираните одитори по устойчивостта при извършване на ангажимент за сигурност по устойчивостта.“\n§ 29.\n В чл. 30 се правят следните изменения и допълнения:\n1. В ал. 1 думите „провежда обучение“ се заменят с „участва в признати форми на обучение“ и се създава изречение второ: „Регистрираните одитори, вписани в регистъра по чл. 20 с правоспособност за извършване на ангажименти за сигурност по устойчивостта, допълнително участват в признати от ИДЕС форми на обучение с продължителност, не по-малка от 20 часа за календарна година.“\n2. В ал. 2 думата „обучението“ се заменя с „участието в признати форми на обучение“. \n§ 30.\n В чл. 31 се правят следните изменения и допълнения:\n1. В ал. 1: \nа) в т. 1 думата „одиторски“ се заменя с „професионални“; \nб) в т. 2 думата „одиторски“ се заменя с „професионални“; \nв) точка 4 се изменя така:\n„4. предоставя при поискване от заместващия го регистриран одитор достъп до притежаваната от него относима информация за предприятието, обект на одиторския ангажимент, и изпълнения от него одиторски ангажимент за предходни години съгласно изискванията на приложимите професионални стандарти и Етичния кодекс и да може да удостовери, че е предоставил на заместващия го регистриран одитор достъп до тази информация;“\nг) в т. 5 думите „одитираното предприятие за“ се заменят с „предприятието, обект на одиторския ангажимент, за“;\nд) в т. 6 думите „одитираното предприятие характера“ се заменят с „предприятието, обект на одиторския ангажимент, характера“ и навсякъде след думите „одиторското мнение“ се добавя „съответно одиторското заключение“;\nе) в т. 7 след думите „дейността си“ се добавя „чрез подаване на Единен годишен отчет в електронен вид на електронна платформа, поддържана от ИДЕС, и“; \nж) в т. 8 след думите „финансов одит“ се добавя „за сигурност по устойчивостта“, а думите „за изразяване на сигурност, различни от одит или преглед“ се заменят със „за други ангажименти за изразяване на сигурност, различни от одит или преглед или ангажимент за сигурност по устойчивостта“;\nз) в т. 11 думите „ИДЕС и“ се заменят с „ИДЕС, заплаща встъпителни, годишни или други вноски, определени по вид и размер от управителния съвет на ИДЕС, и“; \nи) в т. 12 думите „предприятия и“ се заменят с „предприятия, включително и за предприятията по извършени ангажименти за сигурност по устойчивостта, и“;\nк) създава се т. 13: \n„13. създаде персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила за вписване в регистъра по чл. 20.“\n2. В ал. 6 след думите „финансов одит“ се добавя „за сигурност по устойчивостта“.\n§ 31.\n В чл. 32 се правят следните допълнения:\n1. В ал. 2 след думите „финансов одит“ се добавя „или ангажимент за сигурност по устойчивостта“. \n2. В ал. 4 след думата „възнаграждение“ се добавя „за конкретен одиторски ангажимент“. \n§ 32.\n В чл. 34 думите „не освобождава“ се заменят с „и ангажиментът за сигурност по устойчивостта не освобождават“ и след думата „отчети“ се поставя запетая и се добавя „съответно отчети за устойчивостта“.\n§ 33.\n В чл. 35 се правят следните изменения и допълнения:\n1. В ал. 2 думите „включително извършването на финансов одит“ се заличават. \n2. Създава се ал. 3: \n„(3) Устройството и дейността на ИДЕС, правата и задълженията на неговите членовете, както и организацията и работата на неговите органи, се уреждат с устав.“\n§ 34.\n В чл. 36, ал. 1 се правят следните изменения и допълнения:\n1. В т. 1 думите „получаване на диплома за“ се заменят с „придобиване на квалификация на“, а думите „правоспособност на регистриран одитор“ се заменят с „квалификация на регистриран одитор по устойчивостта“.\n2. В т. 2 след думата „одитор“ се добавя „по финансов одит“.\n3. В т. 3 след думата „експерт-счетоводители“ се добавя „и за регистрирани одитори по устойчивостта“.\n4. В т. 10 думата „професията“ се заменя с „квалификацията“, а думите „регистриран одитор“ се заменят с „професията на регистриран одитор и квалификацията на регистриран одитор по устойчивостта“.\n5. В т. 11 думите „на счетоводството и“ се заменят с „и ангажиментите за сигурност по устойчивостта, на счетоводството и финансовото отчитане, отчитането на устойчивостта“ и думата „съпътстващи“ се заменя със „свързани с“.\n6. Създава се т. 13: \n„13. извършва други дейности съгласно устава.“\n§ 35.\n В чл. 38 се правят следните изменения:\n1. Алинеи 5 и 6 се изменят така:\n„(5) Съветът по професионална етика текущо наблюдава, методологически подпомага, дава насоки и тълкувания, и контролира изпълнението на изискванията на Етичния кодекс от членовете на ИДЕС. \n(6) Съветът за контрол по качеството на одиторските услуги текущо наблюдава, методологически подпомага, дава насоки и тълкувания, и контролира качеството на професионалната дейност на членовете на ИДЕС чрез проверки.“\n2. В ал. 10 текстът преди т. 1 се изменя така: „Председателят на ИДЕС и членовете на управителния съвет, на контролния съвет, на съвета по професионална етика, на съвета за контрол по качеството на одиторските услуги и на дисциплинарния съвет на ИДЕС са членове на института и се избират по ред, определен с устава, като трябва да отговарят на следните изисквания:“.\n3. Алинея 11 се отменя.\n§ 36.\n Член 40 се изменя така:\n„Дисциплинарна отговорност\nЧл. 40. (1) За нарушение на устава на ИДЕС регистрираните одитори и дипломираните експерт-счетоводители носят дисциплинарна отговорност. \n(2) За установени от съвета по професионална етика, съвета за контрол по качеството на одиторските услуги и на контролния съвет нарушения съответните преписки се предават на дисциплинарния съвет, за което се информира управителният съвет на ИДЕС. \n(3) Дисциплинарни нарушения са:\n1. неподаване на единен годишен отчет за професионалната дейност като член на ИДЕС и за изпълнение на задълженията за продължаващо професионално развитие или подаването на такъв с непълна и/или неточна информация;\n2. неизпълнение на задълженията за продължаващо професионално развитие;\n3. неплащане в срок на встъпителни, годишни или други вноски, утвърдени по вид и размер от управителния съвет;\n4. неоказване на съдействие или възпрепятстване на органите на ИДЕС при проверки на професионалната дейност;\n5. извършване на действия против интересите на ИДЕС или на неговите членове;\n6. уронване на престижа или достойнството на професията или на ИДЕС; \n7. неизпълнение на други изисквания на устава, на правила, регламентиращи дейността на ИДЕС, и на решенията на управителния съвет или на общото събрание на ИДЕС;\n8. неспазване на принципите и изискванията на приложимите професионални стандарти;\n9. неспазване на принципите и изискванията на Международния етичен кодекс на професионалните счетоводители (включително Международни стандарти за независимост);\n10. неспазване на законовите изисквания за независимост и липса на конфликт на интереси. \n(4) За извършени дисциплинарни нарушения се налагат следните дисциплинарни мерки: \n1. задължително предписание за отстраняване на констатирано нарушение; \n2. публикуване на интернет страницата на ИДЕС на констатираните нарушения за срок една година; \n3. лишаване от право да бъде избиран в органите на ИДЕС за срок от 4 години; \n4. глоба от 1 000 до 15 000 лв.; \n5. предупреждение за изключване от ИДЕС; \n6. временно изключване от ИДЕС за срок от една до три години; \n7. временно изключване от ИДЕС за срок 5 години.\n(5) Когато в резултат от извършена по реда на чл. 36, ал. 1, т. 8 проверка се установят нарушения, извършени от регистриран одитор при упражняване на професионалната му дейност, които са нарушения на разпоредбите на закона и/или на Регламент (ЕС) № 537/2014, управителният съвет изпраща на Комисията доклада от проверката. Комисията извършва разследване и уведомява ИДЕС за резултатите от него, наложените административни наказания и приложените надзорни мерки. \n(6) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция, разследване или проверка, в резултат на което се стигне до нарушение на разпоредбите на чл. 87, ал. 1 или чл. 90, ал. 1, се налага мярката по ал. 4, т. 7. \n(7) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 4, т. 7.“\n§ 37.\n В чл. 41 се правят следните изменения и допълнения:\n1. Алинея 2 се изменя така:\n„(2) Когато дисциплинарният съвет разглежда по същество дисциплинарна преписка, той изпраща покана за участие в заседанието на регистрирания одитор или дипломиран експерт-счетоводител, чиято преписка се разглежда.“\n2. В ал. 5 думите „ал. 3, т. 1 – 4 или 7“ се заменят с „ал. 4, т. 1 – 5“ и думите „ал. 3, т. 5 или 6“ се заменят с „ал. 4, т. 6 и 7“.\n3. В ал. 6 думите „ал. 3, т. 5 или 6“ се заменят с „ал. 4, т. 6 и 7“.\n4. В ал. 7 след думата „прилагат“ се добавя „съответно“.\n5. В ал. 8 думата „две“ се заменя с „три“.\n6. В ал. 9 думите „ал. 3, т. 5 и 6“ се заменят с „ал. 4, т. 6 и 7“.\n§ 38.\n Член 42 се изменя така:\n„Обжалване на наложена дисциплинарна мярка\nЧл. 42. (1) Решението на дисциплинарния съвет за налагане на дисциплинарна мярка по чл. 40, ал. 4, т. 1 – 5 може да се обжалва в 14-дневен срок от съобщаването му на заинтересованото лице пред управителния съвет на ИДЕС. Управителният съвет се произнася с мотивирано решение по жалбата в едномесечен срок от получаването й. Ако управителният съвет отхвърли жалбата, мотивите за това решение се смятат за част от мотивите на дисциплинарния съвет по обжалваното решение за налагане на дисциплинарна мярка. В производството по обжалване се прилагат съответно разпоредбите на глава шеста от Административнопроцесуалния кодекс.\n(2) Решението на управителния съвет за налагане на дисциплинарна мярка по чл. 40, ал. 4, т. 6 и 7 подлежи на обжалване пред Административен съд София-град, по реда на Административнопроцесуалния кодекс. \n(3) Решението на управителния съвет по жалба срещу решение за налагане на мярка по чл. 40, ал. 4, т. 1 е окончателно. \n(4) Ако жалбата по ал. 1 бъде отхвърлена от управителния съвет, решението на дисциплинарния съвет за налагане на мярка по чл. 40, ал. 4, т. 2 – 5 подлежи на обжалване за законосъобразност пред Административен съд София-град, по реда на Административнопроцесуалния кодекс.“\n§ 39.\n В наименованието на част втора накрая се добавя „и ангажимент за сигурност по устойчивостта“.\n§ 40.\n В наименованието на глава пета след думата „отчети“ се добавя „и ангажимент за сигурност по устойчивостта“.\n§ 41.\n В чл. 44 се правят следните изменения и допълнения:\n1. В заглавието накрая се добавя „на финансовия одит“. \n2. В ал. 1 думите „неточности, отклонения и несъответствия, дължащи се“ се заменят с „неправилни отчитания, независимо дали са в резултат“ и думите „счетоводна база“ се заменят с „отчетна рамка“.\n3. В ал. 2 думите „приложима счетоводна база“ се заменят с „приложима отчетна рамка“ и думите „приложимата счетоводна база“ се заменят с „приложимата отчетна рамка“. \n§ 42.\n Създава се чл. 44а:\n„Цел на ангажимента за сигурност по устойчивостта\nЧл. 44а. (1) Целта на ангажимента за сигурност по устойчивостта е получаване на разумна или ограничена степен на сигурност, че отчетът за устойчивостта, съставна част от доклада за дейността, не съдържа съществени неправилни отчитания, независимо дали са в резултат на грешки или измама, за да бъде изразено от регистрирания одитор по устойчивостта одиторско мнение, съответно одиторско заключение, дали той е изготвен във всички съществени аспекти на съответствие с приложимата за предприятието рамка за отчитане на устойчивостта.\n(2) Изразяването на одиторско мнение, съответно одиторско заключение, по устойчивостта се извършва в писмен доклад, различен от одиторския доклад за извършения финансов одит.“\n§ 43.\n В чл. 45 се правят следните изменения и допълнения:\n1. В заглавието накрая се добавя „на финансовия одит и на ангажимента за сигурност по устойчивостта“. \n2. В ал. 1:\nа) в текста преди т. 1 след думата „обхваща“ се добавя „изпълнението на“;\nб) в т. 1, 2, 3 и 6 думите „счетоводна база“ се заменят с „отчетна рамка“.\n3. Създава се нова ал. 2:\n„(2) Ангажиментът за сигурност по устойчивостта обхваща изпълнението на процедури за постигане на съответната степен на сигурност съгласно чл. 44а, ал. 1 относно:\n1. съответствието на отчета за устойчивостта с принципите, правилата и изискванията на приложимата рамка за отчитане на устойчивостта;\n2. това доколко политиката по отчитане на устойчивостта на одитираното предприятие е целесъобразна за неговата дейност и е съвместима с приложимата отчетна рамка и отчетни политики, използвани в съответния отрасъл, както и е последователно прилагана; \n3. съответствието на установения от предприятието процес по идентифициране, контрол и изготвяне на информация за целите на отчета за устойчивостта спрямо изискванията на приложимата отчетна рамка;\n4. съответствието на представената и оповестена в отчета за устойчивостта информация спрямо изискванията за пълнота и уместност на приложимата отчетна рамка;\n5. съответствието на отчета за устойчивостта с изискването за маркиране спрямо разпоредбите на Закона за счетоводството;\n6. изискванията за отчитане съгласно чл. 8 от Регламент (ЕС) 2020/852 на Европейския парламент и на Съвета от 18 юни 2020 г. за създаване на рамка за улесняване на устойчивите инвестиции и за изменение на Регламент (ЕС) 2019/208 (OB, L 198/13 от 22 юни 2020 г.), наричан по-нататък „Регламент (ЕС) 2020/852“.“\n4. Досегашната ал. 2 става ал. 3 и в нея думите „предприятие, както“ се заменят с „предприятие, с изключение на частта с отчета за устойчивостта, както“.\n5. Досегашната ал. 3 става ал. 4.\n§ 44.\n В чл. 46 думите „одиторски стандарти“ се заменят с „професионални стандарти“.\n§ 45.\n В чл. 47 се правят следните изменения и допълнения:\n1. В ал. 1 думите „извършване на финансов одит“ се заменят с „изпълнение на одиторски ангажимент“ и думите „одиторски“ се заменят с „професионални“.\n2. В ал. 2 накрая се добавя „или за представянето на дейността му по устойчивото развитие“.\n§ 46.\n В чл. 48 се правят следните изменения и допълнения:\n1. В заглавието думите „ангажимент за финансов одит“ се заменят с „одиторски ангажимент“. \n2. Алинея 1 се изменя така:\n„(1) Поемането на одиторски ангажимент за финансов одит, съответно за изразяването на сигурност по устойчивостта, се осъществява с писмо за поемане на одиторски ангажимент, подписано от предприятието доверител и от регистрирания одитор, съгласно изискванията на приложимите професионални стандарти. В писмото за поемане на одиторския ангажимент се посочва регистрираният одитор – физическо лице, отговорен за извършването на финансов одит, съответно за извършването на ангажимента за сигурност по устойчивостта.“ \n3. В ал. 2, изречение второ думите „одит не“ се заменят с „одит, съответно за извършването на ангажимент за сигурност по устойчивостта, не“.\n4. Алинея 3 се изменя така: \n„(3) Изборът на регистриран одитор за извършване на задължителен финансов одит, съответно на задължителен ангажимент за сигурност по устойчивостта, се извършва с решение на общото събрание на съдружниците/акционерите, от неограничено отговорните съдружници или от едноличния собственик на капитала в предприятието доверител. Изборът на регистриран одитор за извършване на доброволен финансов одит, съответно на доброволен ангажимент за сигурност по устойчивостта, може да се извърши и от други органи на предприятието доверител.“\n5. В ал. 4, изречение първо думите „членовете на“ се заменят със „съдружниците, съответно на неограничено отговорните съдружници или на едноличния собственик на капитала, в“ и думите „предприятие се забранява“ се заменят с „предприятие, съответно задължителен ангажимент за сигурност по устойчивостта, се забранява“.\n6. Създава се ал. 5:\n„(5) Акционерите или съдружниците в големи предприятия по смисъла на чл. 19, ал. 5 от Закона за счетоводството, които са длъжни да изготвят отчети за устойчивостта съгласно разпоредбите на Закона за счетоводството, с изключение на одитираните предприятия, чиито прехвърляеми ценни книжа са допуснати за търгуване на регулиран пазар в държава членка, които представляват повече от 5 на сто от правата на глас или от капитала на предприятието, могат да поискат от общото събрание да назначи друг регистриран одитор, който е различен от или не принадлежи към одиторското дружество или мрежа на одитора, извършващ задължителния финансов одит или изпълняващ задължителен ангажимент за сигурност по устойчивостта, да изготви и да представи на общото събрание доклад за някои елементи на отчета за устойчивостта.“\n§ 47.\n В чл. 49 се правят следните изменения и допълнения:\n1. В заглавието след думата „поет“ се добавя „одиторски“ и думите „за финансов одит“ се заличават. \n2. В ал. 2, т. 3 думите „одиторски стандарти“ се заменят с „професионални стандарти“. \n3. В ал. 4 след думата „съдружниците“ се добавя „или акционерите“. \n4. Създава се ал. 5:\n„(5) Отписано от регистъра по чл. 20 или временно лишено от права по чл. 89 физическо лице или одиторско дружество незабавно след отписването, съответно от влизане в сила на решението за лишаване от права, уведомява писмено ръководствата на дружествата, спрямо които е поело одиторски ангажимент, че не може да изпълни ангажимента и изпълнението на същия трябва да бъде възложено на друг регистриран одитор.“\n§ 48.\n В чл. 50 се правят следните изменения и допълнения:\n1. В ал. 1 думата „одиторски“ се заменя с „професионални“. \n2. В ал. 2 думата „одиторски“ се заменя с „професионални“. \n3. Създава се ал. 5:\n„(5) Разпоредбите на ал. 1 – 4 се прилагат съответно и при извършването на ангажимент за сигурност по устойчивостта.“\n§ 49.\n В чл. 51 се правят следните изменения и допълнения:\n1. В ал. 2 думите „одиторски стандарти“ се заменят с „професионални стандарти“ и се създава изречение второ: „Одиторският доклад се съставя на български език.“ \n2. В ал. 3:\nа) в т. 3 думите „счетоводна база“ се заменят с „отчетна рамка“;      \nб) в т. 4 думите „одиторски стандарти“ се заменят с „професионални стандарти“;\nв) в т. 5 думите „счетоводна база“ се заменят с „отчетна рамка“;\nг) в т. 7 думите „дейността съответства“ се заменят с „дейността, с изключение на частта с отчета за устойчивостта, съответства“;\nд) в т. 8 думите „невярно представяне“ се заменят с „неправилно докладване“, думите „одитираното предприятие и“ се заменят с „одитираното предприятие, с изключение на частта с отчета за устойчивостта, и“ и думите „невярното представяне“ се заменят с „неправилното докладване“;\nе) точка 10 се изменя така:\n„10. място на съставяне, регистрационен номер и адрес за връчване на съобщения в страната, посочен в регистъра по чл. 20.“\n3. В ал. 6:\nа) в т. 1 след думата „одитор“ запетаята се заменя със съюза „и“ и думите „и професионалния му печат“ се заличават;\nб) в т. 2 думите „и професионалния печат на“ се заличават. \n4. В ал. 7:\nа) в т. 1 след думата „одитор“ запетаята се заменя със съюза „и“ и думите „и професионалния му печат“ се заличават;\nб) в т. 2 думите „и професионалния печат“ се заличават. \n5. В ал. 8 думите „чл. 45, ал. 2“ се заменят с „чл. 45, ал. 3“.\n6. Алинея 9 се изменя така:\n„(9) При задължителен финансов одит личният подпис на регистрирания одитор се поставя върху одиторския доклад и върху всеки от елементите на годишния финансов отчет, без приложението, съгласно приложимата отчетна рамка, за които е изразено одиторското мнение. Когато регистрираният одитор подписва годишния финансов отчет с електронен подпис съгласно Закона за електронния документ и електронните удостоверителни услуги, подписът се счита за поставен върху всеки от елементите на отчета.“\n§ 50.\n Създава се чл. 51а:\n„Удостоверяване на резултатите от извършен ангажимент за сигурност по устойчивостта\nЧл. 51а. (1) Регистрираният одитор по устойчивостта представя резултатите от извършения ангажимент за сигурност по устойчивостта в одиторски доклад.\n(2) Одиторският доклад се изготвя в писмена форма съгласно приложимите професионални стандарти. Одиторският доклад се съставя на български език.\n(3) При извършването на задължителен ангажимент за сигурност по устойчивостта докладът отговаря на изискванията на ал. 2, като съдържа най-малко следното: \n1. наименование на доклада, с ясно обозначаване дали е за ограничена или разумна степен на сигурност;\n2. адресат/адресати; \n3. дата на съставяне; \n4. наименование на предприятието, чийто индивидуален или консолидиран отчет за устойчивостта е предмет на одиторския ангажимент;\n5. посочване дали е индивидуален или консолидиран отчет за устойчивостта и датата и периода, които обхваща; \n6. посочване на прилаганата при изготвянето му рамка за отчитане на устойчивостта; \n7. описание на обхвата и типа на ангажимента за сигурност по устойчивостта; \n8. посочване на приложимите професионални стандарти, в съответствие с които е извършен ангажиментът за сигурност по устойчивостта;\n9. при ангажимент за изразяване на разумна степен на сигурност – одиторско мнение, което може да бъде немодифицирано, квалифицирано или отрицателно и ясно изразява мнението на регистрирания одитор по устойчивостта за това дали отчетът за устойчивостта е в съответствие съгласно приложимата рамка за отчитане на устойчивостта и отговаря на законовите изисквания, когато е приложимо, или отказ от мнение, ако регистрираният одитор по устойчивостта не може да изрази одиторско мнение; \n10. при ангажимент за изразяване на ограничена степен на сигурност – одиторско заключение, което може да бъде немодифицирано, квалифицирано или отрицателно, или отказ от заключение, ако регистрираният одитор не може да изрази такова, за съответствие съгласно приложимата отчетна рамка и за:\nа) извършвания от предприятието процес по идентифициране на отчитаната информация спрямо изискванията на приложимата отчетна рамка;\nб) съответствие на отчета за устойчивостта с изискването за маркиране на отчетите за устойчивостта спрямо разпоредбите на Закона за счетоводството;\nв) изискванията за отчитане съгласно чл. 8 от Регламент (ЕС) 2020/852;\n11. други въпроси, на които регистрираният одитор по устойчивостта е обърнал внимание с параграф, без да квалифицира одиторското мнение, съответно одиторското заключение;\n12. други въпроси за докладване по изисквания на приложимите професионални стандарти или нормативни разпоредби;\n13. място на съставяне, регистрационен номер и адрес за връчване на съобщения в страната, посочен в регистъра по чл. 20. \n(4) Когато ангажиментът за сигурност по устойчивостта е извършен съвместно от повече от един регистриран одитор по устойчивостта, регистрираните одитори постигат съгласие за резултатите от ангажимента и представят общ одиторски доклад, съдържащ тяхното одиторско мнение, съответно одиторско заключение. В случай на несъгласие всеки регистриран одитор по устойчивостта представя своето одиторско мнение, съответно одиторско заключение, в отделен абзац от одиторския доклад, като посочва причината за несъгласието.\n(5) При ангажименти за сигурност по устойчивостта на предприятие от обществен интерес одиторският доклад отговаря на изискванията на ал. 3, както и когато е приложимо – на изискванията на чл. 10 от Регламент (ЕС) № 537/2014. \n(6) Одиторският доклад по задължителен ангажимент за сигурност по устойчивостта се удостоверява със: \n1. името на регистрирания одитор по устойчивостта и личния му подпис – когато ангажиментът е извършен пряко от регистрирания одитор по устойчивостта като физическо лице или чрез търговското дружество, чрез което упражнява одиторската професия; \n2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество. \n(7) Когато задължителният ангажимент за сигурност по устойчивостта е извършен съвместно от повече от един регистриран одитор по устойчивостта, одиторският доклад се удостоверява със: \n1. името на регистрирания одитор по устойчивостта и личния му подпис – за всеки регистриран одитор по устойчивостта, участвал в извършването на ангажимента в качеството си на физическо лице; \n2. наименованието на фирмата, името и личния подпис на представляващия одиторското дружество, което е вписано като регистриран одитор по устойчивостта, както и с името и личния подпис на регистрирания одитор по устойчивостта, отговорен за извършването на ангажимента от името на одиторското дружество – за всяко дружество, участвало в съвместния ангажимент. \n(8) Одиторският доклад при задължителен ангажимент за сигурност по устойчивостта на консолидиран отчет за устойчивостта отговаря на изискванията по ал. 1 – 7. \n(9) При извършването на ангажимент за сигурност по устойчивостта личният подпис на регистрирания одитор по устойчивостта се поставя върху одиторския доклад, върху основните елементи на отчета за устойчивостта, като съставна част от доклада за дейността, съгласно приложимата отчетна рамка. \n(10) Задължителен ангажимент за сигурност по устойчивостта се изпълнява от един регистриран одитор по устойчивостта, освен когато се изисква по закон или ако предприятието доброволно реши ангажиментът да бъде извършен съвместно от двама регистрирани одитори по устойчивостта.“\n§ 51.\n В наименованието на глава шеста думите „на финансови отчети“ се заменят с „и на задължителен ангажимент за сигурност по устойчивостта“.\n§ 52.\n В чл. 53 се правят следните изменения и допълнения:\n1. Заглавието се изменя така: \n„Подготовка на финансовия одит и на ангажимента за сигурност по устойчивостта, оценка на заплахите за независимостта“.\n2. Досегашният текст става ал. 1.\n3. Създава се ал. 2: \n„(2) Разпоредбите на ал. 1 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта.“\n§ 53.\n В чл. 54 се създава ал. 8:\n„(8) Разпоредбите на ал. 1 – 7 се прилагат съответно и за регистрираните одитори по устойчивостта при извършването на задължителен ангажимент за сигурност по устойчивостта.“\n§ 54.\n В чл. 55 се правят следните изменения и допълнения:\n1. В ал. 1:\nа) в т. 2 думите „вътрешен контрол“ се заменят с „управление“;\nб) в т. 8 навсякъде думите „вътрешен контрол“ се заменят с „управление“;\nв) в т. 12 навсякъде думите „вътрешен контрол“ се заменят с „управление“. \n2. В ал. 2 думите „и предоставят“ се заменят с „писмено и се предоставят“.\n3. Създава се ал. 5:\n„(5) Разпоредбите на ал. 1 – 4 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта.“\n§ 55.\n В чл. 56 се правят следните изменения и допълнения:\n1. В заглавието накрая се добавя „и на задължителен ангажимент за сигурност по устойчивостта“.\n2. В ал. 1 думите „изпълнението на ангажимент за“ се заменят с „извършването на“. \n3. В ал. 2 се създава изречение трето: „Отговорният одитор участва активно в извършването на задължителния финансов одит, като отделя достатъчно време и ресурси за качествено изпълнение на своите задължения.“\n4. В ал. 3, изречение второ думите „вътрешен контрол“ се заменят с „управление“. \n5. В ал. 5 след думите „чл. 51“ се добавя „съответно по чл. 51а“. \n6. В ал. 7, т. 3 след думите „одитираното предприятие“ се добавя „поотделно“.\n7. Създава се ал. 9:\n„(9) Разпоредбите на ал. 1 – 8 се прилагат съответно и за регистрирания одитор по устойчивостта, когато извършва задължителен ангажимент за сигурност по устойчивостта.“\n§ 56.\n В чл. 57 се правят следните допълнения:\n1. В заглавието накрая се добавя „и при задължителен ангажимент за сигурност на консолидиран отчет за устойчивостта“. \n2. Създава се ал. 12:\n„(12) Разпоредбите на ал. 1 – 11 се прилагат съответно и при извършването на задължителен ангажимент за сигурност по устойчивостта на консолидиран отчет за устойчивостта.“\n§ 57.\n В чл. 58 се правят следните изменения и допълнения:\n1. В заглавието накрая се добавя „и на задължителен ангажимент за сигурност по устойчивостта“.\n2. В ал. 2 думата „изпълнението“ се заменя с „извършването“.\n3. Създава се ал. 3:\n„(3) Разпоредбите на ал. 1 и 2 се прилагат съответно и за регистриран одитор по устойчивостта, който извършва задължителен ангажимент за сигурност по устойчивостта.“\n§ 58.\n В наименованието на глава седма след думата „отчети“ се добавя „и задължителен ангажимент за сигурност по устойчивостта на отчети за устойчивостта“.\n§ 59.\n Член 59 се изменя така:\n„Одиторски доклад\nЧл. 59. Регистриран одитор, който извършва задължителен финансов одит на годишен финансов отчет, съответно регистриран одитор по устойчивостта, който извършва задължителен ангажимент за сигурност по устойчивостта на годишен отчет за устойчивостта, на предприятие от обществен интерес, представя резултатите от одита, съответно от ангажимента за сигурност по устойчивостта, в одиторски доклад, който се изготвя в съответствие с разпоредбите на чл. 51 и 51а, както и на чл. 10 от Регламент (ЕС) № 537/2014.“\n§ 60.\n В чл. 60 се правят следните изменения и допълнения:\n1. В ал. 3 думата „одиторски“ се заменя с „професионални“. \n2. Създава се ал. 5:\n„(5) Когато в предприятието от обществен интерес не е създаден одитен комитет, регистрираният одитор представя допълнителните доклади по ал. 1 и 2 на надзорния съвет или съвета на директорите на съответното предприятие.“\n§ 61.\n В чл. 61 се правят следните изменения:\n1. В ал. 1 думите „в 7-дневен срок от датата на одиторския доклад“ се заменят с „до 15 октомври на съответната година“ и думите „както и Комисията“ се заличават. \n2. Алинея 2 се изменя така:\n„(2) Регистрираният одитор е длъжен да съобщава и всяка посочена в ал. 1 информация, която е установил при извършването на задължителен одит на предприятие, което има тесни връзки с предприятието от обществен интерес, чийто задължителен финансов одит той също извършва. Информацията по тази алинея се отнася за предприятието, което има тесни връзки с предприятието от обществен интерес.“\n§ 62.\n В чл. 62, ал. 1 се правят следните изменения и допълнения:\n1. В т. 4 думите „вътрешен контрол“ се заменят с „управление“.\n2. В т. 6 думите „на които“ се заменят с „когато“ и накрая се добавя „на техен финансов отчет и/или задължителен ангажимент за сигурност по устойчивостта на техен отчет за устойчивостта“.\n3. В т. 11:\nа) в буква „а“ думите „консолидирани, на“ се заменят с „консолидирани, както и от задължителни ангажименти за сигурност по устойчивостта на годишни отчети за устойчивостта – индивидуални и консолидирани, на“;\nб) в буква „б“ думите „консолидирани, на“ се заменят с „консолидирани, както и от задължителни ангажименти за сигурност по устойчивостта на отчети за устойчивостта – индивидуални и консолидирани, на“.\n§ 63.\n В чл. 63, ал. 1 се правят следните изменения и допълнения:\n1. В текста преди т. 1 след думата „отчет“ се добавя „и/или задължителен ангажимент за сигурност по устойчивостта на отчет за устойчивостта“.\n2. В т. 1:\nа) в текста преди буква „а“ думите „интерес с“ се заменят с „интерес, както и когато е приложимо – списък на предприятията от обществен интерес, за които е изпълнил ангажименти за сигурност по устойчивостта, с“;\nб) в буква „а“ накрая се добавя „и от задължителни ангажименти за сигурност по устойчивостта“;\nв) в буква „б“ думите „одита и“ се заменят с „одита и от ангажименти за сигурност по устойчивостта, и“.\n3. В т. 3 думите „одит на финансови отчети на“ се заменят с „финансов одит и по задължителни ангажименти за сигурност по устойчивостта, в“.\n§ 64.\n В чл. 64 се създават ал. 5 и 6:\n„(5) Когато член на одиторска мрежа, към която принадлежи регистриран одитор, който извършва задължителен финансов одит на финансов отчет на предприятие от обществен интерес, предоставя посочените в ал. 1 забранени услуги извън одита на предприятие, което има седалище в трета държава и е контролирано от одитираното предприятие от обществен интерес, регистрираният одитор преценява дали са налице заплахи за независимостта му поради предоставянето на тези услуги от члена на мрежата. Ако независимостта му е повлияна, регистрираният одитор прилага предпазни мерки за смекчаване на заплахите. Регистрираният одитор може да продължи да извършва задължителния финансов одит само ако обоснове в съответствие с ал. 1, че предоставянето на такива услуги не засяга професионалната му преценка и формирането на неговото одиторско мнение.\n(6) Разпоредбите на ал. 1 и 2 се прилагат съответно и за регистриран одитор по устойчивостта при извършването на задължителен ангажимент за сигурност по устойчивостта, с изключение на забраната за предоставяне на услуги извън задължителен ангажимент за сигурност по устойчивостта по чл. 5, параграф 1, ал. 2, букви „а“ и „г“ от Регламент (ЕС) № 537/2014. Когато ангажимент за задължителен финансов одит и задължителен ангажимент за сигурност по устойчивостта към едно предприятие се изпълняват от един регистриран одитор, се прилагат разпоредбите на ал. 1 и 2.“\n§ 65.\n В чл. 65 се правят следните изменения и допълнения:\n1. Алинея 3 се изменя така:\n„(3) Одиторско дружество, което е извършвало задължителен финансов одит на финансов отчет на предприятие от обществен интерес, се оттегля, след като е изпълнявало одиторски ангажименти по задължителен финансов одит за период от 10 сумарно считани години. Това одиторско дружество не може да изпълнява одиторски ангажименти към това предприятие за период от 5 последователни години от датата на оттеглянето си.“\n2. Алинея 4 се изменя така:\n„(4) Регистриран одитор – физическо лице, или отговорен одитор, който е извършвал задължителен финансов одит на финансов отчет от името на одиторско дружество в предприятие от обществен интерес, се заменя, след като е изпълнявал одиторски ангажименти по задължителен финансов одит за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на 5 последователни години от датата на оттеглянето си.“\n3. Създават се нови ал. 5 – 7:\n„(5) Регистриран одитор, който е извършвал преглед за контрол на качеството по чл. 68 при задължителен финансов одит на финансов отчет на предприятие от обществен интерес, се заменя, след като е изпълнявал тази дейност за период от 7 сумарно считани години. Този регистриран одитор не може да изпълнява одиторски ангажименти към това предприятие в продължение на три последователни години от датата на оттеглянето си. \n(6) Регистриран одитор, определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, който е изпълнявал дейност, различна от посочените в ал. 4 и 5, се заменя, след като е изпълнявал тази дейност за период от 7 сумарно считани години. Този регистриран одитор се оттегля от одиторски ангажименти към това предприятие в продължение на 2 последователни години от датата на оттеглянето си. \n(7) Регистриран одитор, който е осъществявал дейности в качеството си на отговорен одитор и на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес, се заменя, след като е изпълнявал в комбинация тези дейности за период от 7 години, като:\n1. когато през този период е осъществявал дейност в качеството си на отговорен одитор 4 или повече сумарно считани години, той се заменя и не може да изпълнява одиторски ангажименти към това предприятие в продължение на 5 (пет) последователни години от датата на оттеглянето си;\n2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си.“\n4. Създават се ал. 8 – 11:\n(8) Регистриран одитор, който е осъществявал дейности в качеството си на отговорен одитор и на лице, извършващо преглед за контрол на качеството по чл. 68, при задължителен финансов одит на финансов отчет на предприятие от обществен интерес, се заменя, след като е изпълнявал в комбинация тези дейности за период от 7 години, като:\n1. когато през този период е осъществявал дейност в качеството си на отговорен одитор 4 или повече сумарно считани години, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си;\n2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си.\n(9) Регистриран одитор, който е осъществявал дейности в качеството си на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68, се заменя, след като е изпълнявал в комбинация тези дейности за период от 7 години, като:\n1. когато през този период е осъществявал дейност в качеството си на лице, извършващо преглед за контрол на качеството по чл. 68, за 4 или повече сумарно считани години, се заменя и не може да изпълнява одиторски ангажименти към това предприятие в продължение на три последователни години от датата на оттеглянето си;\n2. във всички останали случаи се заменя и не може да изпълнява одиторски ангажименти към това предприятие в продължение на две последователни години от датата на оттеглянето си.\n(10) Регистриран одитор, който е осъществявал дейности в качеството си на отговорен одитор, на определен от одиторско дружество за ръководещ и основно отговорен за задължителен финансов одит на финансов отчет в предприятие от обществен интерес и на лице, извършващо преглед за контрол на качеството по чл. 68, се заменя, след като е изпълнявал в комбинация тези дейности за период от 7 години, като:\n1. когато през този период е осъществявал дейност в качеството си на отговорен одитор и на лице, извършващо преглед за контрол на качеството по чл. 68, за 4 или повече сумарно считани години, от които три или повече години в качеството си на отговорен одитор, се заменя и не може да изпълнява одиторски ангажименти към това предприятие в продължение на 5 последователни години от датата на оттеглянето си;\n2. във всички останали случаи се заменя и не може да изпълнява одиторски ангажименти към това предприятие в продължение на три последователни години от датата на оттеглянето си.\n(11) През периода на оттегляне регистрираният одитор не може:\n1. да бъде член на екипа по ангажимента за задължителен финансов одит на финансов отчет на това предприятие или да осъществява контрол върху качеството по чл. 68;\n2. да консултира екипа по ангажимента за одит на това предприятие или предприятието по методологически, технически и/или специфични за отрасъла въпроси, сделки и събития, оказващи влияние върху ангажимента за одит, с изключение на обсъждания с екипа по ангажимента, ограничени до извършената работа или заключенията, до които е достигнато през последната година от периода на участие на този регистриран одитор, когато това продължава да има отношение към одита;\n3. да носи отговорност за ръководството или координацията на професионалните услуги, предоставяни от одиторското дружество или от дружества от неговата мрежа на одитираното предприятие, или за надзора върху взаимоотношенията на одиторското дружество или на дружества от неговата мрежа с одитираното предприятие, или\n4. да изпълнява по отношение на одитираното предприятие други функции или да осъществява друга дейност, различна от посочените по-горе, включително предоставяне на услуги, които не са ангажименти за сигурност и биха довели до това, регистрираният одитор:\nа) да е в значително или често взаимодействие с ръководство или лицата, натоварени с общо управление на одитираното предприятие, или\nб) да упражнява пряко влияние върху резултата от ангажимента за одит.“\n5. Досегашната ал. 5 става ал. 12 и в нея думите „ал. 3 и 4“ се заменят с „ал. 3 – 10“ и се създава изречение второ: „При изчисляване на периодите броенето на годините започва отново, след като регистрираният одитор е преустановил без прекъсване участие в извършването на ангажименти за задължителен финансов одит на същото предприятие в продължение на съответния срок за оттегляне.“\n6. Създава се ал. 13:\n„(13) При изчисляване на периодите по ал. 3 – 10, когато регистрираният одитор е осъществявал дейност в качеството си на отговорен одитор и/или на определен от одиторско дружество за ръководещ и основно отговорен за извършването на задължителен финансов одит на финансов отчет на предприятие от обществен интерес, броенето на годините включва времето, през което регистрираният одитор е осъществявал дейност в това си качество при извършването на ангажимент за задължителен финансов одит на финансов отчет на това предприятие в други одиторски дружества или индивидуално.“\n7. Досегашната ал. 6 става ал. 14 и в нея думите „по отношение на“ се заменят със „за“.\n8. Досегашната ал. 7 става ал. 15.\n9. Създава се ал. 16:\n„(16) Разпоредбите на ал. 1 – 15 се прилагат съответно и за регистрираните одитори по устойчивостта, извършващи задължителен ангажимент за сигурност по устойчивостта.“\n§ 66.\n В чл. 66 се правят следните изменения и допълнения:\n1. В ал. 2, изречение първо думата „три“ се заменя с „две“, след думата „надхвърля“ се добавя „или вероятно ще надхвърли“ и след думата „одит“ се добавя „и/или задължителен ангажимент за сигурност по устойчивостта“.\n2. В ал. 3 след думите „финансов одит“ се добавя „или задължителен ангажимент за сигурност по устойчивостта“, думата „две“ се заменя с „три“ и се създава изречение второ: „В тези случаи съответният одиторски ангажимент трябва да бъде подложен на преглед за контрол на качеството от определен от одитния комитет друг регистриран одитор, преди да бъде издаден одиторският доклад.“\n3. Създава се ал. 4:\n„(4) Когато финансовият одит или ангажиментът за сигурност по устойчивостта се изпълнява съвместно от двама регистрирани одитори, другият регистриран одитор отговаря на изискванията за преглед за контрол на качеството по ал. 3, ако: \n1. обстоятелствата по ал. 3 се отнасят само за един от регистрираните одитори;\n2. всеки от регистрираните одитори изпълнява одиторски процедури, достатъчни, за да поеме пълна отговорност за изразеното одиторско мнение.“\n§ 67.\n В чл. 67 се правят следните изменения и допълнения:\n1. В заглавието след думата „одит“ се добавя „и за задължителен ангажимент за сигурност по устойчивостта“. \n2. В текста на чл. 67 думите „на финансов отчет“ се заменят с „или за задължителен ангажимент за сигурност по устойчивостта“.\n§ 68.\n В чл. 68 се създава ал. 3:\n„(3) Когато се изразява разумна степен на сигурност при задължителен ангажимент за сигурност по устойчивостта в предприятие от обществен интерес, се прилагат съответно и разпоредбите на ал. 1 и 2.“\n§ 69.\n В чл. 69 се създава ал. 4:\n„(4) Разпоредбите на ал. 1 – 3 се прилагат съответно и когато регистриран одитор по устойчивостта извършва задължителен ангажимент за сигурност по устойчивостта.“\n§ 70.\n В чл. 71 се правят следните изменения и допълнения:\n1. В ал. 1 т. 2 се изменя така:\n„2. приемането на стандарти за професионална етика, за управление на качеството в дейността на регистрираните одитори, за извършването на задължителен финансов одит, задължителни ангажименти за сигурност по устойчивостта и свързаните с одита услуги;“.\n2. В ал. 3, т. 4 накрая се поставя запетая и се добавя „както и за отчитане професионалната дейност на регистрираните одитори по реда на чл. 31, ал. 1, т. 7“.\n§ 71.\n В чл. 72 се правят следните допълнения:\n1. В ал. 1 се създава изречение трето: „При обективна невъзможност на председателя да изпълнява своите функции повече от един месец и не е определен член, който да изпълнява функциите на председател съгласно изречение второ, членовете на комисията избират член, който да изпълнява функциите на председател до завръщане на титуляря.“\n2. В ал. 2, т. 2 след думата „одит“ се добавя „и/или изразяването на сигурност по устойчивостта“.\n§ 72.\n В чл. 77 се правят следните изменения и допълнения:\n1. В ал. 1:\nа) в текста преди т. 1 думите „В изпълнение на своите функции“ се заменят със „За целите на публичния надзор съгласно чл. 12“;\nб) точка 4 се отменя;\nв) в т. 5 след думата „одит“ се поставя запетая и се добавя „извършването на ангажименти за изразяването на сигурност по устойчивостта“.\n2. В ал. 2, т. 1 думите „отговорностите и функциите по чл. 71“ се заменят с „публичния надзор по чл. 12“ .\n§ 73.\n В чл. 85 се правят следните изменения и допълнения:\n1. В ал. 1:\nа) в т. 1 думата „одиторски“ се заменя с „професионални“ и накрая се добавя „и на задължителни ангажименти за сигурност по устойчивостта“;\nб) в т. 2 след думата „одит“ се добавя „и на задължителни ангажименти за сигурност по устойчивостта“ и думата „одиторски“ се заменя с „професионални“;\nв) в т. 3 накрая се добавя „и на задължителни ангажименти за сигурност по устойчивостта“;\nг) в т. 4 след думата „одит“ се добавя „и на задължителни ангажименти за сигурност по устойчивостта“;\nд) в т. 5 накрая се добавя „и от задължителни ангажименти за сигурност по устойчивостта“;\nе) в т. 6 думите „вътрешен контрол“ се заменят с „управление“;\nж) в т. 7 думите „на финансови отчети на“ се заменят с „и/или задължителни ангажименти за сигурност по устойчивостта в“.\n2. В ал. 3 запетаята след думата „одит“ се заличава и думата „одитиращи“ се заменя с „и задължителните ангажименти за сигурност по устойчивостта, към“.\n§ 74.\n В чл. 86 се правят следните изменения и допълнения:\n1. В ал. 1, т. 4 думите „отчитане и“ се заменят с „отчитане, както и когато е приложимо – в отчитането на устойчивостта и изразяването на сигурност по устойчивостта или в други услуги, свързани с устойчивостта, и“.\n2. В ал. 3:\nа) в т. 1 накрая се добавя „или извършване на ангажименти за сигурност по устойчивостта“;\nб) в т. 2 думите „одитор през“ се заменят с „одитор, съответно същият е извършвал ангажименти за сигурност по устойчивостта, през“.\n§ 75.\n В глава девета, в наименованието на раздел II думите „на финансови отчети на“ се заменят с „или задължителни ангажименти за сигурност по устойчивостта в“.\n§ 76.\n В чл. 87 се правят следните изменения и допълнения:\n1. В ал. 3 думите „одит, извършени“ се заменят с „одит, съответно с ангажименти за сигурност по устойчивостта, извършени“.\n2. В ал. 4 накрая се поставя запетая и се добавя „съответно с изразяването на сигурност по устойчивостта“.\n§ 77.\n В чл. 88 се правят следните изменения и допълнения:\n1. В ал. 1:\nа) в т. 1, буква „в“ думите „вътрешен контрол“ се заменят с „управление“;\nб) в т. 3 абревиаратурата „ИДЕС“ се заменя с „Института на дипломираните експерт-счетоводители“.\n2. В ал. 4 след думата „отчитане“ се поставя запетая и се добавя „както и когато е приложимо – в отчитането на устойчивостта, изразяването на сигурност по устойчивостта или в други услуги, свързани с устойчивостта“.\n3. В ал. 5 думите „отчитане и“ се заменят с „отчитане, както и когато е приложимо – в отчитането на устойчивостта, изразяването на сигурност по устойчивостта или в други услуги, свързани с устойчивостта, и“.\n§ 78.\n В чл. 89 се правят следните изменения и допълнения:\n1. В ал. 1, т. 4 думите „отказ от“ се заменят с „неоказване на“.\n2. В ал. 2:\nа) в т. 5 след думата „срок“ се добавя „от една“;\nб) в т. 6 след думата „срок“ се добавя „от една“;\nв) в т. 8 след думата „срок“ се добавя „от една“;\nг) в т. 9 след думата „срок“ се добавя „от една“.\n3. Създават се нови ал. 7 и 8:\n„(7) На регистриран одитор, който не съдейства без наличието на обективни обстоятелства, препятстващи неговото съдействие, при извършването на инспекция или разследване, в резултат на което се стигне до нарушение на разпоредбите на чл. 87, ал. 1 или чл. 90, ал. 1, Комисията прилага мярката по ал. 2, т. 8. \n(8) На регистриран одитор, който извърши финансов одит, съответно извърши ангажимент за сигурност по устойчивостта, по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага мярката по ал. 2, т. 7.“\n4. Досегашната ал. 7 става ал. 9.\n5. Досегашната ал. 8 става ал. 10.\n6. Създават се ал. 11 и 12:\n„(11) Регистриран одитор – физическо лице, който 5 или повече години е бил временно изключен от ИДЕС или е бил временно лишен от право да упражнява одиторската професия, може да бъде вписан отново в регистъра след практическо обучение от една година, проведено съгласно чл. 19 през последните две години преди изтичане на срока за временно изключване или временно лишаване от права.\n(12) Разпоредбите на ал. 1 – 11 се прилагат съответно и за регистрираните одитори по устойчивостта.“\n§ 79.\n В глава девета, в наименованието на раздел III думите „на финансови отчети на“ се заменят с „или задължителни ангажименти за сигурност по устойчивостта в“.\n§ 80.\n В чл. 90 се създава ал. 6:\n„(6) Разпоредбите на ал. 1 – 5 се прилагат съответно и за регистрираните одитори по устойчивостта.“\n§ 81.\n В чл. 96 думите „Административния съд – град София“ се заменят с „Административен съд София-град“.\n§ 82.\n В чл. 100, ал. 5 думите „на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета, наричана по-нататък „Директива 2006/43/ЕО“ се заличават.\n§ 83.\n В чл. 103 се създава ал. 3:\n„(3) Разпоредбите на ал. 1 и 2 се прилагат съответно и при извършването на ангажименти за сигурност по устойчивостта.“\n§ 84.\n В чл. 104 се правят следните изменения и допълнения:\n1. В ал. 1, т. 4 думите „реципрочност, договорена“ се заменят с „принципа за съпоставимост и равностойност на изискванията, договорени“.\n2. Създава се ал. 4:\n„(4) Разпоредбите на ал. 1 – 3 се прилагат съответно и за предоставянето на работни документи, свързани с извършването на ангажименти за сигурност по устойчивостта.“\n§ 85.\n В чл. 105 в текста преди т. 1 след думата „одит“ се поставя запетая и се добавя „съответно на задължителен ангажимент за сигурност по устойчивостта“.\n§ 86.\n В чл. 107 се правят следните допълнения:\n1. В ал. 2, изречение първо след думата „предприятието“ се добавя „или на акционерите, съответно съдружниците“.\n2. В ал. 7 след думите „финансовия одит“ се добавя „и ангажиментите за сигурност по устойчивостта“.\n3. В ал. 8 се създава изречение второ: „Одитните комитети осъществяват дейността си в съответствие с този закон.“\n§ 87.\n В чл. 108, ал. 1 се правят следните изменения и допълнения:\n1. В т. 1 след думата „отчитане“ се добавя „и когато е приложимо – отчитането на устойчивостта“.\n2. В т. 2 думите „отчитане и“ се заменят с „отчитане и когато е приложимо – на отчитането на устойчивостта, и“ и думите „неговата ефективност“ се заменят с „достоверност на изготвяните и издавани отчети“.\n3. В т. 3 след думата „одит“ се добавя „в предприятието“ и думите „в одитираното предприятие“ се заменят с „и когато е приложимо – по отношение отчитането на устойчивостта“.\n4. В т. 4 след думата „наблюдава“ се добавя „извършването на“, запетаята след думата „отчети“ се заличава и думите „включително неговото извършване“ се заменят с „и когато е приложимо – на задължителния ангажимент за сигурност по устойчивостта“.\n§ 88.\n В чл. 109 се правят следните изменения и допълнения:\n1. В ал. 1 накрая се поставя запетая и се добавя „включително на дейността на одитните комитети“.\n2. В ал. 3, т. 4 думите „електронна поща за контакт“ се заменят с „електронен адрес за кореспонденция“.\n§ 89.\n В чл. 110 се правят следните изменения и допълнения:\n1. В ал. 1:\nа) в т. 2 думата „одиторски“ се заменя с „професионални“;\nб) в т. 7 думите „ал. 6 и 7“ са заменят с „ал. 5, 6 или 7“.\n2. В ал. 2, т. 1 думата „одиторски“ се заменя с „професионални“.\n3. Създава се нова ал. 10:\n„(10) На регистриран одитор, който извърши финансов одит по време на наложена дисциплинарна мярка за временно изключване от ИДЕС или приложена от Комисията надзорна мярка за временно лишаване от права, се налага глоба или имуществена санкция в размер на 10 на сто от общия обем на нетните приходи от продажби за предходната финансова година спрямо датата на влизане в сила на съответната мярка, но не по-малко от 5000 лв.“\n4. Досегашните ал. 10, 11, 12 и 13 стават съответно ал. 11, 12, 13 и 14.\n5. Създава се ал. 15:\n„(15) Разпоредбите на ал. 1 – 4 и 10 – 14 се прилагат съответно и за регистрираните одитори по устойчивостта във връзка с извършени ангажименти за сигурност по устойчивостта.“\n§ 90.\n В допълнителните разпоредби се правят следните изменения и допълнения:\n1. В § 1:\nа) в т. 3 след думата „одит“ се добавя „или ангажименти за сигурност по устойчивостта“;\nб) в т. 4 след думата „пазари“ се поставя запетая и се добавя „счетоводството“ и след думата „отчитане“ се поставя запетая и се добавя „отчитането на устойчивостта“;\nв) създава се т. 5а:\n„5а. „Изразяване на сигурност по устойчивостта“ е изпълнение на процедурите при ангажимент за сигурност по устойчивостта, в резултат от които регистрираният одитор по устойчивостта формира одиторско мнение, съответно одиторско заключение, изразено в съответствие с чл. 34, параграф 1, ал. 2, буква „аа“ и чл. 34, параграф 2 от Директива 2013/34/EС и приложимите професионални стандарти.“;\nг) точка 6 се изменя така:\n„6. „Инспектор“ е лице, което е в служебни или в извънтрудови правоотношения с Комисията, има подходящо професионално образование и съответстващ опит в областта на финансовия одит, изразяването на сигурност по устойчивостта, финансовото отчитане и отчитането по устойчивостта, не упражнява дейност, свързана с финансовия одит и изразяването на сигурност по устойчивостта, и е преминало обучение за контрол на качеството на дейността на регистрираните одитори.“;\nд) в т. 7, изречение първо думата „одиторски“ се заменя с „професионални“ и думите „вътрешен контрол“ се заменят с „управление“;\nе) в т. 8 след думите „избора на“ се добавя „регистриран“;\nж) в т. 9 след думата „отчети“ се добавя „и изразяващи сигурност по устойчивостта“;\nз) в т. 11 след думата „член“ се добавя „или служител“;\nи) в т. 12 след думите „финансовия одит“ се добавя „и с изразяването на сигурност по устойчивостта“ и след думите „финансов одит“ се добавя „и/или ангажименти за сигурност по устойчивостта“;\nк) точка 14 се изменя така:\n„14. „Области, свързани с финансовия одит и с изразяването на сигурност по устойчивостта“ са вътрешният одит, външният одит в публичния сектор, независимият финансов одит, отчитането на устойчивостта, ангажименти за изразяване на сигурност по устойчивостта, финансовото отчитане и счетоводството.“;\nл) създава се т. 14б:\n„14б. „Ограничена степен на сигурност“ е такава степен на сигурност, при която одиторският риск е намален до приемливо ниво при конкретните обстоятелства на ангажимента, но е по-висок от този при ангажимент за изразяване на разумна степен на сигурност. Видът, времето на изпълнение и обемът на процедурите при ангажименти с ограничена степен на сигурност са по-ограничени спрямо тези при ангажименти за разумна степен на сигурност. Тя се изразява като негативно одиторско заключение в одиторския доклад като уверение, че не са установени въпроси, факти и обстоятелства, които да пораждат съмнение в регистрирания одитор, че информацията – обект на одит или друг ангажимент за сигурност, не съдържа съществени неправилни отчитания.“;\nм) в т. 15 накрая се добавя „или когато е приложимо – извършва ангажименти за сигурност на консолидиран отчет за устойчивостта“;\nн) точка 16 се изменя така:\n„16. „Одитор от трета държава“ е физическо лице, което притежава правоспособност за извършването на финансов одит на годишни финансови отчети или когато е приложимо – за извършването на ангажименти за сигурност по устойчивостта, на предприятие, учредено в трета държава, и което е различно от лице, регистрирано в държава – членка на Европейския съюз.“;\nо) в т. 18 след думата „одит“ се поставя запетая и се добавя „изразяване на сигурност по устойчивостта“;\nп) в т. 19 накрая се добавя „или ангажимент за сигурност по устойчивостта“;\nр) създава се т. 19а:\n„19а. „Одиторско дружество“ е предприятие, независимо от правно-организационната му форма, което извършва финансов одит на годишни финансови отчети и/или ангажименти за сигурност по устойчивостта на отчети за устойчивостта, и което е вписано в регистъра по чл. 20.“;\nс) в т. 20 след думата „отчети“ се добавя „и/или ангажименти за сигурност по устойчивостта“;\nт) създава се т. 21а:\n„21а. „Опит в областта на изразяването на сигурност по устойчивостта“ е опитът в областта на извършването на ангажименти за сигурност по устойчивостта, отчитането на устойчивостта или други услуги, свързани с отчитането на корпоративното устойчиво развитие.“;\nу) в т. 22 след думите „продажби от финансов одит“ се добавя „и от ангажименти за сигурност по устойчивостта“, след думите „различни от финансов одит“ се добавя „или от ангажименти за сигурност по устойчивостта“ и след думите „целите на финансов одит“ се добавя „и ангажименти за сигурност по устойчивостта“;\nф) в т. 23:\nаа) в буква „а“ думите „одит от“ се заменят с „одит, или когато е приложимо – за извършването на ангажимента за сигурност по устойчивостта, от“;\nбб) в буква „б“ думите „отчети на групата“ се заменят с „отчети или когато е приложимо – за извършването на ангажимента за сигурност по устойчивостта, на групата“ и думите „отчети на основните“ се заменят с „отчети или когато е приложимо – за извършването на ангажимента за сигурност по устойчивостта, на основните“;\nвв) в буква „в“ накрая се добавя „за финансов одит или когато е приложимо – по ангажимента за сигурност по устойчивостта“;\nх) създава се т. 23а:\n„23а. „Отчет за устойчивостта“ е отчетът относно устойчивото развитие по смисъла на чл. 2, т. 18 от Директива 2013/34/EС и Закона за счетоводството.“;\nц) в т. 25 след думите „издаването на“ се добавя „влязло в сила“, след думата „постановление“ се добавя „или сключено споразумение по реда на чл. 110а, съответно от издаването на влязло в сила решение за налагане на дисциплинарна мярка“ и думите „наказание за същото“ се заменят с „наказание, съответно наложена дисциплинарна мярка, за същото“;\nч) създава се т. 26а:\n„26а. „Признати форми на обучение“ са формите на обучение, определени съгласно правилата по чл. 71, ал. 3, т. 4.“;\nш) точка 28 се изменя така:\n„28. „Приложима рамка за отчитане по устойчивостта“ е възприетата от предприятието отчетна рамка по устойчивостта, която е подходяща от гледна точка на естеството на предприятието и целта на отчета за устойчивостта или която се изисква от закон или от друг нормативен акт. Приложимата рамка за отчитане по устойчивостта определя формата и съдържанието на отчета за устойчивостта.“;\nщ) създава се т. 28а:\n„28а. „Принцип за съпоставимост и равностойност на изискванията“ е изискване за наличието на съпоставимост и равностойност на изискванията, прилагани едновременно от Комисията и компетентните органи на третите държави при вписването на регистрирани одитори и при предоставянето на работни документи, в съответствие с чл. 44, параграф 1 от Директива 2006/43/ЕО.“;\nю) създава се т. 29а:\n„29а. „Проверка“ по смисъла на чл. 38, ал. 6 е съвкупност от процедури за преглед на качеството на професионалната дейност на членовете на ИДЕС, както и извършването на инспекции в изпълнение на делегирана по чл. 85, ал. 3 функция.“;\nя) в т. 32 след думата „одит“ се поставя запетая и се добавя „задължителен ангажимент за изразяване на сигурност по устойчивостта“;\nя\n1\n) в т. 33 думата „одиторските“ се заменя с „професионалните“, думите „счетоводна база“ се заменят с „отчетна рамка“ и накрая се добавя „или ангажимент за изразяване на сигурност по устойчивостта“;\nя\n2\n) в т. 34 след думата „одит“ се поставя запетая и се добавя „на задължителни ангажименти за сигурност по устойчивостта“ и думата „одиторски“ се заменя с „професионални“;\nя\n3\n) точка 35 се изменя така:\n„35. „Разумна степен на сигурност“ е висока, но не абсолютна, степен на сигурност, при която одиторският риск е намален до приемливо ниско ниво при конкретните обстоятелства на ангажимента. Видът, времето на изпълнение и обемът на процедурите при ангажименти с разумна степен на сигурност са по-разширени спрямо тези при ангажименти за ограничена степен на сигурност. Тя се изразява като позитивно одиторско мнение в одиторския доклад като уверение, че информацията – обект на одит или друг ангажимент за сигурност, не съдържа съществени неправилни отчитания.“; \nя\n4\n) в т. 36 след думите „доклади с“ се добавя „одиторско“ и накрая се добавя „и/или одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността“;\nя\n5\n) в т. 37 накрая се поставя запетая и се добавя „както и когато е приложимо – с одиторско мнение, съответно одиторско заключение, относно информацията в отчета по устойчивостта към доклада за дейността“;\nя\n6\n) създава се т. 37б:\n„37б. „Регистриран одитор по устойчивостта“ е регистриран одитор, вписан в регистъра по чл. 20, който има право да подписва одиторски доклади с одиторско мнение, съответно одиторско заключение, относно информацията в отчета за устойчивостта към доклада за дейността.“;\nя\n7\n) създава се т. 37в:\n„37в. „Регистриран одитор по устойчивостта от държава – членка на Европейския съюз“ е физическо лице или одиторско дружество, което е придобило право в държава – членка на Европейския съюз, да подписва одиторски доклади с одиторско мнение, съответно одиторско заключение, относно информацията в отчета по устойчивостта към доклада за дейността.“;\nя\n8\n) в т. 40, буква „б“ след думата „сигурност“ се добавя „извършвани по силата на закон или“;\nя\n9\n) в т. 45 накрая се поставя запетая и се добавя „както и когато е приложимо – на информация, изготвена за целите на отчитането на устойчивостта“.\n2. В § 2, ал. 1 се създава т. 4:\n„4. Директива (ЕС) 2022/2464 на Европейския парламент и на Съвета от 14 декември 2022 г. за изменение на Регламент (ЕС) № 537/2014, Директива 2004/109/ЕО, Директива 2006/43/ЕО и Директива 2013/34/ЕС, по отношение на отчитането на предприятията във връзка с устойчивостта.“\nПреходни и заключителни разпоредби\n§ 91.\n За регистрираните одитори, които са вписани или са в процес на вписване към 1 януари 2024 г. в регистъра по чл. 20, за дипломираните експерт-счетоводители, които към 1 януари 2024 г. са в процес по вписване в регистъра по чл. 17, както и за кандидатите за дипломирани експерт-счетоводители, които към 1 януари 2024 г. са в процедура по кандидатстване и при условие че тази процедура приключи успешно до 1 януари 2026 г., допълнителните изисквания по отношение придобиването на квалификация на регистриран одитор по устойчивостта по глава втора не се прилагат. Тези лица могат да упражняват дейност като регистриран одитор по устойчивостта, след успешно придобиване на необходимите познания по отчитане на устойчивостта и по изразяване на сигурност по устойчивостта, включително по темите, посочени в член 19а, ал. 1, чрез допълнително обучение по реда на правилата по чл. 71, ал. 3, т. 4.\n§ 92.\n Обученията по § 91 се провеждат от Института на дипломираните експерт-счетоводители.\n§ 93.\n До приемане от Европейската комисия на стандартите по чл. 9, ал. 2 се прилагат Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност.\n§ 94.\n В тримесечен срок от влизането в сила на закона се обнародват в „Държавен вестник“ Международните одиторски стандарти, Международните стандарти за управление на качеството 1 и 2 и другите международни стандарти, издадени от Международната федерация на счетоводителите чрез Съвета по международни одиторски стандарти и стандарти за изразяване на сигурност. Стандартите се обнародват с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. \n§ 95.\n В тримесечен срок от влизането в сила на закона в „Държавен вестник“ се обнародва Ръководство по Международен етичен кодекс на професионалните счетоводители (включително Международни стандарти за независимост), издадено от Международната федерация на счетоводителите чрез Съвета за международни стандарти по етика за счетоводители. Ръководството се обнародва с приета от Комисията наредба по предложение на Института на дипломираните експерт-счетоводители на основата на споразумение на института с Международната федерация на счетоводителите. \n§ 96.\n До приемане от Европейската комисия на посочените в чл. 3а, ал. 4 Европейски стандарти за изразяване на сигурност по устойчивостта се изпълняват задължителни ангажименти за изразяване на ограничена степен на сигурност върху отчетите за устойчивостта на предприятията, освен ако предприятие не поиска извършването на ангажимент за изразяване на разумна степен сигурност върху неговия отчет за устойчивостта.\n§ 97.\n За служителите от администрацията на Комисията, които са в трудови или служебни правоотношения преди 1 януари 2025 г., изпитите по чл. 19а, ал. 1 се признават за успешно положени, след успешно придобиване на необходимите познания по отчитане на устойчивостта и по изразяване на сигурност по устойчивостта, чрез допълнително обучение по реда на правилата по чл. 71, ал. 3, т. 4.\n§ 98.\n В шестмесечен срок от влизането в сила на закона Общото събрание на Института на дипломираните експерт-счетоводители приема съответните промени в устава си.\n§ 99.\n В тримесечен срок от влизането в сила на този закон всеки регистриран одитор създава персонален профил в информационната система за сигурно електронно връчване като модул на Портала на електронното управление по смисъла на Закона за електронното управление и предоставя информация за профила на Комисията за публичен надзор над регистрираните одитори за вписване в регистъра по чл. 20.\n§ 100\n. За избора на регистрирани одитори по устойчивостта за отчетната 2024 г. не се прилагат изискванията на чл. 108, ал. 1, т. 6.\n§ 101\n. Незавършените административни, административнонаказателни и дисциплинарни производства към датата на влизането в сила на закона се довършват по реда на този закон.\n§ 102\n. В Кодекса за застраховането (обн., ДВ, бр. 102 от 2015 г.; изм., бр. 62, 95 и 103 от 2016 г., бр. 8, 62, 63, 85, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 17, 42 и 83 от 2019 г., бр. 26, 28 и 64 от 2020 г., бр. 21 от 2021 г., бр. 16 и 25 от 2022 г., бр. 66, 68, 80, 84 и 85 от 2023 г. и бр. 70 от 2024 г.) се правят следните изменения:\n1. В чл. 101:\nа) в ал. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“;\nб) в ал. 3 думите „или не отговаря на критериите по чл. 101а, ал. 3“ се заличават.\n2. Член 101а се отменя.\n3. В чл. 587, ал. 3, т. 10 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 103\n. В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г., бр. 16, 18, 25, 51, 58 и 62 от 2022 г., бр. 8, 53, 66, 84, 85 и 106 от 2023 г. и бр. 2, 16, 27, 66, 67 и 70 от 2024 г.) се правят следните изменения:\n1. В чл. 187, ал. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n2. Член 187а се отменя.\n3. В чл. 351, ал. 1, т. 2 думите „чл. 187а, ал. 1, чл.“ се заличават.\n§ 104\n. В Закона за административните нарушения и наказания (обн., ДВ, бр. 92 от 1969 г.; изм., бр. 54 от 1978 г., бр. 28 от 1982 г., бр. 28 и 101 от 1983 г., бр. 89 от 1986 г., бр. 24 от 1987 г., бр. 94 от 1990 г., бр. 105 от 1991 г., бр. 59 от 1992 г., бр. 102 от 1995 г., бр. 12 и 110 от 1996 г., бр. 11, 15, 59, 85 и 89 от 1998 г., бр. 51, 67 и 114 от 1999 г., бр. 92 от 2000 г., бр. 25, 61 и 101 от 2002 г., бр. 96 от 2004 г., бр. 39 и 79 от 2005 г., бр. 30, 33, 69 и 108 от 2006 г., бр. 51, 59 и 97 от 2007 г., бр. 12, 27 и 32 от 2009 г., бр. 10, 33, 39, 60 и 77 от 2011 г., бр. 19, 54 и 77 от 2012 г., бр. 17 от 2013 г., бр. 98 и 107 от 2014 г., бр. 81 от 2015 г., бр. 76 и 101 от 2016 г., бр. 63 и 101 от 2017 г., бр. 20 и 38 от 2018 г., бр. 83 и 94 от 2019 г., бр. 13 и 109 от 2020 г., бр. 21 от 2021 г., бр. 25 и 51 от 2022 г., бр. 80, 84 и 106 от 2023 г. и бр. 39 от 2024 г.) в чл. 34, ал. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 105\n. В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г., бр. 12, 42, 52, 100 и 102 от 2022 г., бр. 8, 54, 66, 82, 86, 96, 102, 105 и 106 от 2023 г. и бр. 11, 23 и 70 от 2024 г.) в чл. 48, ал. 2, т. 18 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 106\n. В Закона за водите (обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г., бр. 15, 51, 52 и 95 от 2016 г., бр. 12, 58 и 96 от 2017 г., бр. 55, 77, 98 и 103 от 2018 г., бр. 17, 25 и 61 от 2019 г., бр. 21, 44 и 52 от 2020 г., бр. 13 и 17 от 2021 г., бр. 20, 96 и 102 от 2022 г., бр. 66, 86 и 102 от 2023 г. и бр. 41 от 2024 г.) в § 4б, ал. 2 от преходните и заключителните разпоредби думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 107\n. В Закона за вътрешния одит в публичния сектор (обн., ДВ, бр. 27 от 2006 г.; изм., бр. 64 и 102 от 2006 г., бр. 43, 69, 71 и 110 от 2008 г., бр. 42, 44, 78, 80, 82 и 99 от 2009 г., бр. 54 от 2010 г., бр. 8 и 98 от 2011 г., бр. 50 от 2012 г., бр. 15 от 2013 г., бр. 101 от 2015 г., бр. 43, 51 и 95 от 2016 г., бр. 103 от 2017 г. и бр. 13, 64 и 100 от 2019 г.) в чл. 18, ал. 4 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 108\n. В Закона за гражданското въздухоплаване (обн., ДВ, бр. 94 от 1972 г.; изм., бр. 30 от 1990 г., бр. 16 от 1997 г., бр. 85 от 1998 г., бр. 12 от 2000 г., бр. 34 и 111 от 2001 г., бр. 52 и 70 от 2004 г., бр. 88 и 102 от 2005 г., бр. 30, 36, 37, 105 и 108 от 2006 г., бр. 10, 41 и 109 от 2007 г., бр. 36, 66 и 67 от 2008 г., бр. 35, 47, 82 и 102 от 2009 г., бр. 63, 73 и 94 от 2010 г., бр. 41, 81 и 99 от 2011 г., бр. 38, 60 и 82 от 2012 г., бр. 15 и 66 от 2013 г., бр. 12, 53 и 98 от 2014 г., бр. 28 и 89 от 2015 г., бр. 15 и 95 от 2016 г., бр. 58 и 96 от 2017 г., бр. 56 от 2018 г., бр. 1 и 62 от 2019 г., бр. 60 от 2020 г., бр. 16 от 2021 г., бр. 102 от 2022 г. и бр. 102 от 2023 г.) в чл. 48и, ал. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 109\n. В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. – бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г., бр. 58, 60, 74, 88, 95 и 97 от 2016 г., бр. 85, 92, 96 и 97 от 2017 г., бр. 24, 65 и 98 от 2018 г., бр. 24, 33, 96, 100, 101 и 102 от 2019 г., бр. 14, 18, 52, 55, 71, 104 и 107 от 2020 г., бр. 17 и 111 от 2021 г., бр. 14, 18, 52, 58, 99 и 102 от 2022 г., бр. 66, 106 и 108 от 2023 г. и бр. 42 и 70 от 2024 г.) в чл. 166, ал. 3, т. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 110\n. В Закона за дейностите по предоставяне на услуги (обн., ДВ, бр. 15 от 2010 г.; изм., бр. 83 от 2013 г., бр. 14 от 2015 г., бр. 97 от 2016 г., бр. 21 от 2018 г., бр. 17, 24, 34, 45 и 101 от 2019 г., бр. 15 от 2022 г. и бр. 41 от 2024 г.) в чл. 20, т. 13 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 111\n. В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г., бр. 42, 76 и 95 от 2016 г., бр. 62, 95 и 103 от 2017 г., бр. 15, 20, 24, 27 и 77 от 2018 г., бр. 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г., бр. 16, 25 и 51 от 2022 г., бр. 65, 84, 85 и 106 от 2023 г. и бр. 70 от 2024 г.) в чл. 150, ал. 1 в текста преди т. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 112\n. В Закона за допълнителния надзор върху финансовите конгломерати (обн., ДВ, бр. 59 от 2006 г.; изм., бр. 52 от 2007 г., бр. 77 и 105 от 2011 г., бр. 70 от 2013 г., бр. 27 от 2014 г., бр. 102 от 2015 г., бр. 95 от 2016 г., бр. 95 и 103 от 2017 г., бр. 15 от 2018 г. и бр. 25 от 2022 г.) в чл. 19, ал. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 113\n. В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37, 42 от 2009 г.; Решение № 3 на Конституционния съд от 2009 г. – бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. – бр. 23 от 2015 г.; изм., бр. 24, 29, 61 и 79 от 2015 г., бр. 50, 95, 97 и 103 от 2016 г., бр. 58, 85 и 101 от 2017 г., бр. 7, 21, 28, 77 и 94 от 2018 г., бр. 17, 47, 74, 94 и 100 от 2019 г., бр. 28, 51, 62 и 69 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 105 от 2020 г., бр. 20 от 2021 г., бр. 15 и 32 от 2022 г., бр. 58 и 84 от 2023 г. и бр. 41 и 70 от 2024 г.) се правят следните изменения:\n1. В чл. 63, ал. 3 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n2. В чл. 172, ал. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n3. В чл. 221, ал. 7 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n4. В чл. 222, ал. 8 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 114\n. В Закона за икономическите и финансовите отношения с дружествата, регистрирани в юрисдикции с преференциален данъчен режим, контролираните от тях лица и техните действителни собственици (обн., ДВ, бр. 1 от 2014 г.; изм., бр. 22 и 102 от 2015 г., бр. 48 от 2016 г., бр. 96 от 2017 г., бр. 15, 27 и 94 от 2018 г. и бр. 41 от 2024 г.) в чл. 3, т. 24 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 115\n. В Закона за концесиите (обн., ДВ, бр. 96 от 2017 г.; изм., бр. 103 от 2017 г., бр. 7 и 15 от 2018 г., бр. 25, 60 и 79 от 2019 г., бр. 17 от 2021 г. и бр. 8 и 84 от 2023 г.) в чл. 129, ал. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 116.\n В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г., бр. 33, 59, 62, 81, 95 и 98 от 2016 г., бр. 63, 97 и 103 от 2017 г., бр. 7, 15, 16, 20, 22, 51, 77, 98 и 106 от 2018 г., бр. 37, 42, 83, 94 и 96 от 2019 г., бр. 11, 13, 14, 18 и 64 от 2020 г., бр. 12 и 21 от 2021 г., бр. 25 и 51 от 2022 г., бр. 65, 66, 84 и 85 от 2023 г. и бр. 13 и 70 от 2024 г.) се правят следните изменения и допълнения:\n1. В чл. 76:\nа) в ал. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\nб) създава се ал. 9:\n„(9) Регистриран одитор по ал. 1 извършва и ангажимент за сигурност по устойчивостта в съответствие с изискванията на Закона за счетоводството и Закона за независимия финансов одит и изразяването на сигурност по устойчивостта. Ангажиментът по изречение първо може да се извърши и от друг регистриран одитор по устойчивостта, като в този случай се прилагат съответно разпоредбите на ал. 2 – 6.“\n2. В чл. 78:\nа) в ал. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“;\nб) създава се ал. 5:\n„(5) Регистриран одитор по ал. 1 извършва и ангажимент за сигурност по устойчивостта в съответствие с изискванията на Закона за счетоводството и Закона за независимия финансов одит и изразяването на сигурност по устойчивостта. Ангажиментът по изречение първо може да се извърши и от друг регистриран одитор по устойчивостта, като в този случай се прилагат съответно разпоредбите на ал. 2 – 4.“\n§ 117\n. В Закона за насърчаване на инвестициите (обн., ДВ, бр. 97 от 1997 г.; изм, бр. 99 от 1997 г., бр. 29 и 153 от 1998 г., бр. 110 от 1999 г., бр. 28 от 2002 г., бр. 37 и 40 от 2004 г., бр. 34, 59, 65, 80, 82 и 86 от 2006 г., бр. 42 и 53 от 2007 г., бр. 69 от 2008 г., бр. 41 и 82 от 2009 г., бр. 18, 88 и 100 от 2010 г., бр. 38, 45 и 82 от 2012 г., бр. 15, 16 и 66 от 2013 г., бр. 98 от 2014 г., бр. 14, 32 и 61 от 2015 г., бр. 85 и 96 от 2017 г., бр. 20 от 2018 г., бр. 44 от 2019 г., бр. 21 от 2020 г., бр. 17 и 21 от 2021 г., бр. 22 от 2022 г. и бр. 20 от 2024 г.) се правят следните изменения:\n1. В чл. 22а, ал. 3 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n2. В чл. 28, ал. 3 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 118\n. В Закона за пазарите на финансови инструменти (обн., ДВ, бр. 15 от 2018 г.; попр., бр. 16 от 2018 г.; изм., бр. 24 и 98 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г., бр. 16, 25 и 51 от 2022 г., бр. 8, 65, 66, 84 и 85 от 2023 г. и бр. 70 от 2024 г.) в чл. 129, ал. 1, т. 3 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 119\n. В Закона за платежните услуги и платежните системи (обн., ДВ, бр. 20 от 2018 г.; изм., бр. 17, 37, 42 и 94 от 2019 г., бр. 13 от 2020 г., бр. 12 от 2021 г., бр. 25 и 45 от 2022 г. и бр. 8, 66 и 84 от 2023 г.) се правят следните изменения:\n1. В чл. 10, ал. 4, т. 15 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n2. В чл. 25:\nа) в ал. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“;\nб) в ал. 5 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“;\nв) в ал. 6 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 120\n. В Закона за покритите облигации (ДВ, бр. 25 от 2022 г.) в чл. 32, ал. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 121\n. В Закона за политическите партии (обн., ДВ, бр. 28 от 2005 г.; изм., бр. 102 от 2005 г., бр. 17 и 73 от 2006 г., бр. 59 и 78 от 2007 г., бр. 6 от 2009 г., бр. 54 и 99 от 2010 г., бр. 9 и 99 от 2011 г., бр. 30, 68 и 71 от 2013 г., бр. 19 от 2014 г., бр. 32 и 95 от 2015 г., бр. 39 и 98 от 2016 г., бр. 86 от 2017 г., бр. 17, 50 и 60 от 2019 г., бр. 28 и 104 от 2020 г.; Решение № 5 на Конституционния съд от 2021 г. – бр. 37 от 2021 г.) в § 1, т. 5 от допълнителната разпоредба думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 122\n. В Закона за пощенските услуги (обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г., бр. 81 и 95 от 2016 г., бр. 97 от 2017 г., бр. 77 от 2018 г., бр. 53 и 100 от 2019 г., бр. 31 от 2022 г. и бр. 66 и 84 от 2023 г.) в чл. 29а, ал. 4 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 123\n. В Закона за публичните предприятия (обн., ДВ, бр. 79 от 2019 г.; изм., бр. 100 от 2019 г., бр. 85 и 96 от 2020 г., бр. 11 от 2021 г., бр. 84 от 2023 г. и бр. 72 от 2024 г.) в чл. 26 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 124\n. В Закона за счетоводството (обн., ДВ, бр. 95 от 2015 г.; изм., бр. 74, 95 и 97 от 2016 г., бр. 85, 92 и 97 от 2017 г., бр. 15, 22 и 98 от 2018 г., бр. 13, 37 и 96 от 2019 г., бр. 26, 28, 104 и 105 от 2020 г., бр. 19 от 2021 г., бр. 105 от 2023 г. и бр. 70 и 72 от 2024 г.) се правят следните изменения:\n1. В чл. 25, ал. 4 думите „и печатите“ се заличават и думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n2. В чл. 37а думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n3. В чл. 76:\nа) в ал. 1 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“;\nб) в ал. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n4. В § 1 от допълнителните разпоредби в т. 10 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 125\n. В Закона за управление на отпадъците (обн., ДВ, бр. 53 от 2012 г.; изм., бр. 66 от 2013 г.; Решение № 11 на Конституционния съд от 2014 г. – бр. 61 от 2014 г.; изм., бр. 98 от 2014 г., бр. 14 от 2015 г., бр. 105 от 2016 г., бр. 13, 85, 88 и 102 от 2017 г., бр. 53, 77 и 98 от 2018 г., бр. 1, 25, 56 и 81 от 2019 г., бр. 105 от 2020 г., бр. 14, 18 и 19 от 2021 г., бр. 17 от 2022 г., бр. 11, 106 и 108 от 2023 г. и бр. 67 от 2024 г.) в чл. 18, ал. 2 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 126\n. В Закона за филмовата индустрия (обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г., Решение № 1 на Конституционния съд от 2011 г. – бр. 31 от 2011 г.; изм., бр. 82 от 2012 г., бр. 15 и 68 от 2013 г., бр. 95 от 2016 г., бр. 20, 77, 88 и 98 от 2018 г., бр. 18 от 2021 г., бр. 102 от 2023 г. и бр. 70 от 2024 г.) в чл. 26, ал. 3 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\n§ 127\n. В Закона за чужденците в Република България (обн., ДВ, бр. 153 от 1998 г.; изм., бр. 70 от 1999 г., бр. 42 и 112 от 2001 г., бр. 45 и 54 от 2002 г., бр. 37 и 103 от 2003 г., бр. 37 и 70 от 2004 г., бр. 11, 63 и 88 от 2005 г., бр. 30 и 82 от 2006 г., бр. 11, 29, 52, 63 и 109 от 2007 г., бр. 13, 26, 28 и 69 от 2008 г., бр. 12, 32, 36, 74, 82, 93 и 103 от 2009 г., бр. 73 от 2010 г., бр. 9 и 43 от 2011 г., бр. 21 и 44 от 2012 г., бр. 16, 23, 52, 68, 70 и 108 от 2013 г., бр. 53 от 2014 г., бр. 14, 79 и 80 от 2015 г., бр. 15, 33, 97, 101 и 103 от 2016 г., бр. 97 от 2017 г., бр. 14, 24, 56 и 77 от 2018 г., бр. 1, 24, 34, 58 и 101 от 2019 г., бр. 17, 28, 44, 60, 89 и 98 от 2020 г., бр. 21 от 2021 г., бр. 22 от 2022 г., бр. 8 и 67 от 2023 г. и бр. 39 от 2024 г.) в чл. 25, ал. 4 думите „Закона за независимия финансов одит“ се заменят със „Закона за независимия финансов одит и изразяването на сигурност по устойчивостта“.\nЗаконът е приет от 50-ото Народно събрание на 4 септември 2024 г. и е подпечатан с официалния печат на Народното събрание.\nПредседател на Народното събрание: \nРая Назарян\n5930"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164587",
    "meta": [],
    "text": "УКАЗ № 30\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за здравното осигуряване, приет от 48-ото Народно събрание на 31 януари 2023 г.\nИздаден в \nСофия на 1 февруари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза допълнение на Закона за здравното осигуряване \n(обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 10 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г., бр. 18, 32 и 62 от 2022 г. и бр. 8 от 2023 г.)\n§ 1. \nВ чл. 45 се правят следните допълнения:\n1. Създава се ал. 2а:\n„(2а) С наредбата по чл. 81, ал. 3 от Закона за здравето се определят критерии за класифициране на приоритетни многопрофилни лечебни заведения за болнична помощ, които осигуряват достъп до дейности от пакета, гарантиран от бюджета на НЗОК.“\n2. В ал. 17 се създават т. 4а и 4б:\n,,4а. цени на дейностите по отпускане на лекарствени продукти, медицински изделия и за диетични храни за специални медицински цели за домашно лечение, заплащани 100 на сто от бюджета на НЗОК;\n4б. методика за финансиране на аптеки, които изпълняват дейности по договор с НЗОК в отдалечени, труднодостъпни райони или са единствен изпълнител за съответната дейност в община, както и с денонощен режим на работа;“.\n§ 2. \nВ чл. 55, ал. 2 се правят следните допълнения:\n1. Създава се т. 3б:\n„3б. изисквания относно основните трудови възнаграждения на медицинските специалисти, работещи в лечебни заведения за болнична помощ в изпълнение на договори с НЗОК, които са не по-малко благоприятни от предвидените в колективен трудов договор в отрасъл „Здравеопазване“;“.\n2. Създава се т. 3в:\n„3в. методика за финансиране осигуряване на медицински персонал в лечебни заведения, които извършват медицински дейности в отдалечени, труднодостъпни райони или единствени изпълняват съответната дейност в общината, както и в лечебни заведения за болнична помощ по чл. 45, ал. 2а;“.\nПреходни и заключителни разпоредби\n§ 3. \nВ срок до 6 месеца от влизането в сила на този закон Министерският съвет приема изменения и допълнения в наредбата по чл. 81, ал. 3 от Закона за здравето в съответствие с изискванията на този закон.\n§ 4. \nЗаконът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 31 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n622"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164502",
    "meta": [],
    "text": "УКАЗ № 31\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за ратифициране на Протокола за предварително изпълнение на Споразумението относно Единния патентен съд (ДВ, бр. 50 от 2018 г.), приет от 48-ото Народно събрание на 31 януари 2023 г.\nИздаден в \nСофия на 1 февруари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за ратифициране на Протокола за предварително изпълнение на Споразумението относно Единния патентен съд \n(ДВ, бр. 50 от 2018 г.)\n§ 1. \nДосегашният текст на член единствен става член 1.\n§ 2. \nСъздава се чл. 2: \n„Чл. 2. Във връзка с влизането в сила на Протокола по чл. 1, считано от 19 януари 2022 г., Република България със Съвместно изявление заедно с Белгия, Дания, Германия, Естония, Франция, Италия, Люксембург, Нидерландия, Австрия, Словения, Финландия и Швеция се съгласява да тълкува чл. 3 от същия, както следва:\nЧлен 3 от Протокола за предварително изпълнение към Споразумението за Единния патентен съд има за цел да отрази чл. 89 от Споразумението за Единния патентен съд. Това означава, че посочването на Германия, Франция и Обединеното кралство се отнася до трите държави – членки на Европейския съюз, чиято ратификация е необходима за влизането в сила на Споразумението съгласно чл. 89, т.е. трите държави членки, в които е породил действие най-голям брой европейски патенти през годината, предшестваща годината на Споразумението. Тъй като Обединеното кралство вече не е държава – членка на Европейския съюз, държавата членка след Германия и Франция, в която е породил действие най-голям брой европейски патенти през 2012 г., е Италия.“\nЗаключителна разпоредба\n§ 3. \nЗаконът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 31 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n623"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164662",
    "meta": [],
    "text": "УКАЗ № 25\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за горите, приет от 48-ото Народно събрание на 27 януари 2023 г.\nИздаден в София на 31 януари 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за горите \n(обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г., бр. 13, 15, 57, 61 и 95 от 2016 г., бр. 13, 58 и 103 от 2017 г., бр. 17, 77 и 83 от 2018 г., бр. 1 и 17 от 2019 г., бр. 21, 79 и 109 от 2020 г., бр. 21 от 2021 г. и бр. 102 от 2022 г.)\n§ 1.\n В чл. 18, ал. 1 думите „и приемат“ се заменят с „приемат и изменят“. \n§ 2.\n В чл. 101 се правят следните допълнения:\n1. В ал. 1 накрая се добавя „или план-извлечение“.\n2. В ал. 3 се създават т. 8 и 9:\n„8. условията и редът за изготвяне, издаване и одобряване на план-извлеченията и предписанията;\n9. условията и редът за провеждане на сечи в изключителни случаи.“\n§ 3. \nВ чл. 106 след думата „санитарни“ се добавя „и принудителни“, след думата „станция“ се добавя „както и на основание план-извлечение“ и изречение второ се изменя така: „С предписанията се определя и краен срок за провеждане на сечта.“\n§ 4\n. В чл. 107 думите „предвидени за сеч“ се заличават.\n§ 5. \nВ чл. 108 се създава ал. 4:\n„(4) Алинеи 1 – 3 не се прилагат при провеждане на сечи по чл. 101, ал. 3, т. 9.“\n§ 6. \nЧлен 111 се изменя така:\n„Чл. 111. (1) Ползването на дървесина от горските територии представлява добивът на дървесина и/или разпореждането с нея. \n(2) Добивът на дървесина от горските територии се извършва от държавните горски стопанства, държавните ловни стопанства, учебно-опитните горски стопанства или от търговци, регистрирани в публичния регистър по чл. 241, ал. 1, с изключение на случаите, когато:\n1. добивът се извършва самостоятелно от физически лица в собствените им гори;\n2. добивът се извършва от физически лица, закупили стояща дървесина на корен за лична употреба от държавни или общински гори без право на продажба.\n(3) Физическите лица, закупили дървесина по реда на ал. 2, т. 2, извършват добива самостоятелно, ако притежават удостоверение по чл. 230, ал. 3, или възлагат добива на общинските горски структури, държавните горски стопанства, държавните ловни стопанства, учебно-опитните горски стопанства или на физически лица, притежаващи удостоверение по чл. 230, ал. 3.\n(4) Количеството дървесина, което може да се добива по реда на ал. 2, т. 2, се определя: \n1. с решение на общинския съвет – за горските територии – общинска собственост;\n2. от директора на съответното държавно предприятие по чл. 163 за всяко териториално поделение по предложение на директорите на съответните държавни горски стопанства и държавни ловни стопанства – за горските територии – държавна собственост;\n3. от директора на учебно-опитните горски стопанства – за горските територии, предоставени им за управление.\n(5) Ежегодно в срок до 31 януари държавните предприятия по чл. 163, учебно-опитните горски стопанства и общинските горски структури публикуват на интернет страниците си информация за определените количества дървесина, които могат да се добиват по реда на ал. 2, т. 2 по обекти, подотдели и землища, съобразно одобрените годишни планове за ползване на дървесина. \n(6) Право на закупуване на дървесина по ал. 2, т. 2 или от склад имат физически лица, представители на едно домакинство, с постоянен или настоящ адрес в съответното населено място, които са включени в списък, изготвен от кмета на населеното място. За изготвяне на списъка общинските администрации провеждат ежегодно информационна кампания в населените места. \n(7) За включване в списъка по ал. 6 за текущата година физическите лица могат да подадат заявление до кмета на населеното място в периода от 1 февруари до 31 март.\n(8) След изтичане на срока по ал. 7 списъкът по ал. 6 се обявява на видно място в сградата на съответната община, район, кметство или населено място, общинска горска структура, държавно горско стопанство, държавно ловно стопанство или учебно-опитно горско стопанство, публикува се на интернет страниците им и се предава на съответната общинска горска структура по чл. 181, ал. 1, т. 1.\n(9) В срок до 15 април общинската горска структура по ал. 8 извършва проверка на списъка и при необходимост приема заявления за изменения и допълнения в него. След изтичане на срока ръководителят на общинската горска структура изпраща списъка до директора на съответното държавно горско стопанство, държавно ловно стопанство или учебно-опитно горско стопанство.\n(10) В срок до 30 април съответното държавно горско стопанство, държавно ловно стопанство или учебно-опитно горско стопанство при необходимост може да допълни списъка въз основа на заявления от лица, които отговарят на изискванията по ал. 6, но не са включени в изпратения от общинската горска структура списък по ал. 9. След изтичане на срока окончателният списък по населени места се публикува на интернет страницата на съответното държавно горско стопанство, държавно ловно стопанство или учебно-опитно горско стопанство и се изпраща на кмета на съответната община за изпълнение. Кметът на общината писмено уведомява директора на съответното държавно горско стопанство, държавно ловно стопанство или учебно-опитно горско стопанство какъв обем от заявените по ал. 2, т. 2 количества дървесина ще бъде добит от горски територии – общинска собственост.\n(11) До края на месец май общинските горски структури, държавните горски стопанства, държавните ловни стопанства и учебно-опитните горски стопанства публикуват на своите интернет страници актуални цени за продажба на стояща дървесина на корен, както и данни за всички регистрирани към датата на публикуване обекти по чл. 206, в които се извършва търговия с дърва за огрев на територията на съответната община. \n(12) На лицата, вписани в списъка по ал. 6, се осигурява дървесина от горските територии, собственост на съответната община, а когато това е невъзможно – от горските територии – държавна собственост. Кметът на общината писмено уведомява директора на съответното държавно горско стопанство, държавно ловно стопанство или учебно-опитно горско стопанство при достигане на определените количества дървесина по ал. 10.\n(13) Общините имат право да извършват свободна продажба на дървесина от горски територии – общинска собственост, след изпълнение на задължението им по ал. 12.\n(14) Добив на дървесина по реда на ал. 2, т. 2 се извършва само в насаждения, в които е предвидено:\n1. провеждане на отгледни сечи във високостъблени гори с възраст до 60 години;\n2. санитарни и технически сечи;\n3. провеждане на сечи в издънковите гори за превръщане в семенни и в нискостъблените гори;\n4. принудителни сечи.\n(15) Заявленията по ал. 7 се изпълняват по реда на тяхното постъпване, като с приоритет се осигурява дървесина на физическите лица с издадени решения по реда на Наредбата за условията и реда за отпускане на целева помощ за отопление (обн., ДВ, бр. 49 от 2008 г., изм., бр. 59 и 67 от 2008 г., бр. 72 от 2009 г., бр. 52 от 2010 г., бр. 45 от 2012 г., бр. 57 и 94 от 2013 г., бр. 53, 63 и 91 от 2014 г., бр. 48 и 56 от 2015 г., бр. 55 от 2016 г., бр. 57 от 2017 г., бр. 56 от 2018 г. и бр. 51 от 2019 г.), които имат право да закупуват дървесината от горските територии – общинска или държавна собственост. При установяване на превишение на заявените дърва за огрев над допустимите количества по ал. 4 се прилага коефициент на редукция спрямо всички заявители.\n(16) Общото количество дървесина, което едно домакинство може да закупи по реда на ал. 2, т. 2 за една календарна година, е до 10 пространствени куб. м. \n(17) Общинските горски структури, държавните горски стопанства, държавните ловни стопанства и учебно-опитните горски стопанства предоставят дървесината на лицата, включени в списъка по ал. 6, в срок до 1 ноември на текущата година. \n(18) Ползването на дървесина от горите, които са собственост на повече от едно физическо и юридическо лице, може да се извършва само при писмено нотариално заверено съгласие на поне половината съсобственици на имота.\n(19) Алинея 18 не се прилага за ползването на дървесина от горски територии, които се стопанисват и управляват от горско сдружение по чл. 183.\n(20) Общините, държавните предприятия по чл. 163 и учебно-опитните горски стопанства създават и поддържат на интернет страниците си публични електронни регистри на подадените заявления по ал. 7 по населени места, които съдържат актуална информация за етапа на изпълнението им. Регистрите се водят по начин, който гарантира сигурността на съдържащите се в тях данни. На контролните органи по този закон се осигурява достъп до регистрите за осъществяване на правомощията им.“\n§ 7. \nВ чл. 179, ал. 2 се създава изречение второ: „Средствата могат да се разходват и за проектиране и изграждане на съоръжения за съхранение на храни за дивеча, когато проектирането и изграждането се извършват самостоятелно от държавното предприятие или от неговите териториални поделения.“\n§ 8. \nВ чл. 206, ал. 1, т. 3 след думата „обекта“ се добавя „включително на работещите горивни инсталации, използващи биомаса“.\n§ 9.\n В чл. 241, ал. 1 след думата „стопанства“ се добавя „общинските предприятия по чл. 181, ал. 1, т. 1, буква „в“.\n§ 10.\n В чл. 266 се правят следните изменения:\n1. В ал. 1 думите „50 до 3000“ се заменят с „500 до 5000“.\n2. В ал. 2 думите „100 до 5000“ се заменят с „2000 до 20 000“.\n3. В ал. 3 думите „500 до 3000“ се заменят с „1000 до 10 000“.\n§ 11.\n В чл. 269 думите „50 до 500“ се заменят с „200 до 2000“.\n§ 12.\n В допълнителната разпоредба в § 1 се създават т. 56 и 57:\n„56. „План-извлечение“ е документ, с който се определя насока за стопанисване, когато няма утвърден горскостопански план или с който се изменя насоката за стопанисване при провеждане на санитарна и/или принудителна сеч; за провеждане на сечи с изследователска и опитна цел; за изграждане на обекти по чл. 153, ал. 1, т. 2 – 7; за изграждане на обекти по чл. 153, aл. 1, т. 1, когато обектите се намират извън насаждението, предвидено за сеч; за планиране и провеждане на сечи, когато горскостопанският план или програмата е в процес на изработване.\n57. „Изключителни случаи“ са случаи, при които е необходимо отсичане на немаркирани дървета с цел предотвратяване или потушаване на пожари, при възникване на природни бедствия и аварии, както и с цел премахване на дървета, създаващи опасност за функциониране на инфраструктурни обекти или за предотвратяване на опасности, застрашаващи живота и здравето на хората, решението за което е взето от компетентните държавни и общински органи, определени в наредбата по чл. 101, ал. 3.“ \nПреходни и заключителни разпоредби\n§ 13.\n В едномесечен срок от влизането в сила на този закон държавните предприятия по чл. 163, учебно-опитните горски стопанства и общинските горски структури публикуват на интернет страниците си информация за определените количества дървесина, които могат да се добиват по реда на чл. 111, ал. 2, т. 2 до края на отоплителния сезон 2022/2023 г. по обекти, подотдели и землища, съобразно одобрените годишни планове за ползване на дървесина. \n§ 14.\n В едномесечен срок от влизането в сила на този закон министърът на земеделието издава заповед за преобразуване на териториално поделение Държавно горско стопанство „Тунджа“ в териториално поделение Държавно ловно стопанство „Тунджа“ и определя териториалния му обхват.\n§ 15.\n В Закона за лова и опазване на дивеча (обн., ДВ, бр. 78 от 2000 г.; изм. и доп., бр. 26 от 2001 г., бр. 77 и 79 от 2002 г., бр. 88 от 2005 г., бр. 82 и 108 от 2006 г., бр. 64 от 2007 г., бр. 43, 67, 69 и 91 от 2008 г., бр. 6, 80 и 92 от 2009 г., бр. 73 и 89 от 2010 г., бр. 8, 19, 39 и 77 от 2011 г., бр. 38, 60, 77 и 102 от 2012 г., бр. 15 от 2013 г.; Решение № 4 на Конституционния съд от 2013 г. – бр. 62 от 2013 г.; изм., бр. 60 от 2015 г., бр. 14 от 2016 г., бр. 58 и 63 от 2017 г., бр. 17, 61 и 77 от 2018 г., бр. 37 и 74 от 2019 г. и бр. 45 и 102 от 2022 г.) се правят следните изменения и допълнения:\n1. В чл. 54:\nа) създава се нова ал. 13:\n„(13) По предложение на изпълнителния директор на Изпълнителната агенция по горите министърът на земеделието може да ограничи временно, за срок до два месеца, добива на дървесина в отделни държавни горски територии с цел осигуряване спокойствието на дивеча в периоди на размножаване при условия и по ред, определени с правилника за прилагане на закона.“; \nб) досегашната ал. 13 става ал. 14 и в нея думите „и 12“ се заменят с „12 и 13“.\n2. В приложение № 2 към чл. 9, ал. 1 се създават т. 29 и 30:\n„29. Кричим\n30. Тунджа“.\n§ 16.\n Законът влиза в сила от деня на обнародването му в „Държавен вестник“ с изключение на чл. 111, ал. 20, която влиза в сила от 1 януари 2024 г.\nЗаконът е приет от 48-ото Народно събрание на 27 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n596"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164632",
    "meta": [],
    "text": "УКАЗ № 24\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за защита на лицата, подаващи сигнали или публично оповестяващи информация за нарушения, приет от 48-ото Народно събрание на 27 януари 2023 г.\nИздаден в София на 31 януари 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nКрум Зарков\nЗАКОН\nза защита на лицата, подаващи сигнали или публично оповестяващи информация за нарушения\nГлава първа\nОБЩИ ПОЛОЖЕНИЯ\nПредмет \nЧл. 1. \n(1) С този закон се уреждат условията, редът и мерките за защита на лицата в публичния и в частния сектор, които подават сигнали или публично оповестяват информация за нарушения на българското законодателство или на актове на Европейския съюз, които застрашават или увреждат обществения интерес и правото на Европейския съюз, както и редът и условията за подаване и разглеждане на такива сигнали или публично оповестена информация.\n(2) Този закон се прилага и за лица, свързани с лицата, които подават сигнали или публично оповестяват информация за нарушения.\n(3) Този закон не отменя правилата на действащата нормативна уредба, предвиждаща съществуването на различни органи с правомощия за проверка на сигнали в различни сфери на публичния сектор.\nЦел \nЧл. 2. \nЗаконът има за цел да осигури защитата на лицата в публичния и в частния сектор, които подават сигнали или публично оповестяват информация за нарушения на българското законодателство или на актове на Европейския съюз, станала им известна при или по повод изпълнение на трудовите или служебните им задължения или в друг работен контекст.\nПриложно поле\nЧл. 3. \n(1) Този закон се прилага по отношение на сигнали или публично оповестяване на информация за: \n1. нарушения на българското законодателство или на посочените в приложението към закона актове на Европейския съюз в областта на:\nа) обществените поръчки;\nб) финансовите услуги, продукти и пазари и предотвратяването на изпирането на пари и финансирането на тероризма;\nв) безопасността и съответствието на продуктите;\nг) безопасността на транспорта;\nд) опазването на околната среда;\nе) радиационната защита и ядрената безопасност;\nж) безопасността на храните и фуражите, здравето на животните и хуманното отношение към тях;\nз) общественото здраве;\nи) защитата на потребителите;\nк) защитата на неприкосновеността на личния живот и личните данни;\nл) сигурността на мрежите и информационните системи;\n2. нарушения, които засягат финансовите интереси на Европейския съюз по смисъла на чл. 325 от Договора за функционирането на Европейския съюз; \n3. нарушения на правилата на вътрешния пазар по смисъла на чл. 26, параграф 2 от Договора за функционирането на Европейския съюз, включително правилата на Европейския съюз и българското законодателство относно конкуренцията и държавните помощи;\n4. нарушения, свързани с трансгранични данъчни схеми, чиято цел е да се получи данъчно предимство, което противоречи на предмета или на целта на приложимото право в областта на корпоративното данъчно облагане; \n5. извършено престъпление от общ характер, за което лице по чл. 5 е узнало във връзка с извършване на своята работа или при изпълнение на служебните си задължения. \n(2) Този закон се прилага и по отношение на сигнали или публично оповестяване на информация за нарушения на българското законодателство в областта на:\n1. правилата за заплащане на дължими публични държавни и общински вземания; \n2. трудовото законодателство;\n3. законодателството, свързано с изпълнението на държавна служба.\n(3) Когато в секторните актове на Европейския съюз, посочени в част II от приложението, се предвиждат специални правила относно подаването на сигнали за нарушения, се прилагат правилата, посочени в тези актове или национални разпоредби, които въвеждат съответните правила. Този закон се прилага, доколкото даден въпрос не е императивно уреден в съответните секторни актове и национални разпоредби.\n(4) Този закон не засяга: \n1. правото на работниците и служителите, както и на работодателите да се консултират със своите представителни, синдикални организации и представители по чл. 7, ал. 2 от Кодекса на труда;\n2. правилата за независимост на представителните органи на работниците и служителите и на работодателите и правото им да сключват колективни трудови договори.\nИзключения от приложното поле\nЧл. 4. \nТози закон не се прилага за сигнали за нарушения:\n1. на правилата за възлагане на обществени поръчки в областта на отбраната и националната сигурност, когато те попадат в обхвата на чл. 346 от Договора за функционирането на Европейския съюз; \n2. на защитата на класифицирана информация по смисъла на чл. 1, ал. 3 от Закона за защита на класифицираната информация; \n3. които са станали известни на лица, упражняващи правна професия и за които съществува задължение по закон за опазване на професионална тайна;\n4. на поверителността на здравната информация по смисъла на чл. 27 от Закона за здравето; \n5. на тайната на съдебното съвещание; \n6. на правилата на наказателното производство.\nЛица, на които се предоставя защита\nЧл. 5. \n(1) Защита по този закон се предоставя на сигнализиращо лице от момента на подаването на сигнала или публичното оповестяване на информация за нарушение.\n(2) Сигнализиращо лице по смисъла на този закон е физическо лице, което подава сигнал или публично оповестява информация за нарушение, станало му известно в качеството му на: \n1. работник, служител, държавен служител или друго лице, което полага наемен труд, независимо от характера на работата, от начина на заплащането и от източника на финансирането;\n2. лице, което полага труд без трудово правоотношение и/или упражнява свободна професия и/или занаятчийска дейност;\n3. доброволец или стажант;\n4. съдружник, акционер, едноличен собственик на капитала, член на управителен или контролен орган на търговско дружество, член на одитния комитет на предприятие;\n5. лице, което работи за физическо или юридическо лице, негови подизпълнители или доставчици;\n6. кандидат за работа, участвал в конкурс или друга форма на подбор за постъпване на работа и получил в това качество информация за нарушение; \n7. работник или служител, когато информацията е получена в рамките на трудово или служебно правоотношение, което е прекратено към момента на подаване на сигнала или на публичното оповестяване.\n(3) Защита по този закон се предоставя и на всяко друго сигнализиращо лице, което подава сигнал за нарушение, станало му известно в работен контекст.\n(4) Защита по този закон се предоставя и на: \n1. лица, които помагат на сигнализиращото лице в процеса на подаване на сигнал; \n2. лица, които са свързани със сигнализиращото лице и които могат да бъдат подложени на репресивни ответни действия поради сигнализирането; \n3. юридически лица, в които сигнализиращото лице притежава дялово участие, за които работи или с които е свързано по друг начин в работен контекст. \nУсловия за защита на сигнализиращите лица\nЧл. 6. \n(1) Лице, подаващо сигнал за нарушения чрез вътрешен или външен канал по смисъла на този закон, има право на защита, при условие че: \n1. е имало основателна причина да счита, че подадената информация за нарушението в сигнала е била вярна към момента на подаването й и че тази информация попада в обхвата на чл. 3;\n2. е подало сигнал за нарушение при условията и по реда на този закон. \n(2) При наличие на условията по ал. 1 право на защита има и лицето, което подава сигнал за нарушение по чл. 3 до институции, органи, служби или агенции на Европейския съюз. Такова подаване на сигнал се счита за подаване чрез външен канал. \nУсловия за защита на лицата, които публично оповестяват информация за нарушения \nЧл. 7. \nЛице, което публично оповестява информация за нарушение, има право на защита по този закон, когато e имало основателна причина да счита, че информацията за нарушението е била вярна към момента на оповестяването й и че тази информация попада в обхвата на чл. 3, и е изпълнено някое от следните условия: \n1. лицето е подало сигнал при условията и по реда на този закон, но по сигнала не са били предприети съответни действия в сроковете, предвидени по раздели I и II на глава втора;\n2. лицето има основания да смята, че: \nа) нарушението може да представлява непосредствена или явна опасност за обществения интерес или съществува риск от щети, които не могат да бъдат отстранени; \nб) в случай на външно подаване на сигнал съществува риск от ответни действия или има вероятност нарушението да не бъде ефективно разгледано поради опасност от укриване или унищожаване на доказателства, съмнение за наличие на тайно споразумение между компетентния орган и извършителя на нарушението, или за съучастие на органа в нарушението, както и поради други специфични конкретни обстоятелства по случая.\nЗабрана за отказ от права или ограничаване\nЧл. 8. \nПравата, предоставени на лицата по този закон, не могат да бъдат ограничавани. Всяка разпоредба в публично-правен акт или уговорка в акт от частно-правен характер, с която се изключват или ограничават правата им, са недействителни. \nПречки за образуване на производство\nЧл. 9. \nНе се образува производство по: \n1. анонимни сигнали; \n2. сигнали, отнасящи се до нарушения, извършени преди повече от две години.\nПраво на защита на анонимно подалия сигнал\nЧл. 10.\n Лицата, които анонимно са подали сигнал не по реда на този закон или публично, но анонимно, са оповестили информация за нарушения, като впоследствие са били идентифицирани и са станали обект на репресивни ответни действия, имат право на защита, когато са налице условията по чл. 6, ал. 1 и чл. 7.\nИзползване на каналите за подаване на сигнали\nЧл. 11.\n (1) С оглед възможността за бързо предотвратяване на нарушение или отстраняване на последиците от такова нарушение сигналът следва да се подава приоритетно чрез канал за вътрешно подаване на сигнали.\n(2) В случай че има основателно предположение, че за сигнализиращото лице съществува риск от ответни, дискриминиращи го действия, както и че няма да бъдат предприети ефективни мерки за проверка на сигнала, сигналът може да бъде подаден чрез канал за външно подаване. \n(3) С оглед високия обществен интерес от предотвратяване на нарушения на българското законодателство и на актове на Европейския съюз се насърчава публичното оповестяване на информация за такива нарушения. Лицата, публично оповестяващи такава информация, освен със закрилата по този закон се ползват и с установената в Конституцията закрила на свободно разпространяване на информация.\n (4) Лицата, подаващи сигнали или публично оповестяващи информация за нарушения, могат да избират начина за сигнализиране, като един, комбинация от два начина или и трите начина едновременно.\nГлава втора\nПОДАВАНЕ НА СИГНАЛ\nРаздел I\nВътрешно подаване на сигнал\nЗадължени субекти\nЧл. 12.\n (1) Задължени субекти по този закон са: \n1. работодателите в публичния сектор с изключение на общините по ал. 2; \n2. работодателите в частния сектор с 50 и повече работници или служители; \n3. работодателите в частния сектор независимо от броя на работниците или служителите, ако осъществяваната от тях дейност попада в приложното поле на актовете на Европейския съюз, посочени в част I, буква „Б“ и част II от приложението към чл. 3, ал. 1 и 3.\n(2) Общините с население под 10 000 души или по-малко от 50 работници или служители могат да споделят ресурси за получаване на сигнали за нарушения и за предприемане на последващи действия по тях при спазване на задължението за поверителност.\n(3) Задължените субекти по ал. 1, т. 2 с общ брой от 50 до 249 работници или служители могат да използват общ канал за вътрешно подаване на сигнал, като определят едно лице или обособено звено съгласно чл. 14.\n(4) Задължените субекти са длъжни да предоставят ясна и лесно достъпна информация относно условията и реда за подаване на сигнали. Информацията се предоставя на интернет страниците на задължените субекти, както и на видно място в офисите и работните помещения. \nИзисквания за създаване на канал за вътрешно подаване на сигнал\nЧл. 13.\n (1) Задължените субекти по чл. 12, ал. 1 създават канал за вътрешно подаване на сигнал за нарушения, който отговаря на следните изисквания: \n1. управлява се по начин, който гарантира пълнотата, целостта и поверителността на информацията и възпрепятства достъпа на неоправомощени лица до тази информация; \n2. дава възможност за съхранение на записана на траен носител информация за нуждите на проверката по сигнала и за по-нататъшни разследвания. \n(2) Задължените субекти извършват най-малко веднъж на три години преглед на своите правила за вътрешно подаване на сигнали и за последващи действия по тях, извършват анализ на практиката по прилагането на този закон и при необходимост актуализират правилата.\nСлужители, отговарящи за разглеждането на сигнали\nЧл. 14.\n (1) Задължените субекти по чл. 12, ал. 1 определят един или повече служители, които отговарят за разглеждането на сигнали.\n(2) Служители, отговарящи за разглеждането на сигнали, може да са длъжностните лица в структурата на всеки от задължените субекти по чл. 12, ал. 1, натоварени с обработването и защитата на лични данни. Задължените субекти, които нямат задължение по чл. 37 от Регламент (ЕС) 2016/679 за определяне на лице, натоварено с обработването и защитата на лични данни, определят друг служител, отговарящ за разглеждането на сигнали.\n(3) Служителите, отговарящи за разглеждането на сигнали, могат да изпълняват и други дейности, възложени от работодателя, в случай че съвместяването им не води до конфликт на интереси.\n(4) Служителите, отговарящи за разглеждането на сигнали, следва да не са в конфликт на интереси за всеки разгледан случай. \n(5) Задължените субекти по чл. 12, ал. 1, т. 2 и 3 могат да възлагат функциите по приемане и регистриране на сигнали за нарушения и на друго физическо или юридическо лице извън своята структура, при спазване изискванията на този закон, както и могат да използват канал за вътрешно подаване на сигнали, създаден от икономическата група, към която принадлежат, ако каналът отговаря на изискванията на този закон. \nПодаване на сигнал \nЧл. 15.\n (1) Сигналът се подава до служителя, отговарящ за разглеждането на сигнали, писмено, включително чрез електронна поща, или устно. Устното подаване на сигнал може да се осъществи по телефона, по други системи за гласови съобщения, а по искане на сигнализиращото лице – чрез лична среща в уговорен между страните подходящ срок.\n(2) За регистрирането на сигнали задължените субекти по чл. 12 използват формуляри по образец, утвърден от националния орган за външно подаване на сигнали, който съдържа най-малко следните данни:\n1. трите имена, адрес и телефон на подателя, както и електронен адрес, ако има такъв;\n2. имената на лицето, срещу което се подава сигналът, и неговата месторабота, ако сигналът се подава срещу конкретни лица и те са известни;\n3. конкретни данни за нарушение или за реална опасност такова да бъде извършено, място и период на извършване на нарушението, ако такова е извършено, описание на деянието или обстановката и други обстоятелства, доколкото такива са известни на сигнализиращото лице;\n4. дата на подаване на сигнала;\n5. подпис, електронен подпис или друга идентификация на подателя.\n(3) Писменият сигнал се подава от подателя чрез попълване на формуляр по ал. 2. Устният сигнал се документира чрез попълване на формуляр от служителя, отговарящ за разглеждането на сигнали, който предлага на подаващия сигнала да го подпише при желание от негова страна.\n(4) Към сигнала могат да се приложат всякакъв вид източници на информация, подкрепящи изложените в него твърдения, и/или позоваване на документи, в т. ч. посочване на данни за лица, които биха могли да потвърдят съобщените данни или да предоставят допълнителна информация. \n(5) Ако сигналът не отговаря на изискванията по ал. 1, на сигнализиращото лице се изпраща съобщение за отстраняване на допуснатите нередовности в 7-дневен срок от получаване на сигнала. Ако нередовностите не бъдат отстранени в този срок, сигналът заедно с приложенията към него се връща на сигнализиращото лице.\n(6) Всеки сигнал се проверява по отношение на неговата достоверност. Не се разглеждат сигнали, които не попадат в обхвата на този закон и съдържанието на които не дава основания да се приемат за правдоподобни. Сигнали, които съдържат очевидно неверни или заблуждаващи твърдения за факти, се връщат с указание към подателя за поправка на твърденията и за отговорността, която той носи за набеждаване. \nРабота със сигналите. Вътрешна проверка\nЧл. 16.\n Служителите, отговарящи за разглеждането на сигнали, са длъжни да:\n1. получават сигналите и потвърждават получаването им в срок от 7 дни след получаването;\n2. гарантират, че самоличността на сигнализиращото лице и на всяко друго лице, посочено в сигнала, ще бъде надлежно защитена и предприемат нужните мерки за ограничаване на достъпа до сигнала на неоправомощени лица; \n3. поддържат връзка със сигнализиращото лице, като при необходимост изискват допълнителни сведения от него и от трети лица;\n4. предоставят обратна информация на подателя на сигнала за предприетите действия в срок не по-дълъг от три месеца след потвърждаването на получаването на сигнала;\n5. предоставят на лицата, желаещи да подадат сигнал, ясна и лесно достъпна информация за процедурите за външно подаване на сигнали към компетентния национален орган, а когато е уместно – към институциите, органите, службите и агенциите на Европейския съюз;\n6. документират устни сигнали;\n7. поддържат регистър на подадените сигнали;\n8. изслушат лицето, срещу което е подаден сигналът, или да приемат писмените му обяснения и да съберат и оценят посочените от него доказателства; \n9. предоставят на засегнатото лице всички събрани доказателства и да му предоставят възможност да направи възражение по тях в 7-дневен срок, при спазване на защитата на сигнализиращото лице; \n10. предоставят възможност на засегнатото лице да представи и посочи нови доказателства, които да бъдат събрани в хода на проверката;\n11. в случай че изнесените в сигнала факти бъдат потвърдени:\nа) организират предприемането на последващи действия във връзка със сигнала, като за целта могат да изискват съдействието на други лица или звена в структурата на съответния задължен субект;\nб) предлагат на задължения субект по чл. 12, ал. 1 предприемане на конкретни мерки с цел преустановяване или предотвратяване на нарушението в случаите, когато такова е констатирано или има реална опасност за предстоящото му извършване;\nв) насочват сигнализиращото лице към компетентните органи, когато се засягат неговите права;\nг) препращат сигнала на органа за външно подаване на сигнали при необходимост от предприемане на действия от негова страна, като за препращането сигнализиращото лице се уведомява предварително; в случай че сигналът е подаден срещу работодателя на сигнализиращото лице, служителят, отговарящ за разглеждането на сигнала, насочва лицето към едновременно сигнализиране на органа за външно подаване на сигнали.\nПоследващи действия\nЧл. 17.\n (1) Задълженият субект по чл. 12, ал. 1:\n1. въз основа на постъпилия сигнал и на предложенията на служителя, отговарящ за разглеждането на сигнала по чл. 16, т. 11, буква „б“, предприема действия в рамките на своята компетентност за преустановяване на нарушението или за предотвратяването му, ако то не е започнало;\n2. приоритизира по предварително определени критерии и правила разглеждането на постъпилите множество сигнали за по-тежки нарушения;\n3. прекратява проверката:\nа) когато нарушението, за което е подаден сигналът, е маловажен случай и не налага предприемането на допълнителни последващи действия; приключването не засяга други задължения или приложими процедури във връзка с нарушението, за което е подаден сигнал, нито защитата по този закон по отношение на вътрешното или външното подаване на сигнали; \nб) по повтарящ се сигнал, който не съдържа нова информация от съществено значение за нарушение, по отношение на което вече има приключила проверка, освен ако нови правни или фактически обстоятелства не дават основание за предприемането на последващи действия;\nв) когато се установят данни за извършено престъпление; сигналът и материалите към него се изпращат незабавно на прокуратурата;\n4. изготвя индивидуален доклад, в който описва накратко информацията от сигнала, предприетите действия, окончателните резултати от проверката по сигнала, които заедно с мотивите съобщава на подалия сигнала работник или служител и на засегнатото лице при спазване на задължението за тяхната защита.\n(2) В случаите, когато проверката е прекратена на основание ал. 1, т. 3, букви „а“ и „б“, сигнализиращото лице може да подаде сигнал до националния орган за външно подаване на сигнали.\nРегистър на сигналите\nЧл. 18.\n (1) Задълженото лице по чл. 12, ал. 1 създава и поддържа регистър на сигналите за нарушения, който не е публичен.\n(2) Регистърът съдържа информация за: \n1. лицето, което е приело сигнала; \n2. датата на подаване на сигнала; \n3. засегнатото лице, ако такава информация се съдържа в сигнала; \n4. обобщени данни за твърдяното нарушение, като място и период на извършване на нарушението, описание на деянието и други обстоятелства, при които е било извършено;\n5. връзката на подадения сигнал с други сигнали след установяването й в процеса на обработване на сигнала; \n6. информация, която е предоставена като обратна връзка на лицето, подало сигнала, и датата на предоставянето й; \n7. предприетите последващи действия;\n8. резултатите от проверката по сигнала; \n9. периода на съхраняване на сигнала.\n(3) Информацията, вписана в регистъра, се съхранява по начин, който гарантира нейната поверителност и сигурност.\n(4) Редът за воденето на регистъра се определя с акт на задълженото лице по чл. 12, ал. 1 в изпълнение на наредбата на националния орган за външно подаване на сигнали.\n (5) Служителите, отговарящи за разглеждането на сигнали, са длъжни да подават регулярно необходимата статистическа информация към националния орган за външно подаване на сигнали по установения от него ред, включително при наличие на техническа възможност чрез установяване на пряка връзка между регистъра на задълженото лице и регистъра, воден от националния орган за външно подаване на сигнали.\nРаздел II\nВъншно подаване на сигнал\nЦентрален орган за външно подаване на сигнали \nЧл. 19.\n (1) Централен орган за външно подаване на сигнали и за защита на лицата, на които такава защита се предоставя по смисъла на този закон, е Комисията за защита на личните данни, наричана по-нататък „Комисията“.\n(2) В изпълнение на този закон Комисията:\n1. организира приемането на сигналите и ги насочва към компетентните органи с цел тяхната проверка и предприемане на последващи действия;\n2. утвърждава формуляри за приемане на сигнали; координира и контролира дейностите по разглеждане на сигнали от страна на задължените субекти по чл. 20, както и на всички органи и организации, които получават или работят с такива сигнали;\n3. дава методически указания на задължените субекти по чл. 12, ал. 1, извършва обучения на техни служители, отговарящи за разглеждането на сигнали по този закон, и приема наредба за воденето на регистъра по чл. 18, ал. 4 и за препращане на вътрешните сигнали към нея; \n4. поддържа регистър на сигналите, анализира и обобщава практиката по работата с тях и предава на Европейската комисия необходимите статистически данни;\n5. изпълнява и другите правомощия, които са й вменени по силата на този закон, и осигурява защитата на лицата, подаващи сигнали или публично оповестяващи информация за нарушения, включително чрез прилагането на административните мерки, предвидени в този закон.\n(3) Сигналите, свързани с незаконосъобразно обработване на лични данни по смисъла на Регламент (ЕС) 2016/679, Закона за защита на личните данни и други специални закони или актове на Европейския съюз, се разглеждат от Комисията по общия ред, предвиден в тези закони и актове. \nПроверка на сигналите и препращане по компетентност\nЧл. 20.\n (1) За целите на проверката на сигналите и публично оповестените информации за нарушения, както и за предприемането на съответните действия за предотвратяване на нарушенията или за отстраняване на последиците от тях, Комисията препраща сигналите незабавно, но не по-късно от 7 дни след тяхното получаване, до органа, компетентен по предмета на сигнала, както следва:\n1. Комисията за защита на конкуренцията – за сигнали по чл. 3, ал. 1, т. 1, буква „а“ и т. 3;\n2. Комисията за финансов надзор – за сигнали по чл. 3, ал. 1, т. 1, буква „б“;\n3. председателя на Държавната агенция за метрологичен и технически надзор – за сигнали по чл. 3, ал. 1, т. 1, буква „в“;\n4. министъра на транспорта и съобщенията – за сигнали по чл. 3, ал. 1, т. 1, буква „г“, за всички видове транспорт;\n5. министъра на околната среда и водите – за сигнали по чл. 3, ал. 1, т. 1, буква „д“;\n6. председателя на Агенцията за ядрено регулиране – за сигнали по чл. 3, ал. 1, т. 1, буква „е“;\n7. Българската агенция за безопасност на храните – за сигнали по чл. 3, ал. 1, т. 1, буква „ж“;\n8. главния държавен здравен инспектор по смисъла на Закона за здравето – за сигнали по чл. 3, ал. 1, т. 1, буква „з“;\n9. Комисията за защита на потребителите – за сигнали по чл. 3, ал. 1, т. 1, буква „и“;\n10. Националния екип за реагиране при инциденти с компютърната сигурност – за сигнали по чл. 3, ал. 1, т. 1, буква „л“;\n11. министъра на финансите – за сигнали за нарушения по чл. 3, ал. 1, т. 2 и ал. 2, т. 1;\n12. изпълнителния директор на Националната агенция за приходите – за сигнали за нарушения по чл. 3, ал. 1, т. 4;\n13. изпълнителния директор на Изпълнителна агенция „Главна инспекция по труда“ – за сигнали по чл. 3, ал. 2, т. 2 и 3;\n14. областния управител на областта, в която се намира общината, срещу която е подаден сигналът, или друг компетентен централен орган на изпълнителната власт съобразно спецификата на сигнала.\n(2) Комисията препраща сигнала до компетентния орган по ал. 1, без да разкрива данни за лицето, подало сигнала. В случай че за установяване на истинността на твърдените в сигнала факти е необходимо да бъде разкрита самоличността на техния подател, Комисията може да направи това пред компетентния орган само след получаване на писмено съгласие от подателя на сигнала. При получаване на съгласие компетентният орган по ал. 1 е длъжен да осигури условия за работа със сигнала и с подателя на сигнала при стриктно спазване на изискванията на този закон за запазване на самоличността на подателя на сигнала и неговата защита. За последващите действия във връзка със сигнала компетентният орган уведомява Комисията в сроковете по чл. 23, ал. 1, т. 2. \n(3) Разпоредбата на ал. 2 не се прилага, когато сигналът съобщава за нарушения, извършени от лица, заемащи висши публични длъжности. В тези случаи Комисията изпраща сигнала за проверка на Комисията за противодействие на корупцията и за отнемане на незаконно придобитото имущество. \n(4) Комисията има право по всяко време да изисква информация от орган по ал. 1 за етапа, на който се намира извършваната от него проверка по подадения сигнал, и да дава указания за начина за извършване на проверката, които са задължителни за съответния орган.\nПубличност на дейността по приемане на сигнали от Комисията \nЧл. 21.\n Комисията публикува на интернет страницата си в самостоятелен и лесно разпознаваем и достъпен раздел следната информация: \n1. условията, при които се предоставя правото на защита по този закон;\n2. данните за контакт относно използването на канала за външно подаване на сигнал, по-специално електронни и пощенски адреси, телефонни номера, като се посочва дали телефонните разговори се записват;\n3. процедурите, приложими за подаването на сигнали за нарушения, включително относно начина, по който Комисията може да поиска от сигнализиращото лице да изясни подадената информация или да предостави допълнителна информация, срока за предоставяне на обратна информация на сигнализиращото лице, вида и съдържанието на обратната информация;\n4. режима на поверителност, приложим за сигналите, и информация за обработването на лични данни във връзка със сигналите;\n5. последващите действия, които се предприемат във връзка със сигналите; \n6. възможностите за получаване на поверително консултиране за лицата, които обмислят да подадат сигнал, процедурите и правните средства за защита срещу репресивни ответни действия;\n7. условията, при които лицето, подаващо сигнал до Комисията, е защитено от носене на отговорност в случай на нарушаване на поверителността съгласно чл. 31.\nИзисквания към канала за външно подаване на сигнали\nЧл. 22.\n (1) Комисията изгражда канал за външно подаване на сигнали съобразно с изискванията на чл. 13. \n(2) Каналът за външно подаване на сигнали е самостоятелно структурно звено на Комисията, обезпечено с достатъчно на брой служители, специално обучени за работа по разглеждане на сигнали. Разпределението на постъпилите сигнали между служителите на звеното става на случаен принцип.\n(3) Служителите на звеното нямат право да предоставят информация за постъпилите сигнали и особено за техните податели на други служители, включително и на другите членове на Комисията.\n(4) В случаите, когато в Комисията се получи сигнал по начин, различен от този по ал. 1, или от служители, различни от служителите, отговарящи за разглеждането на сигналите, на служителите, които са го получили, се забранява да разкриват всякаква информация, чрез която би могла да се установи самоличността на сигнализиращото или на засегнатото лице, като те се задължават незабавно да препратят сигнала без изменения на служителите, отговарящи за разглеждането на сигнали.\nПриемане на сигнали от външния канал\nЧл. 23.\n (1) В своята дейност служителите на звеното на Комисията – канал за външно подаване на сигнали, изпълняват задълженията по чл. 15, както и:\n1. незабавно потвърждават получаването на сигнала, освен ако сигнализиращото лице изрично е поискало друго или служителят има основание да счита, че потвърждението за получаване на сигнала би изложило на риск защитата на самоличността на сигнализиращото лице;\n2. по реда на този закон предоставят обратна информация на сигнализиращото лице в срок не по-дълъг от три месеца, който в надлежно обосновани случаи, изискващи задълбочено разследване, може да бъде удължен до 6 месеца;\n3. предават съдържащата се в сигнала информация по целесъобразност на компетентните институции, органи, служби или агенции на Европейския съюз с цел последващо разследване, когато се касае за нарушения на правото на Съюза и това е предвидено в него или в националното право.\n(2) Приемането и работата със сигнали от звеното – канал за външно подаване на сигнали, става от неговите служители при прилагане на разпоредбите на чл. 16.\n(3) На лица, публично оповестили информация за нарушения, се гарантира незабавна защита от Комисията при поискване от тяхна страна. За целта Комисията уведомява писмено работодателя или другото лице, срещу което е насочена публично оповестената информация, че подателят на сигнала е поставен под защитата на закона, като му се указват последиците, ако срещу подателя на сигнала бъдат предприети репресивни ответни действия. \nПравомощия при извършване на проверките\nЧл. 24.\n Служителите по чл. 22:\n1. преглеждат постъпилите сигнали и ги препращат за проверка към съответния компетентен орган по чл. 20 с оглед предмета на сигнала; препращането става не по-късно от 7 дни след постъпването на сигнала, за което се уведомява неговият подател;\n2. поддържат непрекъсната връзка с подателя на сигнала и с компетентния орган, натоварен с извършване на проверката, като съдействат за размяната на информация между двете страни по отношение на искане или предаване на допълнителни сведения и информации;\n3. извършват самостоятелни проверки по сигнали за нарушения, извършени от органите по чл. 20; за целта имат право да изискват и получават информация от държавни и общински органи, както и от юридически и физически лица, необходима за установяване на допълнителни фактически обстоятелства, свързани със сигнала; органите и лицата са длъжни в 7-дневен срок от получаване на искането да представят необходимата информация и документи.\nПоследващи действия\nЧл. 25.\n (1) На базата на доклад на съответния служител ръководителят на звеното предлага на Комисията:\n1. предприемане на конкретни мерки с цел преустановяване на нарушението в случаите, когато е констатирано такова; \n2. изпращане на съдържащата се в сигнала информация на компетентните институции, органи, служби или агенции на Европейския съюз с цел последващо разследване, когато това е предвидено в актове на Европейския съюз; в тези случаи сигнализиращото лице се уведомява за препращането в 7-дневен срок; \n3. сезиране на прокуратурата в случаите на констатирано престъпление;\n4. предприемане на мерки за защита на лицето, подало сигнала;\n5. прекратяване на проверката:\nа) когато нарушението, за което е подаден сигналът, е очевидно маловажно и не налага предприемането на допълнителни последващи действия; приключването не засяга други задължения или приложими процедури във връзка с нарушението, за което е подаден сигнал, нито защитата по този закон по отношение на вътрешното или външното подаване на сигнали; \nб) по повтарящ се сигнал, който не съдържа нова информация от съществено значение за нарушение, по отношение на което вече има приключила проверка, освен ако нови правни или фактически обстоятелства не дават основание за предприемането на последващи действия;\n в) с предприемане на действията по т. 1 – 4.\n(2) В случаите по ал. 1 Комисията разглежда предложения доклад в закрито заседание и се произнася с решение, което подлежи на обжалване от заинтересованите лица по реда на Административнопроцесуалния кодекс.\nДоклад на Комисията\nЧл. 26.\n (1) Комисията се произнася с доклад за предприетите действия в срок не по-дълъг от три месеца или в надлежно обосновани случаи – 6 месеца, от получаването на сигнала. \n(2) Докладът по ал. 1 включва описание на информацията, съдържаща се в сигнала, предприетите действия, окончателните резултати от проверката по сигнала и взетото решение по чл. 25, ал. 1.\n(3) Докладът на Комисията се съобщава на сигнализиращото лице и на засегнатото лице чрез служителя по чл. 22 в сроковете по чл. 23, ал. 1, т. 2.\nВъзможност за разглеждане на сигнал с приоритет\nЧл. 27.\n (1) В случай на множество постъпващи сигнали Комисията може да вземе решение за разглеждане с приоритет на сигналите за тежки нарушения.\n(2) Условията и редът за разглеждане с приоритет на сигнали за тежки нарушения се приемат от Комисията. \nВзаимодействие между органите, приемащи сигнали\nЧл. 28.\n (1) В случай че сигнал за нарушения на българското законодателство или на правото на Европейския съюз е постъпил директно в някой от органите по чл. 20, съответният ръководител е длъжен незабавно да препрати сигнала до Комисията по съответния канал за външно подаване на сигнали. В случай че сигналът е попаднал при служители, различни от служителите, отговарящи за разглеждането на сигнали, на получилите го служители се забранява да разкриват всякаква информация, чрез която би могла да се установи самоличността на сигнализиращото или засегнатото лице, а сигналът се препраща незабавно, без изменения, на служителите, отговарящи за разглеждането на сигналите.\n(2) Контактът със сигнализиращото лице се установява незабавно, но не по-късно от 7 дни, от Комисията чрез звеното – канал за външно подаване на сигнали, което уведомява подателя за промяната в адресата на неговия сигнал.\n(3) Работата по сигнала може да бъде възложена на същия орган, при който сигналът е бил подаден първоначално, ако той е компетентен по случая, под ръководството и надзора на Комисията и при спазване на процедурите, предвидени в този закон.\nРегистър на сигналите. Преглед на процедурите\nЧл. 29.\n (1) Комисията създава и поддържа регистър на сигналите съгласно разпоредбите на чл. 18, ал. 2 и 3. Регистърът на комисията е свързан и може да получава информация от регистрите на задължените субекти по чл. 20, както и да предава информация към тях при необходимост. \n (2) Комисията ежегодно изпраща на Европейската комисия информация за:\n1. броя на постъпилите сигнали;\n2. броя на извършените проверки и резултатите от тях;\n3. отчет за финансовите постъпления от събраните глоби и имуществени санкции и оценка при установени финансови щети.\n(3) Най-малко веднъж годишно Комисията организира обща среща с органите по чл. 20, на която се анализира дейността по работа със сигналите, както и с цел събиране на статистическите данни за нуждите на изготвянето на доклада по ал. 2. \n(4) Комисията публикува на интернет страницата си информацията по ал. 2 при спазване изискванията за защита на личните данни и на Закона за защита на класифицираната информация.\n(5) Комисията редовно и най-малко веднъж на три години преразглежда своите правила за външно подаване на сигнали и за последващи действия по тях, извършва анализ на практиката по прилагането на този закон и при необходимост актуализира правилата. \nВъншен одит\nЧл. 30.\n (1) Комисията подлежи на външен одит по отношение изпълнението на задълженията по този закон и коректната работа със сигналите и защитата на техните податели. Одитът се извършва от Омбудсмана на Република България.\n(2) Омбудсманът извършва проверка на място на работата на звеното – външен канал за подаване на сигнали, която включва преглед за спазването на сроковете за обработка на сигналите, качеството на взаимодействие между Комисията и другите компетентни органи по чл. 20, съответствието на регистрите със закона и други аспекти от дейността на Комисията, позволяващи оценка на нейната ефективност по отношение на работата със сигналите. При извършването на проверката се осигурява пълен достъп до работата на звеното по чл. 22.\n(3) Омбудсманът приема и разглежда жалби срещу Комисията на лица, подали сигнали, включително за неосигурена защита или нарушения на поверителността на информацията за тях.\n(4) Омбудсманът включва информация за извършените от него одитни проверки на дейността на Комисията по изпълнение на разпоредбите на този закон в ежегодния си доклад, който представя пред Народното събрание.\nРаздел III\nДопълнителни правила, приложими за вътрешното и външното подаване на сигнали\nЗадължение за поверителност \nЧл. 31.\n (1) Задължените субекти по чл. 12, ал. 1 и Комисията предприемат съответни мерки за защита на информацията, свързана с подадените сигнали за нарушения, и за защита на самоличността на сигнализиращите лица, като осигуряват достъп до информацията единствено на служителите, на които тези данни са необходими за изпълняване на служебните им задължения. \n(2) Предаването на данни и позоваването на обстоятелства от Комисията и задължените субекти по чл. 12, ал. 1 не може да разкрива пряко или косвено самоличността на сигнализиращото лице, както и да създаде предположение за неговата самоличност.\n(3) Алинеи 1 и 2 се прилагат и за защита на самоличността на засегнатите лица.\n(4) Разкриването на самоличността или информацията по ал. 1 се допуска само при изрично писмено съгласие на сигнализиращото лице.\n(5) Независимо от предвиденото в ал. 1 самоличността на сигнализиращото лице и всяка друга информация, от която може пряко или непряко да се узнае неговата самоличност, може да бъде разкрита само когато това е необходимо и пропорционално задължение, наложено от българското законодателство или от правото на Европейския съюз в контекста на разследвания от национални органи или на съдебни производства, включително с оглед на гарантиране правото на защита на засегнатото лице.\n(6) В случаите по ал. 5, преди разкриването на самоличността или на информацията по ал. 1, задължените субекти по чл. 12, ал. 1 или Комисията уведомяват сигнализиращото лице за необходимостта от разкриването им. Уведомлението е писмено и се мотивира. Сигнализиращото лице не се уведомява, когато с това се застрашава разследването или съдебното производство.\n(7) Комисията и служителите, които получават информация за нарушение, която включва търговски тайни, са длъжни да не използват или разкриват търговски тайни за целите, които надхвърлят необходимото за предприемане на последващи действия. \nОбработване на лични данни \nЧл. 32.\n (1) Всяко обработване на лични данни, извършено по силата на този закон, включително обмен или предаване на лични данни от компетентните органи, се извършва в съответствие с Регламент (ЕС) 2016/679 и Директива (ЕС) 2016/680, а когато в предаването участват институции, органи, служби или агенции на Европейския съюз – в съответствие с Регламент (ЕС) 2018/1725, както и със Закона за защита на личните данни.\n(2) Не се събират лични данни, които явно не са от значение за разглеждане на конкретния сигнал, а ако бъдат случайно събрани, се заличават.\nГлава трета \nМЕРКИ ЗА ОСИГУРЯВАНЕ НА ЗАЩИТА\nЗабрана за ответни действия спрямо лицата, които са подали сигнал или публично са оповестили информация за нарушение \nЧл. 33.\n (1) Забранява се всяка форма на ответни действия спрямо лицата, посочени в чл. 5, имащи характера на репресия и поставящи ги в неблагоприятно положение, както и заплахи или опити за такива действия, включително под формата на:\n1. временно отстраняване, уволнение или прилагане на друго основание за прекратяване на правоотношението, по което лице полага наемен труд;\n2. понижаване в длъжност или забавяне на повишение в длъжност;\n3. изменение на мястото или характера на работата, продължителността на работното време или намаляване на възнаграждението;\n4. отказ за осигуряване на обучение за поддържане и повишаване на професионалната квалификация на работника или служителя;\n5. отрицателна оценка на работата, включително в препоръка за работа;\n6. прилагане на имуществена и/или дисциплинарна отговорност, включително налагане на дисциплинарни наказания;\n7. принуда, отхвърляне, заплашване за предприемане на ответни действия или действия, изразени физически, словесно или по друг начин, които имат за цел накърняване на достойнството на лицето и създаване на враждебна професионална среда;\n8. пряка или непряка дискриминация, неравностойно или неблагоприятно третиране;\n9. отнемане на възможност за преминаване от срочен трудов договор на трудов договор за неопределено време, когато работникът или служителят е имал законно право да му бъде предложена постоянна работа;\n10. предсрочно прекратяване на срочен трудов договор или отказ за повторно сключване, когато такова е допустимо по закон;\n11. вреди, включително за репутацията на лицето, по-специално в социалните мрежи, или финансови загуби, включително загуба на бизнес и загуба на доход;\n12. включване в списък, изготвен въз основа на официално или неофициално споразумение, в сектор или в отрасъл, което може да доведе до това лицето да не може да постъпи на работа или да не може да достави стока или услуга в този сектор или отрасъл (черен списък);\n13. предсрочно прекратяване или разваляне на договор за доставка на стоки или услуги, когато лицето е доставчик;\n14. прекратяване на лиценз или разрешение;\n15. насочване на лицето към извършване на медицински преглед.\n(2) Компетентните органи по чл. 20, ал. 1 дават задължителни предписания за преустановяване на увреждащите действия по ал. 1 до приключване на извършената от тях проверка.\nОтговорност за вреди\nЧл. 34.\n В случай на нарушение на забрана по чл. 33 сигнализиращото лице има право на обезщетение за претърпените имуществени и неимуществени вреди. \nМерки за подкрепа \nЧл. 35.\n (1) Лицата по чл. 5 имат право на достъп до следните мерки за подкрепа:\n1. безплатни и достъпни информация и съвети относно процедурите и мерките за защита по чл. 36, 37, 38 и 39;\n2. помощ пред всеки орган, необходима за тяхната защита срещу репресивни ответни действия, включително чрез надлежно съобщаване на факта, че имат право на защита по този закон;\n3. правна помощ в наказателни, граждански, административни и в международни спорове по граждански дела, свързани със защитата на сигнализиращото лице във връзка с подадения от него сигнал или оповестената информация, в съответствие със Закона за правната помощ;\n4. извънсъдебно разрешаване на презгранични спорове чрез медиация в съответствие със Закона за медиацията. \n(2) Мерките по ал. 1, т. 1 и 2 се предоставят от Комисията, мерките по т. 3 – от Националното бюро за правна помощ, а мерките по т. 4 – от медиатор, вписан в Единния регистър на медиаторите.\nОсвобождаване от отговорност\nЧл. 36.\n (1) Сигнализиращите лица не носят отговорност за придобиването на информацията, за която е подаден сигналът или която е публично оповестена, или за достъпа до нея, при условие че това придобиване или този достъп не съставлява самостоятелно престъпление.\n(2) Сигнализиращите лица не носят отговорност за нарушаване на ограниченията за разкриване на информация, предвидени с договор, законов или подзаконов нормативен акт или административен акт, при условие че имат основателни причини да считат, че подаването на сигнал или публичното оповествяване на информацията е било необходимо за разкриване на нарушението.\n(3) Когато лице подава сигнал или публично оповестява информация за нарушения, попадащи в обхвата на този закон, и тази информация включва търговска тайна и когато това лице отговаря на условията на този закон, това подаване на сигнал или публично оповестяване се счита за правомерно по смисъла на чл. 7, ал. 2 от Закона за защита на търговската тайна. \nВреди, причинени на частноправни субекти\nЧл. 37.\n Вреди, причинени на сигнализиращото лице във връзка с подадения от него сигнал или публично оповестената информация, се считат за причинени умишлено до доказване на противното. \nВъзможност за прекратяване на съдебно производство\nЧл. 38.\n Когато срещу лице има образувано наказателно, гражданско или административно производство във връзка с подаден от него сигнал или публично оповестена информация, то има право да поиска прекратяване на това производство, ако е имало основателна причина да предполага, че подаването на сигнала или публичното оповестяване на информацията са били необходими за разкриване на нарушение. \nЗащита на засегнатите лица \nЧл. 39.\n (1) Засегнатото лице се ползва в пълна степен от правото си на защита и на справедлив процес, както и от презумпцията за невиновност, включително да бъде изслушано, и от правото си на достъп до отнасящите се до него документи.\n(2) Засегнатото лице има право на обезщетение за всички имуществени и неимуществени вреди, когато е установено, че лицето по чл. 5 съзнателно е подало сигнал с невярна информация или публично е оповестило невярна информация, както и когато според обстоятелствата е било длъжно да предположи, че информацията е невярна. \nОтговорност за действие или бездействие, което не е свързано с подаването на сигнала\nЧл. 40.\n (1) Сигнализиращото лице носи отговорност съгласно българското законодателство и правото на Съюза за действие или бездействие, което не е свързано с подаването на сигнала или не е необходимо за разкриване на нарушението. \n(2) В случай на съдебен или административноправен процес, в който лице твърди, че е било обект на ответни действия по чл. 33, трябва да бъде доказано, че тези действия са реакция именно на подаден от него сигнал. Не следва да се приема, че ответното действие е извършено като реакция на подаден от лицето сигнал, ако преценката на всички обстоятелства сочи, че за прилагането на мярката наложилото я лице има друго законно основание. \nГлава четвърта\nАДМИНИСТРАТИВНОНАКАЗАТЕЛНИ РАЗПОРЕДБИ\nЧл. 41.\n (1) Наказва се с глоба в размер от 1000 до 5000 лв., освен ако не подлежи на по-тежко наказание, лице, което не изпълни задължение по чл. 13, ал. 1 и 2.\n(2) Когато нарушението по ал. 1 е извършено от юридическо лице или едноличен търговец, се налага имуществена санкция в размер от 5000 до 20 000 лв.\n(3) За повторно нарушение по ал. 1 и 2 наказанието е глоба от 5000 до 10 000 лв. или имуществена санкция в размер от 10 000 до 30 000 лв.\nЧл. 42.\n Наказва се с глоба в размер от 400 до 4000 лв., освен ако не подлежи на по-тежко наказание, лице, което: \n1. възпрепятства или се опитва да възпрепятства подаването на сигнал, подаден в изпълнение на целта на този закон; \n2. в законоустановения срок не предприеме необходимите последващи действия по чл. 17, ал. 1, т. 1 – 3 във връзка със сигнала или умишлено ги забави; \n3. в законоустановения срок не предостави информация за последващите действия на лицето, подало сигнала по чл. 16, т. 4.\nЧл. 43.\n Наказва се с глоба в размер от 2000 до 8000 лв., освен ако не подлежи на по-тежко наказание, лице, което:\n1. предприема действие с цел репресия срещу лицето, подало сигнала, или срещу лице, свързано с него, по чл. 33;\n2. инициира производство, ако се извършва само с намерение да се увреди сигнализиращото лице.\nЧл. 44.\n Наказва се с глоба в размер от 400 до 4000 лв., освен ако не подлежи на по-тежко наказание, лице, което нарушава задълженията по чл. 31.\nЧл. 45.\n Когато е установено, че лицето съзнателно е подало сигнал или е оповестило публично невярна информация, се наказва с глоба от 3000 до 7000 лв. Правото на засегнатото лице да претендира обезщетение за претърпени вреди се запазва.\nЧл. 46.\n (1) Актовете за установяване на нарушенията се съставят от определени от председателя на Комисията длъжностни лица, а наказателните постановления се издават от председателя на Комисията.\n(2) Съставянето на актовете, издаването, обжалването и изпълнението на наказателните постановления се извършват по реда на Закона за административните нарушения и наказания.\nЧл. 47.\n Глобите и имуществените санкции се внасят в приход на държавния бюджет.\nДОПЪЛНИТЕЛНИ РАЗПОРЕДБИ\n§ 1. \nПо смисъла на този закон:\n1. „Нарушения“ са действия или бездействия, които са:\nа) незаконосъобразни и са свързани с българското законодателство или актовете на Европейския съюз в областите, посочени в чл. 3, или\nб) противоречат на предмета или целта на правилата в актовете на Европейския съюз и областите, посочени в чл. 3.\n2. „Работодател“ е всяко физическо лице, юридическо лице или негово поделение, както и всяко друго организационно и икономически обособено образувание (предприятие, учреждение, организация, кооперация, стопанство, заведение, домакинство, дружество и други подобни), което самостоятелно наема работници или служители по трудово и служебно правоотношение, включително за извършване на надомна работа и работа от разстояние и за изпращане за изпълнение на работа в предприятие – ползвател.\n3. „Информация за нарушение“ е информация, включително основателни подозрения, за действителни или потенциални нарушения, които са извършени или е много вероятно да бъдат извършени в организацията, в която работи или е работило сигнализиращото лице, или в друга организация, с която то е или е било в контакт по време на работата си, както и за опити за прикриване на нарушения.\n4. „Работен контекст“ са настоящи или минали работни дейности в публичния или в частния сектор, чрез които, независимо от тяхното естество, лицата получават информация за нарушения и в рамките на които тези лица могат да бъдат подложени на репресивни ответни действия, ако подадат такава информация.\n5. „Засегнато лице“ е физическо или юридическо лице, което се посочва при подаването на сигнала или при публичното оповестяване на информация като лице, на което се приписва нарушението или с което това лице е свързано.\n6. „Обратна информация“ е предоставянето на сигнализиращото лице на информация за действието, което е предвидено или е вече предприето като последващо действие, както и за основанията за въпросното последващо действие.\n7. „Отхвърляне“ е действие или бездействие с цел изолиране на лицето, подало сигнал или публично оповестило информация за нарушение от професионалната среда. \n8. „Предприятие“ е всяко физическо лице, юридическо лице или гражданско дружество, което извършва стопанска дейност, независимо от собствеността, правната и организационната си форма. \n9. „Лица, свързани със сигнализиращото лице“ са трети лица, които могат да бъдат подложени на репресивни ответни действия в работен контекст, като колеги или роднини без ограничение в степените.\n10. „Повторно“ е нарушението, извършено в едногодишен срок от влизането в сила на наказателното постановление, с което лицето е било наказано за същото по вид нарушение.\n11. „Ответни действия“ са всяко пряко или непряко действие или бездействие, което настъпва в работен контекст, предизвикано е от вътрешно или външно подаване на сигнал или от публично оповестяване, и което причинява или може да причини неблагоприятни последици, увреждащи сигнализиращото лице.\n12. „Последващи действия“ са всяко действие, предприето от лицето, приемащо сигнал, или от компетентен орган с цел оценка на точността на представените в сигнала твърдения и по целесъобразност с цел третиране на сигнализираното нарушение, включително чрез действия като вътрешна анкета, разследване, наказателно преследване, действия за обезпечаване на средства или приключване на процедурата.\n13. „Достатъчно данни“ са данни, от които може да се направи основателно предположение за извършено нарушение, което попада в приложното поле на този закон.\n14. „Очевидно маловажно нарушение“ е налице, когато извършеното нарушение разкрива явно незначителна степен на обществена опасност с оглед на липсата или незначителността на вредните последици.\n15. „Тежко нарушение“ е налице, когато извършеното нарушение оказва или би могло да окаже значително и трайно във времето отрицателно въздействие върху обществения интерес. \n16. „Вътрешно подаване на сигнал“ е устно или писмено съобщаване на информация за нарушения в рамките на даден правен субект в частния или публичния сектор.\n17. „Външно подаване на сигнал“ е устно или писмено съобщаване на информация за нарушения на компетентните органи.\n18. „Траен носител“ е всеки носител на информация, даващ възможност на задължените субекти по чл. 12, ал. 1 или на Комисията да съхранява информация, който позволява лесното й използване в бъдеще за период, съответстващ на целите, за които е предназначена информацията, и който позволява непромененото възпроизвеждане на съхранената информация.\n19. „Неприкосновеност на личния живот“ е всяко вмешателство в личното пространство по смисъла на Директива 2002/58/ЕО на Европейския парламент и на Съвета от 12 юли 2002 г. относно обработката на лични данни и защита на правото на неприкосновеност на личния живот в сектора на електронните комуникации (Директива за правото на неприкосновеност на личния живот и електронни комуникации) (ОВ, L 201/37 от 31 юли 2002 г.).\n§ 2. \nЗаконът въвежда изискванията на Директива (ЕС) 2019/1937 на Европейския парламент и на Съвета от 23 октомври 2019 г. относно защитата на лицата, които подават сигнали за нарушения на правото на Съюза (OB, L 305/17 от 26 ноември 2019 г.), изменена с Регламент (ЕС) 2020/1503 на Европейския парламент и на Съвета от 7 октомври 2020 г. относно европейските доставчици на услуги за колективно финансиране на предприятията и за изменение на Регламент (ЕС) 2017/1129 и на Директива (ЕС) 2019/1937 (OB, L 347/1, 20 октомври 2020 г.).\nЗАКЛЮЧИТЕЛНИ РАЗПОРЕДБИ\n§ 3. \nВ Закона за защита на личните данни (обн., ДВ, бр. 1 от 2002 г.; изм., бр. 70 и 93 от 2004 г., бр. 43 и 103 от 2005 г., бр. 30 и 91 от 2006 г., бр. 57 от 2007 г., бр. 42 от 2009 г., бр. 94 и 97 от 2010 г., бр. 39, 81 и 105 от 2011 г., бр. 15 от 2013 г., бр. 81 от 2016 г., бр. 85 и 103 от 2017 г., бр. 7 от 2018 г., бр. 17 от 2019 г.; Решение № 8 на Конституционния съд от 2019 г. – бр. 93 от 2019 г.) се правят следните изменения и допълнения:\n1. В чл. 7, ал. 4, изречение първо след думите „Националния статистически институт“ се поставя запетая и се добавя „завишени с 20 на сто“.\n2. В чл. 9 се създава ал. 5:\n„(5) Заседанията на комисията, на които се вземат решения в изпълнение на Закона за защита на лицата, подаващи сигнали или публично оповестяващи информация за нарушения, са закрити.“\n3. Член 10б се изменя така:\n„Чл. 10б. (1) Комисията изпълнява функциите на централен орган за външно подаване на сигнали по смисъла на Закона за защита на лицата, подаващи сигнали или публично оповестяващи информация за нарушения.\n(2) На комисията може да се възлагат други задачи и правомощия само със закон.“\n4. В чл. 25е, ал. 2 накрая се поставя запетая и се добавя „в сроковете по чл. 12, параграфи 3 и 4, и при условията на параграфи 5 и 6 от Регламент (ЕС) 2016/679, освен ако друго не е предвидено в закон.“\n5. В чл. 38:\nа) създава се нова ал. 7:\n„(7) Жалба по ал. 1 може да бъде оттеглена до изтичане на срока за обжалване на решението на комисията по ал. 3 и 4.“;\nб) досегашната ал. 7 става ал. 8.\n6. В чл. 85:\nа) в ал. 2 думите „чл. 12а, ал. 2“ се заменят с „чл. 12а, ал. 1, чл. 25г, чл. 25е, ал. 2“;\nб) създава се ал. 7:\n„(7) За нарушение по ал. 2 може да се наложи и/или принудителна административна мярка по чл. 58, параграф 2, букви „а“ – „з“ и „й“ от Регламент (ЕС) 2016/679.“\n§ 4. \nВ Закона за правната помощ (обн., ДВ, бр. 79 от 2005 г.; изм., бр. 105 от 2005 г., бр. 17 и 30 от 2006 г., бр. 42 от 2009 г., бр. 32, 97 и 99 от 2010 г., бр. 9, 82 и 99 от 2011 г., бр. 82 от 2012 г., бр. 15 и 28 от 2013 г., бр. 53 от 2014 г., бр. 97 от 2016 г., бр. 13 и 63 от 2017 г., бр. 7, 56, 77 и 92 от 2018 г., бр. 24 и 101 от 2019 г. и бр. 102 от 2022 г.) в чл. 8 се създава т. 14:\n„14. осъществява правна помощ в наказателни, граждански, административни и в международни спорове по граждански дела във връзка с подаден сигнал или публично оповестената информация при условията и по реда на Закона за защита на лицата, подаващи сигнали или публично оповестяващи информация за нарушения.“\n§ 5. \nВ Закона за омбудсмана (обн., ДВ, бр. 48 от 2003 г.; изм., бр. 30 и 68 от 2006 г., бр. 42 от 2009 г., бр. 97 от 2010 г., бр. 29 от 2012 г., бр. 15 от 2013 г. и бр. 7 и 20 от 2018 г.) в чл. 19, ал. 1 се създава т. 14:\n„14. извършва външен одит на дейността по работа със сигнали и защита на сигнализиращите лица по Закона за защита на лицата, подаващи сигнали или публично оповестяващи информация за нарушения.“ \n§ 6. \nСредствата, необходими за покриване на разходите за изпълнение на възложените със закона дейности, се осигуряват по бюджетите на Комисията за защита на личните данни и омбудсмана от Министерството на финансите. При необходимост председателят на Комисията за защита на личните данни и омбудсманът могат да отправят предложение до министъра на финансите за осигуряване на допълнителни средства за обезпечаване на възложените дейности.\n§ 7. \nКомисията за защита на личните данни дава указания по прилагането на закона на всички задължени субекти и контролира изпълнението от тяхна страна на неговите разпоредби.\n§ 8. \nВ тримесечен срок от обнародването на този закон в „Държавен вестник“ Комисията за защита на личните данни привежда в съответствие с него правилника за дейността си.\n§ 9. \nВ 6-месечен срок от обнародването на този закон в „Държавен вестник“ Комисията за защита на личните данни приема наредбата по чл. 19, ал. 1, т. 3 и указанията към задължените субекти по чл. 12, ал. 1, разработва модел на регистър на сигналите и формуляр за приемане на сигнали, които се предоставят безплатно за използване на всички задължени субекти.\n§ 10.\n Законът влиза в сила три месеца след обнародването му в „Държавен вестник“, като глава втора, раздел I с чл. 12 – 18 се прилагат по отношение на работодателите в частния сектор, които имат между 50 и 249 работници или служители, от 17 декември 2023 г.\nЗаконът е приет от 48-ото Народно събрание на 27 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\nПриложение към чл. 3, ал. 1 и 3\nЧаст I\nA. Член 3, ал. 1, т. 1, буква „а“ – обществени поръчки:\n1. Правила за възлагането на обществени поръчки и на договори за концесия, за възлагането на договори в областта на отбраната и сигурността и за възлагането на договори от субекти, извършващи дейност в секторите на водата, енергетиката, транспорта и пощенските услуги, и всякакви други договори, както е посочено във:\nа) Директива 2014/23/ЕС на Европейския парламент и на Съвета от 26 февруари 2014 г. за възлагане на договори за концесия (ОВ, L 94, 28.3.2014 г., стр. 1);\nб) Директива 2014/24/ЕС на Европейския парламент и на Съвета от 26 февруари 2014 г. за обществените поръчки и за отмяна на Директива 2004/18/ЕО (ОВ, L 94, 28.3.2014 г., стр. 65);\nв) Директива 2014/25/ЕС на Европейския парламент и на Съвета от 26 февруари 2014 г. относно възлагането на поръчки от възложители, извършващи дейност в секторите на водоснабдяването, енергетиката, транспорта и пощенските услуги, и за отмяна на Директива 2004/17/ЕО (ОВ, L 94, 28.3.2014 г., стр. 243);\nг) Директива 2009/81/ЕО на Европейския парламент и на Съвета от 13 юли 2009 г. относно координирането на процедурите за възлагане на някои поръчки за строителство, доставки и услуги от възлагащи органи или възложители в областта на отбраната и сигурността и за изменение на директиви 2004/17/ЕО и 2004/18/ЕО (ОВ, L 216, 20.8.2009 г., стр. 76).\n2. Процедури за преразглеждане, уредени със:\nа) Директива 92/13/ЕИО на Съвета от 25 февруари 1992 г. относно координирането на законовите, подзаконовите и административните разпоредби относно прилагането на правилата на Общността по възлагане на обществени поръчки на субекти, извършващи дейност във водния, енергийния, транспортния и телекомуникационния сектор (ОВ, L 76, 23.3.1992 г., стр. 14);\nб) Директива 89/665/ЕИО на Съвета от 21 декември 1989 г. относно координирането на законовите, подзаконовите и административните разпоредби, отнасящи се до прилагането на производства по обжалване при възлагането на обществени поръчки за доставки и за строителство (ОВ, L 395, 30.12.1989 г., стр. 33).\nБ. Член 3, ал. 1, т. 1, буква „б“ – финансови услуги, продукти и пазари и предотвратяване на изпирането на пари и финансирането на тероризма:\nПравила за установяване на регулаторна и надзорна рамка и защита на потребителите и инвеститорите в областта на финансовите услуги на Съюза и капиталовите пазари, банкирането, кредитирането, инвестициите, застраховането и презастраховането, професионалните или личните пенсии, продуктите, ценните книжа, инвестиционните фондове, услугите в сферата на плащанията и дейностите, изброени в приложение I към Директива 2013/36/ЕС на Европейския парламент и на Съвета от 26 юни 2013 г. относно достъпа до осъществяването на дейност от кредитните институции и относно пруденциалния надзор върху кредитните институции и инвестиционните посредници, за изменение на Директива 2002/87/ЕО и за отмяна на директиви 2006/48/ЕО и 2006/49/ЕО (ОВ, L 176, 27.6.2013 г., стр. 338), както е посочено във:\nа) Директива 2009/110/ЕО на Европейския парламент и на Съвета от 16 септември 2009 г. относно предприемането, упражняването и пруденциалния надзор на дейността на институциите за електронни пари и за изменение на директиви 2005/60/ЕО и 2006/48/ЕО, и за отмяна на Директива 2000/46/ЕО (ОВ, L 267, 10.10.2009 г., стр. 7);\nб) Директива 2011/61/ЕС на Европейския парламент и на Съвета от 8 юни 2011 г. относно лицата, управляващи алтернативни инвестиционни фондове, и за изменение на директиви 2003/41/ЕО и 2009/65/ЕО и на регламенти (ЕО) № 1060/2009 и (ЕС) № 1095/2010 (ОВ, L 174, 1.7.2011 г., стр. 1);\nв) Регламент (ЕС) № 236/2012 на Европейския парламент и на Съвета от 14 март 2012 г. относно късите продажби и някои аспекти на суапите за кредитно неизпълнение (ОВ, L 86, 24.3.2012 г., стр. 1);\nг) Регламент (ЕС) № 345/2013 на Европейския парламент и на Съвета от 17 април 2013 г. относно европейските фондове за рисков капитал (ОВ, L 115, 25.4.2013 г., стр. 1);\nд) Регламент (ЕС) № 346/2013 на Европейския парламент и на Съвета от 17 април 2013 г. относно европейски фондове за социално предприемачество (ОВ, L 115, 25.4.2013 г., стр. 18);\nе) Директива 2014/17/ЕС на Европейския парламент и на Съвета от 4 февруари 2014 г. относно договорите за кредити за жилищни недвижими имоти за потребители и за изменение на директиви 2008/48/ЕО и 2013/36/ЕС и Регламент (ЕС) № 1093/2010 (ОВ, L 60, 28.2.2014 г., стр. 34);\nж) Регламент (ЕС) № 537/2014 на Европейския парламент и на Съвета от 16 април 2014 г. относно специфични изисквания по отношение на задължителния одит на предприятия от обществен интерес и за отмяна на Решение 2005/909/ЕО на Комисията (ОВ, L 158, 27.5.2014 г., стр. 77);\nз) Регламент (ЕС) № 600/2014 на Европейския парламент и на Съвета от 15 май 2014 г. относно пазарите на финансови инструменти и за изменение на Регламент (ЕС) № 648/2012 (ОВ, L 173, 12.6.2014 г., стр. 84);\nи) Директива (ЕС) 2015/2366 на Европейския парламент и на Съвета от 25 ноември 2015 г. за платежните услуги във вътрешния пазар, за изменение на директиви 2002/65/ЕО, 2009/110/ЕО и 2013/36/ЕС и Регламент (ЕС) № 1093/2010 и за отмяна на Директива 2007/64/ЕО (ОВ, L 337, 23.12.2015 г., стр. 35);\nк) Директива 2004/25/ЕО на Европейския парламент и на Съвета от 21 април 2004 г. относно предложенията за поглъщане (ОВ, L 142, 30.4.2004 г., стр. 12);\nл) Директива 2007/36/ЕО на Европейския парламент и на Съвета от 11 юли 2007 г. относно упражняването на някои права на акционерите на дружества, допуснати до регулиран пазар (ОВ, L 184, 14.7.2007 г., стр. 17);\nм) Директива 2004/109/ЕО на Европейския парламент и на Съвета от 15 декември 2004 г. относно хармонизиране на изискванията за прозрачност по отношение на информацията за издателите, чиито ценни книжа са допуснати за търгуване на регулиран пазар, и за изменение на Директива 2001/34/ЕО (ОВ, L 390, 31.12.2004 г., стр. 38);\nн) Регламент (ЕС) № 648/2012 на Европейския парламент и на Съвета от 4 юли 2012 г. относно извънборсовите деривати, централните контрагенти и регистрите на транзакции (ОВ, L 201, 27.7.2012 г., стр. 1);\nо) Регламент (ЕС) 2016/1011 на Европейския парламент и на Съвета от 8 юни 2016 г. относно индекси, използвани като бенчмаркове за целите на финансови инструменти и финансови договори или за измерване на резултатите на инвестиционни фондове, и за изменение на директиви 2008/48/ЕО и 2014/17/ЕС и на Регламент (ЕС) № 596/2014 (ОВ, L 171, 29.6.2016 г., стр. 1);\nп) Директива 2009/138/ЕО на Европейския парламент и на Съвета от 25 ноември 2009 г. относно започването и упражняването на застрахователна и презастрахователна дейност (Платежоспособност II) (ОВ, L 335, 17.12.2009 г., стр. 1);\nр) Директива 2014/59/ЕС на Европейския парламент и на Съвета от 15 май 2014 г. за създаване на рамка за възстановяване и преструктуриране на кредитни институции и инвестиционни посредници и за изменение на Директива 82/891/ЕИО на Съвета и директиви 2001/24/ЕО, 2002/47/ЕО, 2004/25/ЕО, 2005/56/ЕО, 2007/36/ЕО, 2011/35/ЕС, 2012/30/ЕС и 2013/36/ЕС и на регламенти (ЕС) № 1093/2010 и (ЕС) № 648/2012 на Европейския парламент и на Съвета (ОВ, L 173, 12.6.2014 г., стр. 190);\nс) Директива 2002/87/ЕО на Европейския парламент и на Съвета от 16 декември 2002 г. относно допълнителния надзор на кредитните институции, застрахователните предприятия и на инвестиционните посредници към един финансов конгломерат и за изменение на директиви 73/239/ЕИО, 79/267/ЕИО, 92/49/ЕИО, 92/96/ЕИО, 93/6/ЕИО и 93/22/ЕИО на Съвета и директиви 98/78/ЕО и 2000/12/ЕО на Европейския парламент и на Съвета (ОВ, L 35, 11.2.2003 г., стр. 1);\nт) Директива 2014/49/ЕС на Европейския парламент и на Съвета от 16 април 2014 г. относно схемите за гарантиране на депозити (ОВ, L 173, 12.6.2014 г., стр. 149);\nу) Директива 97/9/ЕО на Европейския парламент и на Съвета от 3 март 1997 г. относно схемите за компенсиране на инвеститорите (ОВ, L 84, 26.3.1997 г., стр. 22);\nф) Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012 (ОВ, L 176, 27.6.2013 г., стр. 1);\nх) Регламент (ЕС) 2020/1503 на Европейския парламент и на Съвета от 7 октомври 2020 г. относно европейските доставчици на услуги за колективно финансиране за бизнеса и за изменение на Регламент (ЕС) 2017/1129 и на Директива (ЕС) 2019/1937 (OB, L 347, 20.10.2020 г., стр. 1).\nВ. Член 3, ал. 1, т. 1, буква „в“ – безопасност и съответствие на продуктите:\n1. Изисквания за безопасност и съответствие по отношение на продуктите, които се пускат на пазара на Съюза, определени и уредени със:\nа) Директива 2001/95/ЕО на Европейския парламент и на Съвета от 3 декември 2001 г. относно общата безопасност на продуктите (ОВ, L 11, 15.1.2002 г., стр. 4);\nб) Законодателство на Съюза за хармонизация, свързано с промишлените продукти, включително изисквания за етикетиране, различни от храна, фураж, лекарствени продукти за хуманна и ветеринарна употреба, живи растения и животни, продукти с човешки произход и растителни и животински продукти, пряко свързани с тяхното бъдещо възпроизводство, изброени в приложения I и II към Регламент (ЕС) 2019/1020 на Европейския парламент и на Съвета от 20 юни 2019 г. относно надзора на пазара и проверките на съответствието на продуктите и за изменение на Директива 2004/42/ЕО и регламенти (ЕО) № 765/2008 и (ЕС) № 305/2011 (ОВ, L 169, 25.6.2019 г., стр. 1);\nв) Регламент (ЕС) 2018/858 на Европейския парламент и на Съвета от 30 май 2018 г. относно одобряването и надзора на пазара на моторни превозни средства и техните ремаркета, както и на системи, компоненти и отделни технически възли, предназначени за такива превозни средства, за изменение на регламенти (ЕО) № 715/2007 и (ЕО) № 595/2009 и за отмяна на Директива 2007/46/ЕО (OB, L 151, 14.6.2018 г., стр. 1 – 218).\n2. Правила за предлагане на пазара и употреба на чувствителни и опасни продукти, както е посочено във:\nа) Директива 2009/43/ЕО на Европейския парламент и на Съвета от 6 май 2009 г. за опростяване на реда и условията за трансфер на продукти, свързани с отбраната, вътре в Общността (ОВ, L 146, 10.6.2009 г., стр. 1);\nб) Директива 91/477/ЕИО на Съвета от 18 юни 1991 г. относно контрола на придобиването и притежаването на оръжие (ОВ, L 256, 13.9.1991 г., стр. 51);\nв) Регламент (ЕС) 2019/1148 на Европейския парламент и на Съвета от 20 юни 2019 г. за предлагането на пазара и употребата на прекурсори на взривни вещества, за изменение на Регламент (ЕО) № 1907/2006 и за отмяна на Регламент (ЕС) № 98/2013 (OB, L 186, 11.7.2019 г., стр. 1 – 20).\nГ. Член 3, ал. 1, т. 1, буква „г“ – безопасност на транспорта:\n1. Изисквания за безопасност в сектора на железопътния транспорт, уредени с Директива (ЕС) 2016/798 на Европейския парламент и на Съвета от 11 май 2016 г. относно безопасността на железопътния транспорт (ОВ, L 138, 26.5.2016 г., стр. 102).\n2. Изисквания за безопасност в сектора на гражданското въздухоплаване, уредени с Регламент (ЕС) № 996/2010 на Европейския парламент и на Съвета от 20 октомври 2010 г. относно разследването и предотвратяването на произшествия и инциденти в гражданското въздухоплаване и за отмяна на Директива 94/56/ЕО (ОВ, L 295, 12.11.2010 г., стр. 35).\n3. Изисквания за безопасност в сектора на автомобилния транспорт, уредени със:\nа) Директива 2008/96/ЕО на Европейския парламент и на Съвета от 19 ноември 2008 г. относно управлението на безопасността на пътните инфраструктури (ОВ, L 319, 29.11.2008 г., стр. 59);\nб) Директива 2004/54/ЕО на Европейския парламент и на Съвета от 29 април 2004 г. относно минималните изисквания за безопасност за тунелите на трансевропейската пътна мрежа (ОВ, L 167, 30.4.2004 г., стр. 39);\nв) Регламент (ЕО) № 1071/2009 на Европейския парламент и на Съвета от 21 октомври 2009 г. за установяване на общи правила относно условията, които трябва да бъдат спазени за упражняване на професията автомобилен превозвач, и за отмяна на Директива 96/26/ЕО на Съвета (ОВ, L 300, 14.11.2009 г., стр. 51).\n4. Изисквания за безопасност в морския сектор, уредени със:\nа) Регламент (ЕО) № 391/2009 на Европейския парламент и на Съвета от 23 април 2009 г. относно общи правила и стандарти за организациите за проверка и преглед на кораби (ОВ, L 131, 28.5.2009 г., стр. 11);\nб) Регламент (ЕО) № 392/2009 на Европейския парламент и на Съвета от 23 април 2009 г. относно отговорността на превозвачите на пътници по море в случай на произшествия (ОВ, L 131, 28.5.2009 г., стр. 24);\nв) Директива 2014/90/ЕС на Европейския парламент и на Съвета от 23 юли 2014 г. относно морското оборудване и за отмяна на Директива 96/98/ЕО на Съвета (ОВ, L 257, 28.8.2014 г., стр. 146);\nг) Директива 2009/18/ЕО на Европейския парламент и на Съвета от 23 април 2009 г. за определяне на основните принципи, които уреждат разследването на произшествия в областта на морския транспорт, и за изменение на Директива 1999/35/ЕО на Съвета и Директива 2002/59/ЕО (ОВ, L 131, 28.5.2009 г., стр. 114);\nд) Директива 2008/106/ЕО на Европейския парламент и на Съвета от 19 ноември 2008 г. относно минималното ниво на обучение на морските лица (ОВ, L 323, 3.12.2008 г., стр. 33);\nе) Директива 98/41/ЕО на Съвета от 18 юни 1998 г. относно регистрацията на лица, които плават на борда на пътнически кораби, които оперират по направление към или от пристанища на държавите – членки от Общността (ОВ, L 188, 2.7.1998 г., стр. 35);\nж) Директива 2001/96/ЕО на Европейския парламент и на Съвета от 4 декември 2001 г. относно установяване на хармонизирани изисквания и процедури за безопасното товарене и разтоварване на кораби за насипни товари (ОВ, L 13, 16.1.2002 г., стр. 9).\n5. Изисквания за безопасност, уредени с Директива 2008/68/ЕО на Европейския парламент и на Съвета от 24 септември 2008 г. относно вътрешния превоз на опасни товари (ОВ, L 260, 30.9.2008 г., стр. 13).\nД. Член 3, ал. 1, т. 1, буква „д“ – опазване на околната среда:\n1. Всяко престъпление срещу опазването на околната среда, така както е определено от Директива 2008/99/ЕО на Европейския парламент и на Съвета от 19 ноември 2008 г. относно защита на околната среда чрез наказателното право (ОВ, L 328, 6.12.2008 г., стр. 28), или всяко незаконно деяние, нарушаващо законодателството, посочено в приложенията към Директива 2008/99/ЕО.\n2. Правила относно околната среда и климата, както е посочено във:\nа) Директива 2003/87/ЕО на Европейския парламент и на Съвета от 13 октомври 2003 г. за установяване на схема за търговия с квоти за емисии на парникови газове в рамките на Общността и за изменение на Директива 96/61/ЕО на Съвета (ОВ, L 275, 25.10.2003 г., стр. 32);\nб) Директива 2009/28/ЕО на Европейския парламент и на Съвета от 23 април 2009 г. за насърчаване използването на енергия от възобновяеми източници и за изменение и впоследствие за отмяна на директиви 2001/77/ЕО и 2003/30/ЕО (ОВ, L 140, 5.6.2009 г., стр. 16);\nв) Директива 2012/27/ЕС на Европейския парламент и на Съвета от 25 октомври 2012 г. относно енергийната ефективност, за изменение на директиви 2009/125/ЕО и 2010/30/ЕС и за отмяна на директиви 2004/8/ЕО и 2006/32/ЕО (ОВ, L 315, 14.11.2012 г., стр. 1);\nг) Регламент (ЕС) № 525/2013 на Европейския парламент и на Съвета от 21 май 2013 г. относно механизъм за мониторинг и докладване на емисиите на парникови газове и за докладване на друга информация, свързана с изменението на климата, на национално равнище и на равнището на Съюза и за отмяна на Решение № 280/2004/ЕО (ОВ, L 165, 18.6.2013 г., стр. 13);\nд) Директива (ЕС) 2018/2001 на Европейския парламент и на Съвета от 11 декември 2018 г. за насърчаване използването на енергия от възобновяеми източници (ОВ, L 328, 21.12.2018 г., стр. 82).\n3. Правила относно устойчивото развитие и управлението на отпадъците, както е посочено във:\nа) Директива 2008/98/ЕО на Европейския парламент и на Съвета от 19 ноември 2008 г. относно отпадъците и за отмяна на определени директиви (ОВ, L 312, 22.11.2008 г., стр. 3);\nб) Регламент (ЕС) № 1257/2013 на Европейския парламент и на Съвета от 20 ноември 2013 г. относно рециклирането на кораби и за изменение на Регламент (ЕО) № 1013/2006 и Директива 2009/16/ЕО (ОВ, L 330, 10.12.2013 г., стр. 1);\nв) Регламент (ЕС) № 649/2012 на Европейския парламент и на Съвета от 4 юли 2012 г. относно износа и вноса на опасни химикали (ОВ, L 201, 27.7.2012 г., стр. 60).\n4. Правила относно замърсяването на морските води, на въздуха и шумовото замърсяване, както е посочено във:\nа) Директива 1999/94/ЕО на Европейския парламент и на Съвета от 13 декември 1999 г. относно наличието на потребителска информация за разхода на гориво и емисиите на CO\n2\n по отношение на търговията с нови леки автомобили (ОВ, L 12, 18.1.2000 г., стр. 16);\nб) Директива 2001/81/ЕО на Европейския парламент и на Съвета от 23 октомври 2001 г. относно националните тавани за емисии на някои атмосферни замърсители (ОВ, L 309, 27.11.2001 г., стр. 22);\nв) Директива 2002/49/ЕО на Европейския парламент и на Съвета от 25 юни 2002 г. относно оценката и управлението на шума в околната среда (ОВ, L 189, 18.7.2002 г., стр. 12);\nг) Регламент (ЕО) № 782/2003 на Европейския парламент и на Съвета от 14 април 2003 г. относно забраната за използване на органотични съединения на корабите (ОВ, L 115, 9.5.2003 г., стр. 1);\nд) Директива 2004/35/ЕО на Европейския парламент и на Съвета от 21 април 2004 г. относно екологичната отговорност по отношение на предотвратяването и отстраняването на екологичните щети (ОВ, L 143, 30.4.2004 г., стр. 56);\nе) Директива 2005/35/ЕО на Европейския парламент и на Съвета от 7 септември 2005 г. относно замърсяване от кораби и налагане на санкции при нарушения (ОВ, L 255, 30.9.2005 г., стр. 11);\nж) Регламент (ЕО) № 166/2006 на Европейския парламент и на Съвета от 18 януари 2006 г. за създаване на Европейски регистър за изпускането и преноса на замърсители и за изменение на директиви 91/689/ЕИО и 96/61/ЕО на Съвета (ОВ, L 33, 4.2.2006 г., стр. 1);\nз) Директива 2009/33/ЕО на Европейския парламент и на Съвета от 23 април 2009 г. за насърчаването на чисти и енергийноефективни пътни превозни средства (ОВ, L 120, 15.5.2009 г., стр. 5);\nи) Регламент (ЕО) № 443/2009 на Европейския парламент и на Съвета от 23 април 2009 г. за определяне на стандарти за емисиите от нови леки пътнически автомобили като част от цялостния подход на Общността за намаляване на емисиите на CO\n2\n от лекотоварните превозни средства (ОВ, L 140, 5.6.2009 г., стр. 1);\nк) Регламент (ЕО) № 1005/2009 на Европейския парламент и на Съвета от 16 септември 2009 г. относно вещества, които нарушават озоновия слой (ОВ, L 286, 31.10.2009 г., стр. 1);\nл) Директива 2009/126/ЕО на Европейския парламент и на Съвета от 21 октомври 2009 г. относно Етап II на улавянето на бензиновите пари при зареждането на моторни превозни средства на бензиностанции (ОВ, L 285, 31.10.2009 г., стр. 36);\nм) Регламент (ЕС) № 510/2011 на Европейския парламент и на Съвета от 11 май 2011 г. за определяне на стандарти за емисиите от нови леки търговски превозни средства като част от цялостния подход на Съюза за намаляване на емисиите на CO\n2\n от лекотоварните превозни средства (ОВ, L 145, 31.5.2011 г., стр. 1);\nн) Директива 2014/94/ЕС на Европейския парламент и на Съвета от 22 октомври 2014 г. за разгръщането на инфраструктура за алтернативни горива (ОВ, L 307, 28.10.2014 г., стр. 1);\nо) Регламент (ЕС) 2015/757 на Европейския парламент и на Съвета от 29 април 2015 г. относно мониторинга, докладването и проверката на емисиите на въглероден диоксид от морския транспорт и за изменение на Директива 2009/16/ЕО (ОВ, L 123, 19.5.2015 г., стр. 55);\nп) Директива (ЕС) 2015/2193 на Европейския парламент и на Съвета от 25 ноември 2015 г. за ограничаване на емисиите във въздуха на определени замърсители, изпускани от средни горивни инсталации (ОВ, L 313, 28.11.2015 г., стр. 1).\n5. Правила относно опазване и управление на водите и почвата, както е посочено във:\nа) Директива 2007/60/ЕО на Европейския парламент и на Съвета от 23 октомври 2007 г. относно оценката и управлението на риска от наводнения (ОВ, L 288, 6.11.2007 г., стр. 27);\nб) Директива 2008/105/ЕО на Европейския парламент и на Съвета от 16 декември 2008 г. за определяне на стандарти за качество на околната среда в областта на политиката за водите, за изменение и последваща отмяна на директиви 82/176/ЕИО, 83/513/ЕИО, 84/156/ЕИО, 84/491/ЕИО и 86/280/ЕИО на Съвета и за изменение на Директива 2000/60/ЕО на Европейския парламент и на Съвета (ОВ, L 348, 24.12.2008 г., стр. 84);\nв) Директива 2011/92/ЕС на Европейския парламент и на Съвета от 13 декември 2011 г. относно оценката на въздействието на някои публични и частни проекти върху околната среда (ОВ, L 26, 28.1.2012 г., стр. 1).\n6. Правила относно опазване на природата и биологичното разнообразие, както е посочено във:\nа) Регламент (ЕО) № 1936/2001 на Съвета от 27 септември 2001 г. за определяне на мерки за контрол, приложими към риболовните дейности спрямо някои запаси от далекомигриращи видове (ОВ, L 263, 3.10.2001 г., стр. 1);\nб) Регламент (ЕО) № 812/2004 на Съвета от 26 април 2004 г. за определяне на мерки относно приуловите на представители на разред китообразни в риболовните полета и за изменение на Регламент (ЕО) № 88/98 (ОВ, L 150, 30.4.2004 г., стр. 12);\nв) Регламент (ЕО) № 1007/2009 на Европейския парламент и на Съвета от 16 септември 2009 г. относно търговията с тюленови продукти (ОВ, L 286, 31.10.2009 г., стр. 36);\nг) Регламент (ЕО) № 734/2008 на Съвета от 15 юли 2008 г. относно опазването на уязвимите морски екосистеми в открито море от неблагоприятните въздействия при използване на дънни риболовни съоръжения (ОВ, L 201, 30.7.2008 г., стр. 8);\nд) Директива 2009/147/ЕО на Европейския парламент и на Съвета от 30 ноември 2009 г. относно опазването на дивите птици (ОВ, L 20, 26.1.2010 г., стр. 7);\nе) Регламент (ЕС) № 995/2010 на Европейския парламент и на Съвета от 20 октомври 2010 г. за определяне на задълженията на операторите, които пускат на пазара дървен материал и изделия от дървен материал (ОВ, L 295, 12.11.2010 г., стр. 23);\nж) Регламент (ЕС) № 1143/2014 на Европейския парламент и на Съвета от 22 октомври 2014 г. относно предотвратяването и управлението на въвеждането и разпространението на инвазивни чужди видове (ОВ, L 317, 4.11.2014 г., стр. 35).\n7. Правила относно химикали, както е посочено в Регламент (ЕО) № 1907/2006 на Европейския парламент и на Съвета от 18 декември 2006 г. относно регистрацията, оценката, разрешаването и ограничаването на химикали (REACH), за създаване на Европейска агенция по химикали, за изменение на Директива 1999/45/ЕО и за отмяна на Регламент (ЕИО) № 793/93 на Съвета и Регламент (ЕО) № 1488/94 на Комисията, както и на Директива 76/769/ЕИО на Съвета и директиви 91/155/ЕИО, 93/67/ЕИО, 93/105/ЕО и 2000/21/ЕО на Комисията (ОВ, L 396, 30.12.2006 г., стр. 1).\n8. Правила относно биологични продукти, както е посочено в Регламент (ЕС) 2018/848 на Европейския парламент и на Съвета от 30 май 2018 г. относно биологичното производство и етикетирането на биологични продукти и за отмяна на Регламент (ЕО) № 834/2007 на Съвета (ОВ, L 150, 14.6.2018 г., стр. 1).\nЕ. Член 3, ал. 1, т. 1, буква „е“ – радиационна защита и ядрена безопасност\nПравила относно ядрена безопасност, както е посочено във:\nа) Директива 2009/71/Евратом на Съвета от 25 юни 2009 г. за установяване на общностна рамка за ядрената безопасност на ядрените инсталации (ОВ, L 172, 2.7.2009 г., стр. 18);\nб) Директива 2013/51/Евратом на Съвета от 22 октомври 2013 г. за определяне на изисквания за защита на здравето на населението по отношение на радиоактивни вещества във водата, предназначена за консумация от човека (ОВ, L 296, 7.11.2013 г., стр. 12);\nв) Директива 2013/59/Евратом на Съвета от 5 декември 2013 г. за определяне на основни норми на безопасност за защита срещу опасностите, произтичащи от излагане на йонизиращо лъчение и за отмяна на директиви 89/618/Евратом, 90/641/Евратом, 96/29/Евратом, 97/43/Евратом и 2003/122/Евратом (ОВ, L 13, 17.1.2014 г., стр. 1);\nг) Директива 2011/70/Евратом на Съвета от 19 юли 2011 г. за създаване на рамка на Общността за отговорно и безопасно управление на отработено гориво и радиоактивни отпадъци (ОВ, L 199, 2.8.2011 г., стр. 48);\nд) Директива 2006/117/Евратом на Съвета от 20 ноември 2006 г. относно надзор и контрол на превоза на радиоактивни отпадъци и отработено гориво (ОВ, L 337, 5.12.2006 г., стр. 21);\nе) Регламент (Евратом) 2016/52 на Съвета от 15 януари 2016 г. за установяване на максимално допустимите нива на радиоактивно замърсяване на храните и фуражите след ядрена авария или друг случай на радиационна аварийна обстановка и за отмяна на Регламент (Евратом) № 3954/87 и регламенти (Евратом) № 944/89 и (Евратом) № 770/90 на Комисията (ОВ, L 13, 20.1.2016 г., стр. 2);\nж) Регламент (Евратом) № 1493/93 на Съвета oт 8 юни 1993 г. oтносно доставките на радиоактивни вещества между държавите членки (ОВ, L 148, 19.6.1993 г., стр. 1).\nЖ. Член 3, ал. 1, т. 1, буква „ж“ – безопасност на храните и фуражите, здраве на животните и хуманно отношение към тях:\n1. Правото на Съюза в областта на храните и фуражите, уредено от общите принципи и изисквания, определени в Регламент (ЕО) № 178/2002 на Европейския парламент и на Съвета от 28 януари 2002 г. за установяване на общите принципи и изисквания към законодателството в областта на храните, за създаване на Европейски орган за безопасност на храните и за определяне на процедури относно безопасността на храните (ОВ, L 31, 1.2.2002 г., стр. 1).\n2. Здраве на животните, уредено със:\nа) Регламент (ЕС) 2016/429 на Европейския парламент и на Съвета от 9 март 2016 г. за заразните болести по животните и за изменение и отмяна на определени актове в областта на здравеопазването на животните (Законодателство за здравеопазването на животните) (ОВ, L 84, 31.3.2016 г., стр. 1);\nб) Регламент (ЕО) № 1069/2009 на Европейския парламент и на Съвета от 21 октомври 2009 г. за установяване на здравни правила относно странични животински продукти и производни продукти, непредназначени за консумация от човека, и за отмяна на Регламент (ЕО) № 1774/2002 (Регламент за страничните животински продукти) (ОВ, L 300, 14.11.2009 г., стр. 1).\n3. Регламент (ЕС) 2017/625 на Европейския парламент и на Съвета от 15 март 2017 г. относно официалния контрол и другите официални дейности, извършвани с цел да се гарантира прилагането на законодателството в областта на храните и фуражите, правилата относно здравеопазването на животните и хуманното отношение към тях, здравето на растенията и продуктите за растителна защита, за изменение на регламенти (ЕО) № 999/2001, (ЕО) № 396/2005, (ЕО) № 1069/2009, (ЕО) № 1107/2009, (ЕС) № 1151/2012, (ЕС) № 652/2014, (ЕС) 2016/429 и (ЕС) 2016/2031 на Европейския парламент и на Съвета, регламенти (ЕО) № 1/2005 и (ЕО) № 1099/2009 на Съвета и директиви 98/58/ЕО, 1999/74/ЕО, 2007/43/ЕО, 2008/119/ЕО и 2008/120/ЕО на Съвета, и за отмяна на регламенти (ЕО) № 854/2004 и (ЕО) № 882/2004 на Европейския парламент и на Съвета, директиви 89/608/ЕИО, 89/662/ЕИО, 90/425/ЕИО, 91/496/ЕИО, 96/23/ЕО, 96/93/ЕО и 97/78/ЕО на Съвета и Решение 92/438/ЕИО на Съвета (Регламент относно официалния контрол) (ОВ, L 95, 7.4.2017 г., стр. 1).\n4. Правила и стандарти относно защита на здравето и хуманното отношение към животните, както е посочено във:\nа) Директива 98/58/ЕО на Съвета от 20 юли 1998 г. относно защитата на животни, отглеждани за селскостопански цели (ОВ, L 221, 8.8.1998 г., стр. 23);\nб) Регламент (ЕО) № 1/2005 на Съвета от 22 декември 2004 г. относно защитата на животните по време на транспортиране и свързаните с това операции и за изменение на директиви 64/432/ЕИО и 93/119/ЕО и Регламент (ЕО) № 1255/97 (ОВ, L 3, 5.1.2005 г., стр. 1);\nв) Регламент (ЕО) № 1099/2009 на Съвета от 24 септември 2009 г. относно защитата на животните по време на умъртвяване (ОВ, L 303, 18.11.2009 г., стр. 1);\nг) Директива 1999/22/ЕО от 29 март 1999 г. относно държането на диви животни в зоологически градини (ОВ, L 94, 9.4.1999 г., стр. 24);\nд) Директива 2010/63/ЕС на Европейския парламент и на Съвета от 22 септември 2010 г. относно защитата на животните, използвани за научни цели (ОВ, L 276, 20.10.2010 г., стр. 33).\nЗ. Член 3, ал. 1, т. 1, буква „з“ – обществено здраве:\n1. Мерки, установяващи високи стандарти на качество и безопасност на органи и вещества от човешки произход, уредени със:\nа) Директива 2002/98/ЕО на Европейския парламент и на Съвета от 27 януари 2003 г. за определяне на стандартите за качество и безопасност при вземането, диагностиката, преработката, съхранението и разпределението на човешка кръв и кръвни съставки и за изменение на Директива 2001/83/ЕО (ОВ, L 33, 8.2.2003 г., стр. 30);\nб) Директива 2004/23/ЕО на Европейския парламент и на Съвета от 31 март 2004 г. относно установяването на стандарти за качество и безопасност при даряването, доставянето, контрола, преработването, съхраняването, съхранението и разпределянето на човешки тъкани и клетки (ОВ, L 102, 7.4.2004 г., стр. 48);\nв) Директива 2010/53/ЕС на Европейския парламент и на Съвета от 7 юли 2010 г. относно стандартите за качество и безопасност на човешките органи, предназначени за трансплантация (ОВ, L 207, 6.8.2010 г., стр. 14).\n2. Мерките, установяващи високи стандарти на качество и безопасност на лекарствени продукти и изделия за медицинска употреба, уредени със:\nа) Регламент (ЕО) № 141/2000 на Европейския парламент и на Съвета от 16 декември 1999 г. за лекарствата сираци (ОВ, L 18, 22.1.2000 г., стр. 1);\nб) Директива 2001/83/ЕО на Европейския парламент и на Съвета от 6 ноември 2001 г. за утвърждаване на кодекс на Общността относно лекарствени продукти за хуманна употреба (ОВ, L 311, 28.11.2001 г., стр. 67);\nв) Регламент (ЕС) 2019/6 на Европейския парламент и на Съвета от 11 декември 2018 г. относно ветеринарните лекарствени продукти и за отмяна на Директива 2001/82/ЕО (ОВ, L 4, 7.1.2019 г., стр. 43);\nг) Регламент (ЕО) № 726/2004 на Европейския парламент и на Съвета от 31 март 2004 г. за установяване на процедури на Общността за разрешаване и контрол на лекарствени продукти за хуманна и ветеринарна употреба и създаване на Европейската агенция по лекарствата (ОВ, L 136, 30.4.2004 г., стр. 1);\nд) Регламент (ЕО) № 1901/2006 на Европейския парламент и на Съвета от 12 декември 2006 г. относно лекарствените продукти за педиатрична употреба и за изменение на Регламент (ЕИО) № 1768/92, Директива 2001/20/ЕО, Директива 2001/83/ЕО и Регламент (ЕО) № 726/2004 (ОВ, L 378, 27.12.2006 г., стр. 1);\nе) Регламент (ЕО) № 1394/2007 на Европейския парламент и на Съвета от 13 ноември 2007 г. относно лекарствените продукти за модерна терапия и за изменение на Директива 2001/83/ЕО и на Регламент (ЕО) № 726/2004 (ОВ, L 324, 10.12.2007 г., стр. 121);\nж) Регламент (ЕС) № 536/2014 на Европейския парламент и на Съвета от 16 април 2014 г. относно клиничните изпитвания на лекарствени продукти за хуманна употреба и за отмяна на Директива 2001/20/ЕО (ОВ, L 158, 27.5.2014 г., стр. 1).\n3. Правата на пациентите, уредени с Директива 2011/24/ЕС на Европейския парламент и на Съвета от 9 март 2011 г. за упражняване на правата на пациентите при трансгранично здравно обслужване (ОВ, L 88, 4.4.2011 г., стр. 45).\n4. Производството, представянето и продажбата на тютюневи и свързани с тях изделия, уредени с Директива 2014/40/ЕС на Европейския парламент и на Съвета от 3 април 2014 г. за сближаване на законовите, подзаконовите и административните разпоредби на държавите членки относно производството, представянето и продажбата на тютюневи и свързани с тях изделия и за отмяна на Директива 2001/37/ЕО (ОВ, L 127, 29.4.2014 г., стр. 1).\nИ. Член 3, ал. 1, т. 1, буква „и“ – защита на потребителите:\nПравата на потребителите и защитата на потребителите, уредени със:\nа) Директива 98/6/ЕО на Европейския парламент и на Съвета от 16 февруари 1998 г. относно защитата на потребителите при обозначаването на цените на стоките, предлагани на потребителите (ОВ, L 80, 18.3.1998 г., стр. 27);\nб) Директива (ЕС) 2019/770 на Европейския парламент и на Съвета от 20 май 2019 г. за някои аспекти на договорите за предоставяне на цифрово съдържание и цифрови услуги (ОВ, L 136, 22.5.2019 г., стр. 1);\nв) Директива (ЕС) 2019/771 на Европейския парламент и на Съвета от 20 май 2019 г. за някои аспекти на договорите за продажба на стоки, за изменение на Регламент (ЕС) 2017/2394 и на Директива 2009/22/ЕО и за отмяна на Директива 1999/44/ЕО (ОВ, L 136, 22.5.2019 г., стр. 28);\nг) Директива 1999/44/ЕО на Европейския парламент и на Съвета от 25 май 1999 г. относно някои аспекти на продажбата на потребителски стоки и свързаните с тях гаранции (ОВ, L 171, 7.7.1999 г., стр. 12);\nд) Директива 2002/65/ЕО на Европейския парламент и на Съвета от 23 септември 2002 г. относно дистанционна търговия на потребителски финансови услуги и за изменение на Директива 90/619/ЕИО на Съвета и на директиви 97/7/ЕО и 98/27/ЕО (ОВ, L 271, 9.10.2002 г., стр. 16);\nе) Директива 2005/29/ЕО на Европейския парламент и на Съвета от 11 май 2005 г. относно нелоялни търговски практики от страна на търговци към потребители на вътрешния пазар и за изменение на Директива 84/450/ЕИО на Съвета, директиви 97/7/ЕО, 98/27/ЕО и 2002/65/ЕО на Европейския парламент и на Съвета и Регламент (ЕО) № 2006/2004 на Европейския парламент и на Съвета (Директива за нелоялни търговски практики) (ОВ, L 149, 11.6.2005 г., стр. 22);\nж) Директива 2008/48/ЕО на Европейския парламент и на Съвета от 23 април 2008 г. относно договорите за потребителски кредити и за отмяна на Директива 87/102/ЕИО на Съвета (ОВ, L 133, 22.5.2008 г., стр. 66);\nз) Директива 2011/83/ЕС на Европейския парламент и на Съвета от 25 октомври 2011 г. относно правата на потребителите, за изменение на Директива 93/13/ЕИО на Съвета и Директива 1999/44/ЕО на Европейския парламент и на Съвета и за отмяна на Директива 85/577/ЕИО на Съвета и Директива 97/7/ЕО на Европейския парламент и на Съвета (ОВ, L 304, 22.11.2011 г., стр. 64);\nи) Директива 2014/92/ЕС на Европейския парламент и на Съвета от 23 юли 2014 г. относно съпоставимостта на таксите по платежните сметки, прехвърлянето на платежни сметки и достъпа до платежни сметки за основни операции (ОВ, L 257, 28.8.2014 г., стр. 214).\nК. Член 3, ал. 1, т. 1, буква „к“ – защита на неприкосновеността на личния живот и личните данни и сигурност на мрежите и информационните системи:\nа) Директива 2002/58/ЕО на Европейския парламент и на Съвета от 12 юли 2002 г. относно обработката на лични данни и защита на правото на неприкосновеност на личния живот в сектора на електронните комуникации (Директива за правото на неприкосновеност на личния живот и електронни комуникации) (ОВ, L 201, 31.7.2002 г., стр. 37);\nб) Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/ЕО (Общ регламент относно защитата на данните) (ОВ, L 119, 4.5.2016 г., стр. 1);\nв) Директива (ЕС) 2016/1148 на Европейския парламент и на Съвета от 6 юли 2016 г. относно мерки за високо общо ниво на сигурност на мрежите и информационните системи в Съюза (ОВ, L 194, 19.7.2016 г., стр. 1).\nЧаст II\nЧлен 3, ал. 3 се отнася до актове на Европейския съюз в областта на:\nA. Финансови услуги, продукти и пазари и предотвратяване на изпирането на пари и финансирането на тероризма:\n1. Финансови услуги:\nа) Директива 2009/65/ЕО на Европейския парламент и на Съвета от 13 юли 2009 г. относно координирането на законовите, подзаконовите и административните разпоредби относно предприятията за колективно инвестиране в прехвърлими ценни книжа (ПКИПЦК) (ОВ, L 302, 17.11.2009 г., стр. 32);\nб) Директива (ЕС) 2016/2341 на Европейския парламент и на Съвета от 14 декември 2016 г. относно дейностите и надзора на институциите за професионално пенсионно осигуряване (ИППО) (ОВ, L 354, 23.12.2016 г., стр. 37);\nв) Директива 2006/43/ЕО на Европейския парламент и на Съвета от 17 май 2006 г. относно задължителния одит на годишните счетоводни отчети и консолидираните счетоводни отчети, за изменение на директиви 78/660/ЕИО и 83/349/ЕИО на Съвета и за отмяна на Директива 84/253/ЕИО на Съвета (ОВ, L 157, 9.6.2006 г., стр. 87);\nг) Регламент (ЕС) № 596/2014 на Европейския парламент и на Съвета от 16 април 2014 г. относно пазарната злоупотреба (Регламент относно пазарната злоупотреба) и за отмяна на Директива 2003/6/ЕО на Европейския парламент и на Съвета и директиви 2003/124/ЕО, 2003/125/ЕО и 2004/72/ЕО на Комисията (ОВ, L 173, 12.6.2014 г., стр. 1);\nд) Директива 2013/36/ЕС на Европейския парламент и на Съвета от 26 юни 2013 г. относно достъпа до осъществяването на дейност от кредитните институции и относно пруденциалния надзор върху кредитните институции и инвестиционните посредници, за изменение на Директива 2002/87/ЕО и за отмяна на директиви 2006/48/ЕО и 2006/49/ЕО (ОВ, L 176, 27.6.2013 г., стр. 338);\nе) Директива 2014/65/ЕС на Европейския парламент и на Съвета от 15 май 2014 г. относно пазарите на финансови инструменти и за изменение на Директива 2002/92/ЕО и на Директива 2011/61/ЕС (ОВ, L 173, 12.6.2014 г., стр. 349);\nж) Регламент (ЕС) № 909/2014 на Европейския парламент и на Съвета от 23 юли 2014 г. за подобряване на сетълмента на ценни книжа в Европейския съюз и за централните депозитари на ценни книжа, както и за изменение на директиви 98/26/ЕО и 2014/65/ЕС и Регламент (ЕС) № 236/2012 (ОВ, L 257, 28.8.2014 г., стр. 1);\nз) Регламент (ЕС) № 1286/2014 на Европейския парламент и на Съвета от 26 ноември 2014 г. относно основните информационни документи за пакети с инвестиционни продукти на дребно и основаващи се на застраховане инвестиционни продукти (ПИПДОЗИП) (ОВ, L 352, 9.12.2014 г., стр. 1);\nи) Регламент (ЕС) 2015/2365 на Европейския парламент и на Съвета от 25 ноември 2015 г. относно прозрачността при сделките за финансиране с ценни книжа и при повторното използване и за изменение на Регламент (ЕС) № 648/2012 (ОВ, L 337, 23.12.2015 г., стр. 1);\nк) Директива (ЕС) 2016/97 на Европейския парламент и на Съвета от 20 януари 2016 г. относно разпространението на застрахователни продукти (ОВ, L 26, 2.2.2016 г., стр. 19);\nл) Регламент (ЕС) 2017/1129 на Европейския парламент и на Съвета от 14 юни 2017 г. относно проспекта, който трябва да се публикува при публично предлагане или допускане на ценни книжа до търговия на регулиран пазар и за отмяна на Директива 2003/71/ЕО (ОВ, L 168, 30.6.2017 г., стр. 12).\n2. Предотвратяване на изпирането на пари и финансирането на тероризма:\nа) Директива (ЕС) 2015/849 на Европейския парламент и на Съвета от 20 май 2015 г. за предотвратяване използването на финансовата система за целите на изпирането на пари и финансирането на тероризма, за изменение на Регламент (ЕС) № 648/2012 на Европейския парламент и на Съвета и за отмяна на Директива 2005/60/ЕО на Европейския парламент и на Съвета и на Директива 2006/70/ЕО на Комисията (ОВ, L 141, 5.6.2015 г., стр. 73);\nб) Регламент (ЕС) 2015/847 на Европейския парламент и на Съвета от 20 май 2015 г. относно информацията, придружаваща преводите на средства, и за отмяна на Регламент (ЕО) № 1781/2006 (ОВ, L 141, 5.6.2015 г., стр. 1).\nБ. Безопасност на транспорта:\nа) Регламент (ЕС) № 376/2014 на Европейския парламент и на Съвета от 3 април 2014 г. за докладване, анализ и последващи действия във връзка със събития в гражданското въздухоплаване, за изменение на Регламент (ЕС) № 996/2010 на Европейския парламент и на Съвета и за отмяна на Директива 2003/42/ЕО на Европейския парламент и на Съвета и на регламенти (ЕО) № 1321/2007 и (ЕО) № 1330/2007 на Комисията (ОВ, L 122, 24.4.2014 г., стр. 18);\nб) Директива 2013/54/ЕС на Европейския парламент и на Съвета от 20 ноември 2013 г. относно определени отговорности на държавата на знамето за спазване и прилагане на Морската трудова конвенция от 2006 г. (ОВ, L 329, 10.12.2013 г., стр. 1);\nв) Директива 2009/16/ЕО на Европейския парламент и на Съвета от 23 април 2009 г. относно държавния пристанищен контрол (ОВ, L 131, 28.5.2009 г., стр. 57).\nВ. Опазване на околната среда:\nДиректива 2013/30/ЕС на Европейския парламент и на Съвета от 12 юни 2013 г. относно безопасността на свързаните с нефт и газ дейности в крайбрежни води и за изменение на Директива 2004/35/ЕО (ОВ, L 178, 28.6.2013 г., стр. 66).\n597"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164595",
    "meta": [],
    "text": "УКАЗ № 26\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за предучилищното и училищното образование, приет от 48-ото Народно събрание на 27 януари 2023 г.\nИздаден в София на 31 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за предучилищното и училищното образование \n(обн., ДВ, бр. 79 от 2015 г.; изм., бр. 98 и 105 от 2016 г., бр. 58 и 99 от 2017 г., бр. 24, 92 и 108 от 2018 г., бр. 24, 42, 100 и 101 от 2019 г., бр. 17 и 82 от 2020 г., бр. 17, 34 и 102 от 2022 г.)\n§ 1. \nВ чл. 5, ал. 1, т. 2 накрая се добавя „и българското национално самосъзнание“.\n§ 2. \nВ чл. 164, ал. 1 след думата „ползване“ се поставя запетая и се добавя „от всички деца и от всички ученици от I до XII клас включително“, а думите „познавателни книжки, учебници и учебни комплекти“ се заменят с „познавателни книжки, както и учебници и учебни комплекти и електронно четими учебници за учебните предмети по чл. 154, т. 1 и 3 и за специалните предмети по чл. 154, т. 5“.\n§ 3. \nВ чл. 165, ал. 3, т. 3 думите „в системата на висшето образование“ се заменят с „във висшите училища“.\n§ 4. \nВ чл. 166 се правят следните изменения и допълнения:\n1. В ал. 1:\nа) създава се нова т. 3:\n„3. достъп до обучение във висшите училища;“\nб) досегашната т. 3 става т. 4.\n2. Алинея 4 се изменя така:\n„(4) При условията и по реда на тази глава може да се валидират компетентности само на лица, които нямат придобито основно или средно образование, а при валидиране на компетентности по учебен предмет по чл. 134 – само на: \n1. лица, придобили средно образование, ако учебният предмет не е включен в дипломата им за средно образование; \n2. зрелостници, които не са изучавали учебния предмет в избираемите учебни часове като профилиращ учебен предмет във втория гимназиален етап на средно образование или са изучавали учебния предмет Чужд език като профилиращ на по-ниско ниво от Общата европейска езикова рамка.“\n3. Алинея 5 се отменя.\n§ 5. \nВ чл. 167 се правят следните изменения: \n1. В ал. 1, т. 2 думите „чл. 135, ал. 1“ се заменят с „чл. 134“. \n2. Алинея 3 се изменя така:\n„(3) Валидирането по учебен предмет по ал. 1, т. 2 се извършва по реда на допълнителните държавни зрелостни изпити, като лицето избира дали да положи изпита върху учебното съдържание, което в училищното образование се изучава за придобиване на общообразователната подготовка в класовете от средната степен на образование, а за български език и литература – от втория гимназиален етап, или върху учебното съдържание от задължителните модули на профилиращия предмет, предвидено за изучаване в избираемите часове във втория гимназиален етап на средно образование.“\n§ 6. \nВ чл. 168, ал. 1 т. 2 се изменя така:\n„2. удостоверение за валидиране на компетентности по учебен предмет по реда на допълнителните държавни зрелостни изпити, което при кандидатстване във висше училище дава право за включване на оценката в балообразуването или за прием при условията на чл. 68, ал. 4 от Закона за висшето образование;“.\n§ 7. \nВ чл. 196 се създава ал. 6:\n„(6) Областната стратегия по ал. 1 се публикува на интернет страницата на съответната областна администрация.“\n§ 8. \nВ чл. 197 се създава ал. 4:\n„(4) Общинската стратегия по ал. 1 и годишният план по ал. 3 се публикуват на интернет страницата на съответната общинска администрация.“\n§ 9. \nВ чл. 263 се правят следните изменения и допълнения: \n1. В ал. 1:\nа) в т. 1 думите „ 4 години“ се заменят с „5 години“;\nб) точки 7, 8 и 9 се отменят.\n2. В ал. 3 думите „и т. 7 – 9“ се заличават.\n3. Създават се ал. 4, 5 и 6:\n„(4) Стратегията за развитие на детската градина или училището се разработва за изпълнение на стратегически цели и специфични за институцията цели най-малко по следните насоки:\n1. качество на образованието и мерки за неговото повишаване;\n2. патриотично възпитание, формиране на национално самосъзнание и общочовешки ценности на децата и учениците;\n3. осигуряване на условия за физическа активност и участие в спортни дейности;\n4. гражданско, здравно, екологично и интеркултурно образование;\n5. механизъм за съвместна работа с институциите по обхващане и включване в системата на предучилищното и училищното образование на деца и ученици в задължителна предучилищна и училищна възраст;\n6. предоставяне на равни възможности за обучение и/или възпитание;\n7. приобщаване на деца и ученици;\n8. противодействие на тормоза и насилието;\n9. превенция на риск от ранно отпадане от системата на предучилищното и училищното образование.\n(5) Стратегията за развитие на центъра за подкрепа за личностно развитие се разработва по стратегически цели и специфични за институцията цели, обхващащи най-малко насоките по ал. 4, т. 1, 4, 6, 7 и 8.\n(6) Задачите за постигане на целите по ал. 4 се планират в стратегията по години, като резултатите се отчитат в края на всяка учебна година.“\n§ 10.\n В чл. 269, ал. 1, т. 2 думите „програмите по чл. 263, ал. 1, т. 8 и 9“ се заменят със „стратегията за развитие на детската градина или училището, в частта й по чл. 263, ал. 4, т. 6 и 9“.\n§ 11.\n В § 1 от допълнителните разпоредби се създава т. 9а:\n„9а. „Електронно четими учебници“ са електронни продукти, чието съдържание е напълно идентично със съдържанието на одобрените учебници, създадени като печатно издание.“\nЗаключителна разпоредба\n§ 12.\n Параграф 2 влиза в сила от учебната 2024 – 2025 г.\nЗаконът е приет от 48-ото Народно събрание на 27 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n581"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164555",
    "meta": [],
    "text": "УКАЗ № 21\nНа основание чл. 101, т. 3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за енергетиката, приет от 48-ото Народно събрание на 12 януари 2023 г.\n, повторно приет на \n27 януари 2023 г.\nИздаден в София на 30 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за енергетиката \n(обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55, 59 от 2007 г., бр. 36, 43 и 98 от 2008 г., бр. 35, 41, 42, 82 и 103 от 2009 г., бр. 54 и 97 от 2010 г., бр. 35 и 47 от 2011 г., бр. 38, 54 и 82 от 2012 г., бр. 15, 20, 23, 59 и 66 от 2013 г., бр. 98 от 2014 г., бр. 14, 17, 35, 48 и 56 от 2015 г., бр. 42, 47 и 105 от 2016 г., бр. 51, 58, 102 и 103 от 2017 г., бр. 7, 38, 57, 64, 77, 83, 91 и 103 от 2018 г., бр. 17, 41 и 79 от 2019 г., бр. 25, 38 и 57 от 2020 г., бр. 9 и 21 от 2021 г. и бр. 8, 9, 99 и 102 от 2022 г.)\n§ 1. \nВ чл. 1 след думата „разпределение“ се поставя запетая и се добавя „съхранение“.\n§ 2. \nВ чл. 2 се правят следните изменения и допълнения:\n1. В ал. 1 т. 7 се изменя така:\n„7. развитие на инфраструктури за пренос, разпределение и съхранение на електрическа енергия и природен газ и за пренос на нефт или нефтопродукти на територията на страната и през нея.“\n2. В ал. 2 след думата „разпределението“ се поставя запетая и се добавя „съхранението“.\n§ 3. \nВ чл. 21, ал. 1 се правят следните допълнения:\n1. Създава се т. 13а:\n„13а. определя мерки за достъпа до мрежата на съоръжения за съхраняване на електрическа енергия, включително отстраняване на пречки, които възпрепятстват достъпа до пазара на електрическа енергия на операторите на тези съоръжения и на производителите на енергия от възобновяеми източници;“.\n2. В т. 19а накрая се добавя „и на съоръжения за съхранение на електрическа енергия“.\n§ 4. \nВ чл. 39 се правят следните изменения и допълнения:\n1. В ал. 4: \nа) в т. 1 думите „5 MW“ се заменят с „20 MW включително“;\nб) създава се т. 7: \n„7. съхранение на електрическа енергия, освен в случаите по чл. 90а, ал. 2, т. 2, когато операторът на съоръжението извършва търговия с електрическа енергия, за което се изисква лицензия по ал. 1, т. 5.“\n2. Създава се ал. 7:\n„(7) Лицето, на което е издадена лицензия за организиране на борсов пазар за електрическа енергия, организира борсов пазар на гаранции за произход.“\n§ 5. \nВ чл. 73 се правят следните допълнения:\n1. В ал. 1 се създава т. 8:\n„8. в случаите по чл. 116, ал. 10 и чл. 117, ал. 11, когато присъединяването при временна схема на достъп създава рискове от претоварване на елементи на електропреносната система или от възникване на аварии.“\n2. В ал. 3 след думите „по ал. 1“ се добавя „т. 1 – 7“.\n§ 6. \nВ чл. 81г ал. 2 се изменя така: \n„(2) При изготвянето на 10-годишния план за развитие на преносната мрежа операторът на преносна мрежа се съобразява с наличната информация относно предстоящи изменения в производството, доставките, потреблението и обмена с други държави, потенциала за използването на оптимизация на потреблението, съоръженията за съхраняване на енергия или други ресурси като алтернативи на разширяването на системата, включително проучванията, плановете и прогнозите по чл. 87, ал. 3, като взема предвид и инвестиционните планове за регионални мрежи и мрежи на територията на Европейския съюз. При изготвяне на 10-годишния план за развитие на газопреносната мрежа операторът се съобразява и с инвестиционните планове за съоръжения за съхранение на природен газ.“\n§ 7. \nВ чл. 82, ал. 2 след думите „за производство на електрическа енергия“ се добавя „съоръженията за съхранение на електрическа енергия“.\n§ 8. \nВ чл. 83, ал. 1, т. 2 след думите „за производство на електрическа и/или топлинна енергия“ се добавя „на съоръжения за съхранение на електрическа енергия“.\n§ 9. \nВ глава девета, раздел III се създава чл. 87а:\n„Чл. 87а. Операторът на електропреносната мрежа няма право да притежава, разработва, експлоатира или управлява съоръжения за съхранение на енергия.“\n§ 10.\n В чл. 90 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Операторът на електроразпределителната мрежа няма право да притежава, разработва, експлоатира или управлява съоръжения за съхранение на енергия.“\n§ 11.\n В глава девета се създава раздел IVа с чл. 90а – 90в:\n„Раздел IVа\nСъхранение на електрическа енергия\nЧл. 90а. (1) Съхранението на електрическа енергия се осъществява от оператори на съоръжения за съхранение. \n(2) Съхранението на електрическа енергия се извършва в съоръжения за съхранение, които се изграждат:\n1. към нов или съществуващ обект за производство или потребление на електрическа енергия, с изключение на обектите по чл. 25а от Закона за енергията от възобновяеми източници;\n2. като самостоятелно съоръжение.\n(3) Операторът на съоръжение за съхранение на електрическа енергия:\n1. съхранява собствена и/или закупена електрическа енергия и сключва сделки с електрическа енергия и/или за предоставяне на допълнителни услуги;\n2. експлоатира, поддържа и развива в пазарни условия сигурни, надеждни и ефективни съоръжения за съхранение на електрическа енергия; \n3. предоставя на оператора на електропреносната мрежа и/или на операторите на електроразпределителни мрежи информация, за да се гарантира, че съхранението на електрическа енергия става по начин, съвместим със сигурната и ефективна експлоатация и управление на електропреносната и/или електроразпределителната мрежа.\n(4) Сделките се сключват при спазване на правилата на чл. 91, ал. 2.\nЧл. 90б. (1) Съоръженията за съхранение на електрическа енергия имат равнопоставен достъп до преносната и разпределителните електрически мрежи при спазване на критериите за сигурност, определени с правилата по чл. 83, ал. 1, т. 4 и 5, и равнопоставен достъп до пазара на електроенергия и механизми за балансиране на капацитета.\n(2) Операторите на съоръжения за съхранение на електрическа енергия са длъжни да сключат договори за достъп с оператора на електропреносната мрежа и/или с оператора на съответната електроразпределителна мрежа, в които се уреждат правата и задълженията на страните във връзка с диспечирането и предоставянето на допълнителни услуги.\n(3) Операторите на съоръжения за съхранение на електрическа енергия дължат цена по чл. 30, ал. 1, т. 17 и цени за пренос и достъп през/до съответната мрежа за производители и крайни клиенти, определени съгласно наредбата по чл. 36, ал. 3, за разликата между количеството закупена електрическа енергия от участници на пазара на електрическа енергия и количеството обратно отдадена електрическа енергия в съответната мрежа.\nЧл. 90в. (1) Операторите на съоръжения за съхранение на електрическа енергия са длъжни да спазват нормите за качество и надеждност на електрическата енергия, съхранявана в съоръжението, съгласно правилата по чл. 83, ал. 1, т. 4 и 5 с оглед гарантиране сигурността на електроенергийната система.\n(2) Съответният оператор на мрежа може временно да преустанови достъпа на оператор на съоръжения за съхранение на електрическа енергия, който не спазва нормите за качество и надеждност по ал. 1 съгласно правилата по чл. 83, ал. 1, т. 4 и 5, до отстраняване на несъответствията.“\n§ 12.\n В чл. 92 се създава т. 6б:\n„6б. оператор на съоръжение за съхранение на електрическа енергия;“.\n§ 13.\n В чл. 100 се правят следните допълнения:\n1. В ал. 1 след думите „крайните клиенти“ се добавя „операторите на съоръжения за съхранение на електрическа енергия“.\n2. В ал. 5 накрая се добавя „и за сделки, сключени от оператори на съоръжения за съхранение на електрическа енергия, присъединени след 1 февруари 2023 г.“\n§ 14.\n В чл. 105 ал. 8 се изменя така:\n„(8) Производителите на енергия от високоефективно комбинирано производство на енергия и оператори на съоръжения за съхранение на електрическа енергия могат да предлагат допълнителни услуги на оператора на преносната мрежа в случаите по ал. 7, когато това е технически и икономически съвместимо с начина на експлоатацията на обекта за производство или съоръжението за съхранение.“\n§ 15.\n В чл. 111, ал. 1, т. 4 накрая се добавя „и предоставя на участниците окончателните резултати ежеседмично“.\n§ 16.\n В чл. 113, ал. 1 т. 4 се изменя така:\n„4. равнопоставеност на производителите, операторите на съоръжения за съхранение на електрическа енергия и равнопоставеност на клиентите, свързани към мрежата.“\n§ 17.\n В чл. 116 се правят следните изменения и допълнения:\n1. Алинея 1 се изменя така: \n„(1) Операторът на електропреносната мрежа, съответно операторът на електроразпределителна мрежа, е длъжен да присъедини всеки обект на производител на електрическа енергия или на съоръжение за съхранение на електрическа енергия, разположени на съответната територия, за който производителят, съответно операторът на съоръжение:\n1. е сключил писмен договор за присъединяване по цена за присъединяване, определена съгласно съответната наредба по чл. 36, ал. 3;\n2. е изпълнил своите задължения по договора по т. 1 и нормативните изисквания за присъединяване към електропреносната или електроразпределителната мрежа;\n3. има изградени електрически уредби в границите на собствения си имот или на имота, в който има право да строи, отговарящи на техническите норми и на изискванията за безопасна работа, и\n4. е сключил договор за достъп по чл. 84, ал. 2.“\n2. В ал. 3 след думата „производители“ се добавя „или на съоръжения за съхранение на електрическа енергия“.\n3. В ал. 4 след думите „производител на електрическа енергия“ се добавя „или оператор на съоръжение за съхранение на електрическа енергия“.\n4. В ал. 5 изречение второ се изменя така: „Електропроводите високо и средно напрежение, които свързват уредбите по ал. 4 със съответната електрическа мрежа в мястото на присъединяване и не са елемент от електропреносната или съответната електроразпределителна мрежа, се изграждат от производителя или от оператора на съоръжение за съхранение на електрическа енергия за негова сметка и са негова собственост.“\n5. Алинея 6 се изменя така:\n„(6) Произведената електрическа енергия, както и електрическата енергия, използвана/отдавана от съоръжение за съхранение на електрическа енергия, се измерва със средства за търговско измерване – собственост на оператора на електропреносната мрежа, съответно оператора на електроразпределителната мрежа, като изискванията, на които трябва да отговарят, и мястото им на разположение се определят с правилата по чл. 83, ал. 1, т. 6.“\n6. В ал. 8 след думите „производител на електрическа енергия“ се добавя „или ново съоръжение за съхранение на електрическа енергия“.\n7. В ал. 9, изречение първо след думите „производител на електрическа енергия“ се добавя „или ново съоръжение за съхранение на електрическа енергия“.\n8. Създават се ал. 10 – 13:\n„(10) Производител на електрическа енергия може да изгради съоръжение за съхранение на електрическа енергия към енергиен обект за производство на електрическа и/или топлинна енергия, присъединен към електропреносната или електроразпределителна мрежа.\n(11) В случаите по ал. 10, когато не е необходимо увеличаване на присъединената мощност, производителят подава уведомление до оператора на електропреносната мрежа или до съответния оператор на електроразпределителна мрежа. С допълнително споразумение към договора за достъп и пренос на производителя се посочват техническите изисквания към схемата на свързване на съоръжението за съхранение към електрическата уредба на производителя, местата на измерване на електрическата енергия и се регламентират правата и задълженията на страните с цел гарантиране сигурността на електроенергийната система с оглед недопускане смущения в мрежата. Допълнителното споразумение се сключва преди издаване на разрешение за строеж на съоръжението за съхранение, когато това е необходимо, като в този случай не се сключва договор за присъединяване.\n(12) В случаите по ал. 8 и 9 по искане на производителя операторът на електропреносната мрежа има право да предложи присъединяване при временна схема на достъп на цялата или на част от заявената мощност на обекта, която да бъде приложена до извършване на разширението или реконструкцията в електропреносната мрежа. В този случай операторът предлага присъединяване при временна схема на достъп на всеки от производителите, подали искане за присъединяване при временна схема, за които конкретното техническо решение е приложимо, по реда на постъпване на тяхното искане.\n(13) С цел гарантиране сигурността на електроенергийната система, за срока на действие на временната схема на присъединяване операторът на електропреносната мрежа може да налага ограничения при ползването на обекта. В тези случаи операторът на електропреносната мрежа не носи отговорност за вреди, претърпени от собственика на обекта в резултат на наложените ограничения.“\n§ 18.\n В чл. 116а, ал. 1 след думите „на обекти на производители“ се добавя „съоръжения за съхранение на електрическа енергия“.\n§ 19.\n В чл. 117 се създават ал. 11 – 14:\n„(11) Клиент на електрическа енергия може да изгради съоръжение за съхранение на електрическа енергия към собствен обект, присъединен към електропреносната или електроразпределителна мрежа.\n(12) В случаите по ал. 11, когато не е необходимо увеличаване на присъединената мощност, клиентът на електрическа енергия подава уведомление до оператора на електропреносната мрежа или до съответния оператор на електроразпределителна мрежа. С допълнително споразумение към договора за достъп и пренос на крайния клиент се посочват техническите изисквания към схемата на свързване на съоръжението за съхранение към електрическата уредба на клиента, местата на измерване на електрическата енергия и се регламентират правата и задълженията на страните с цел гарантиране сигурността на електроенергийната система с оглед недопускане смущения в мрежата. Допълнителното споразумение се сключва преди издаване на разрешение за строеж на съоръжението за съхранение, когато това е необходимо, като в този случай не се сключва договор за присъединяване.\n(13) В случай че присъединяването на обекта на клиента изисква разширение или реконструкция в електропреносната мрежа, по искане на клиента операторът на електропреносната мрежа има право да предложи присъединяване при временна схема на достъп на цялата или на част от заявената мощност на обекта, която да бъде приложена до извършване на разширението или реконструкцията. В този случай операторът предлага присъединяване при временна схема на достъп на всеки от клиентите, подали искане за присъединяване при временна схема, за които конкретното техническо решение е приложимо, по реда на постъпване на тяхното искане.\n(14) С цел гарантиране сигурността на електроенергийната система, за срока на действие на временната схема на присъединяване операторът на електропреносната мрежа може да налага ограничения при ползването на обекта. В тези случаи операторът на електропреносната мрежа не носи отговорност за вреди, претърпени от собственика на обекта в резултат на наложените ограничения.“\n§ 20.\n В чл. 120 се правят следните изменения и допълнения:\n1. В ал. 5, изречение първо след думите „производител на електрическа енергия“ се добавя „или оператор на съоръжение за съхранение на електрическа енергия“.\n2. Алинея 9 се изменя така: \n„(9) В случаите на монтирано средство за търговско измерване с дистанционен отчет на данните от измерването по периоди на сетълмент съгласно правилата по чл. 91, ал. 2 клиентът, операторът на съоръжение за съхранение или производителят на електрическа енергия може да заяви постоянен дистанционен достъп до данни от измерването за интервал не по-дълъг от 15 минути в съответния период за сетълмент. Операторът на електропреносната, съответно на електроразпределителната мрежа, е длъжен в срок до 30 дни от постъпване на искането безвъзмездно да предостави такъв достъп на клиента, оператора или производителя.“\n3. Създава се ал. 10:\n„(10) Данните от средствата за търговско измерване се предоставят от собственика на средството за търговско измерване на консуматора или производителя съгласно определения единен формат за обмен на данни от електроенергийния системен оператор. Предоставянето на данните се извършва чрез единна уеб базирана информационна система, администрирана от електроенергийния системен оператор, осигуряваща достъп до данните в реално време.“\n§ 21.\n В § 1 от допълнителните разпоредби се правят следните изменения и допълнения:\n1. В т. 23 след думите „с определена мощност“ се добавя „съхранение на електрическа енергия“.\n2. Точка 24 се изменя така:\n„24. „Енергийно предприятие“ е лице, което осъществява една или повече от дейностите по производството, преобразуването, преноса, съхранението, разпределението, доставката и снабдяването с електрическа, топлинна енергия или природен газ, на основата на издадена лицензия по този закон, или лице, което добива енергийни ресурси въз основа на концесия за добив, или лице, което осъществява дейност по производство на електрическа и/или топлинна енергия и/или извършва съхранение на електрическа енергия, и/или извършва търговия с природен газ, без да е задължено да получи лицензия за осъществяваната от него дейност по този закон, или лице, което осъществява дейност по пренос на нефт и нефтопродукти по тръбопроводи.“\n3. Създава се т. 26в:\n„26в. „Инсталирана мощност“ е номиналната променливотокова мощност (АС мощност) на електрическа централа или на съоръжението за съхранение на електрическа енергия, която се измерва в MW или kW.“\n4. Точка 34г се изменя така:\n„34г. „Оператор на съоръжение за съхранение“ е физическо или юридическо лице, което изпълнява функция по съхранение и което отговаря за експлоатацията на съоръжението за съхранение на природен газ или на електрическа енергия.“\n5. В т. 41 след думите „за осъществяване на дейностите по производство“ се добавя „съхранение“.\n6. Точка 61б се изменя така:\n„61б. „Съоръжение за съхранение на природен газ“ е съоръжение, което се използва за съхранение на природен газ и което е собственост и/или се експлоатира от предприятие за природен газ, включително частта от съоръженията за втечнен природен газ, която се използва за съхранение, но с изключение на частта, която се използва за добивни операции, и с изключение на съоръженията, запазени изключително за оператори на газопреносни системи за осъществяване на дейността им.“\n7. Създава се т. 61в: \n„61в. „Съоръжение за съхранение на електрическа енергия“ е съоръжение в рамките на електроенергийната система, в което се съхранява енергия, с изключение на съоръженията за съхранение на енергия за собствено потребление на производители или крайни клиенти, което не отдава съхранената електрическа енергия в електропреносната или електроразпределителна мрежа. Електрохимическите съоръжения за съхранение на електрическа енергия представляват преместваеми обекти по смисъла на Закона за устройство на територията.“\n8. Създава се т. 62а:\n„62а. „Съхранение на електрическа енергия“ е отлагане на крайното ползване на електрическата енергия в рамките на електроенергийната система до момент, който е по-късен от момента на нейното произвеждане или преобразуване във форма на енергия, която може да се съхранява, съхраняването на тази енергия и последващото й обратно преобразуване в електрическа енергия или използване в друг енергиен носител.“\n9. Създава се т. 73:\n„73. „Борсов пазар на гаранции за произход“ е съвкупността от всички организирани пазарни сегменти, оперирани и администрирани от оператора на борсовия пазар, на които се сключват сделки с гаранции за произход.“\nПреходни и заключителни разпоредби\n§ 22.\n Издадени лицензии за производство на електрическа енергия от енергиен обект до 20 MW включително се прекратяват, считано от датата на влизане в сила на този закон.\n§ 23.\n (1) Подзаконовите нормативни актове по прилагането на закона се приемат в 6-месечен срок от влизането му в сила.\n(2) До датата на влизане в сила на подзаконовите нормативни актове по ал. 1 за присъединяването на съоръжения за съхранение на електрическа енергия се прилага съответно редът за присъединяване на производители съгласно наредбата по чл. 116, ал. 7.\n§ 24.\n В Закона за енергията от възобновяеми източници (обн., ДВ, бр. 35 от 2011 г.; изм., бр. 29 и 54 от 2012 г., бр. 15, 59, 68 и 109 от 2013 г., бр. 33 от 2014 г.; Решение № 13 на Конституционния съд от 2014 г. – бр. 65 от 2014 г.; изм., бр. 14, 17, 35, 56 и 100 от 2015 г., бр. 58 от 2017 г., бр. 38 и 91 от 2018 г., бр. 41 от 2019 г., бр. 65 от 2020 г., бр. 9 и 21 от 2021 г. и бр. 42 и 102 от 2022 г.) се правят следните изменения и допълнения:\n1. В чл. 20, ал. 2, т. 4 думата „повърхностни“ се заличава.\n2. В чл. 21, ал. 1 думата „повърхностни“ се заличава. \n3. В § 1 от допълнителните разпоредби:\nа) в т. 8 думите „енергия, съхранявана под формата на топлина под повърхността на твърдата почва –“ и думите „енергия, съхранявана под формата на топлина в повърхностните води – хидротермална енергия“ се заличават;\nб) създават се т. 43 – 47:\n„43. „Геотермална енергия“ e енергия, получена от повърхностни или подземни естествено нагрети пари, течности или геоложки образувания, която постоянно се възстановява от естествените процеси и представлява поток от топлина от земните недра.\n44. „Геотермалната система“ е технология, извличаща и използваща геотермална енергия за отопление, охлаждане и/или производство на електрическа енергия.\n45. „Нискотемпературна геотермална енергия“ е геотермална енергия с температура до 30°C включително.\n46. „Среднотемпературна геотермална енергия“ е геотермална енергия с температури над 30°C и до 90°C включително.\n47. „Високотемпературна геотермална енергия“ е геотермална енергия с температури над 90°C.“\nЗаконът е приет от 48-ото Народно събрание на 12 януари 2023 г. и на 27 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n580"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164423",
    "meta": [],
    "text": "УКАЗ № 22\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Гражданския процесуален кодекс, приет от 48-ото Народно събрание на 25 януари 2023 г.\nИздаден в София на 31 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Гражданския процесуален кодекс \n(обн., ДВ, бр. 59 от 2007 г.; изм., бр. 50 от 2008 г.; Решение № 3 на Конституционния съд от 2008 г. – бр. 63 от 2008 г.; изм., бр. 69 от 2008 г., бр. 12, 19, 32 и 42 от 2009 г.; Решение № 4 на Конституционния съд от 2009 г. – бр. 47 от 2009 г.; изм., бр. 82 от 2009 г., бр. 13 и 100 от 2010 г.; Решение № 15 на Конституционния съд от 2010 г. – бр. 5 от 2011 г.; изм., бр. 45, 49 и 99 от 2012 г., бр. 15 и 66 от 2013 г., бр. 53 и 98 от 2014 г., бр. 50 от 2015 г., бр. 15 и 43 от 2016 г., бр. 8, 13, 63, 86, 96 и 102 от 2017 г., бр. 42 и 65 от 2018 г., бр. 38, 83, 98 и 100 от 2019 г., бр. 68, 98 и 110 от 2020 г., бр. 9 и 15 от 2021 г. и бр. 15, 62 и 102 от 2022 г.)\n§ 1. \nЧлен 51 се изменя така:\n„Връчване на адвокат\nЧл. 51. (1) Връчването на адвокат става лично в неговата кантора или на всяко място, където той се намира по служба. Връчването в кантората може да се извърши на всяко лице, което работи или сътрудничи на адвоката. При удостоверяване на връчването връчителят посочва името и качеството на получателя.\n(2) Адвокатът не може да откаже получаването на съобщението на своя доверител, освен след оттегляне на пълномощното по реда на чл. 35, отказ от пълномощие по чл. 36, както и когато от пълномощното недвусмислено личи, че не се отнася за инстанцията, за която е призоваването. Отказът на адвоката да приеме съобщението се отбелязва в разписката и се удостоверява с подписа на връчителя. Отказът не засяга редовността на връчването.\n(3) Връчването на адвокат може да се извърши и само електронно на посочен електронен адрес за връчване по реда на чл. 38, ал. 2.“\n§ 2. В чл. 142, ал. 2 след думите „пълномощникът й“ се добавя „или само пълномощникът“.\n§ 3. \nВ чл. 408 се правят следните изменения и допълнения: \n1. Заглавието се изменя така: „Изпълнителен лист“.\n2. Алинея 1 се изменя така:\n„(1) Изпълнителният лист се издава в електронна форма и се подписва от съдия от съответния съд. Когато издаването на изпълнителен лист в електронна форма не е възможно, се издава изпълнителен лист в един екземпляр на хартиен носител.“\n3. Създава се ал. 3:\n„(3) След издаването на изпълнителния лист в електронна форма съдебните изпълнители и държавните учреждения, до които е подадено искане за плащане по чл. 519, ал. 2, получават достъп до него чрез Единния портал за електронно правосъдие.“\n§ 4. \nВ глава тридесет и седма се създава чл. 409а:\n„Водене на заповедното производство в електронна форма \nЧл. 409а. (1) Всички процесуални действия в заповедното производство се извършват в електронна форма и всички актове на съда в производството, включително заповед за изпълнение и изпълнителен лист, се издават в електронна форма, освен когато тази глава изрично предвижда друго.\n(2) Заявителят и длъжникът може да извършват процесуални действия и писмено на хартиен носител, освен когато тази глава изрично предвижда друго.“\n§ 5. \nВ чл. 410 се създават ал. 4, 5 и 6: \n„(4) Заявлението и приложенията към него се подават писмено на хартиен носител или по електронен път чрез електронен формуляр, достъпен в Единния портал за електронно правосъдие. Когато заявлението е подадено по електронен път, всички последващи процесуални действия на заявителя се извършват само в електронна форма, с изключение на действията по обжалване на актове по тази глава и в производствата по чл. 422 – 424.\n(5) Лицата по чл. 50, ал. 5 и чл. 52, ал. 2, с изключение на търговците и лицата, представлявани от адвокат, подават заявления само в електронна форма. \n(6) Заявителите извън тези по ал. 5 може да подадат заявление за издаване на заповед за изпълнение и писмено на хартиен носител в който и да е районен съд, с изключение на заявленията за издаване на заповед за изпълнение по чл. 417, ал. 1, т. 3, 6 и 10, които се подават в районния съд по настоящия адрес или седалището на заявителя, а при липса на настоящ адрес – по постоянния му адрес. По отношение на заявленията за издаване на заповед за изпълнение по чл. 417, ал. 1, т. 3, 6 и 10 съдът извършва служебна проверка на местната подсъдност и ако прецени, че делото не му е подсъдно, го изпраща незабавно на надлежния съд.“ \n§ 6. \nВ чл. 411 се правят следните изменения: \n1. Алинея 1 се изменя така: \n„(1) Заявлението за издаване на заповед за изпълнение се разглежда от районен съдия, определен съобразно чл. 9, ал. 3 от Закона за съдебната власт. Заявлението за издаване на заповед за изпълнение въз основа на документ по чл. 417, ал. 1, т. 3, 6 и 10 се разглежда от съдия от районния съд по настоящия адрес или седалището на заявителя, а при липса на настоящ адрес – по постоянния му адрес. В случаите, когато заявителят няма настоящ или постоянен адрес или седалище на територията на България, заявлението се подава по постоянния или настоящия адрес или седалището на длъжника.“\n2. В ал. 2 в текста преди т. 1 думите „разпоредително заседание“ се заменят със „закрито заседание“, а думите „срока по ал. 1“ се заменят с „тридневен срок“. \n3. Алинея 3 се изменя така: \n„(3) При уважаване на заявлението съдът издава заповед за изпълнение, препис от която се връчва на длъжника и на заявителя. Когато заявлението за издаване на заповед за изпълнение е подадено по електронен път или заявителят е посочил електронен адрес, препис от издадената заповед за изпълнение се връчва на заявителя по електронен път.“ \n§ 7. \nВ чл. 412, т. 12 преди думата „подпис“ се добавя „електронен“. \n§ 8. \nВ чл. 414 се правят следните изменения и допълнения: \n1. В ал. 1 думата „писмено“ се заличава. \n2. Създава се ал. 3: \n„(3) Възражението може да бъде подадено писмено на хартиен носител в който и да е районен съд или в електронна форма чрез Единния портал за електронно правосъдие.“\n§ 9. \nВ чл. 414а се правят следните изменения и допълнения: \n1. В ал. 1 думата „писмено“ се заличава. \n2. Създава се нова ал. 2:\n„(2) Възражението може да бъде подадено писмено на хартиен носител до който и да е районен съд или в електронна форма чрез Единния портал за електронно правосъдие.“\n3. Досегашните ал. 2, 3, 4, 5 и 6 стават съответно ал. 3, 4, 5, 6 и 7. \n§ 10.\n В чл. 415, ал. 5 думите „представи доказателства, че е предявил“ се заменят с „предяви“. \n§ 11.\n В чл. 416 се правят следните изменения и допълнения:\n1. Досегашният текст става ал. 1 и в нея думите „или след влизане в сила на съдебното решение за установяване на вземането“ се заличават.\n2. Създава се ал. 2:\n„(2) При предявен иск за установяване на вземането заповедта за изпълнение влиза в сила след влизането в сила на съдебното решение за установяване на вземането, като постановилият го съд издава изпълнителен лист за същото.“ \n§ 12.\n В чл. 417 се правят следните изменения и допълнения: \n1. Досегашният текст става ал. 1. \n2. Създават се ал. 2 и 3: \n„(2) При подаване на заявление по електронен път заявителят прилага копие от документа по ал. 1, на който се основава заявлението му. В 7-дневен срок заявителят представя на съда оригинала на документа по ал. 1, т. 3, 6 и 10 като условие за редовност на заявлението.\n(3) При подаване на заявление писмено на хартиен носител заявителят трябва да представи оригинала на документа по ал. 1, т. 3, 6 и 10, а в останалите случаи по ал. 1 – заверен от него препис от документа.“\n§ 13.\n В чл. 418 се правят следните изменения и допълнения: \n1. В ал. 1 след думите „чл. 417“ се добавя „ал. 1“. \n2. В ал. 2 думите „представения документ и върху заповедта за изпълнение“ се заменят с „представения в оригинал документ, която се отбелязва по електронната партида чрез Единния портал за електронно правосъдие“.\n3. Създава се нова ал. 4: \n„(4) След издаването на изпълнителния лист съдебните изпълнители получават достъп до електронната заповед за изпълнение и до документа, въз основа на който е издадена заповедта за изпълнение, чрез Единния портал за електронно правосъдие.“ \n4. Досегашната ал. 4 става ал. 5.\n5. Досегашната ал. 5 става ал. 6 и се изменя така:\n„(6) Препис от заповедта за изпълнение и копие от документа, въз основа на който е издадена заповедта за изпълнение с отбелязването за издаден изпълнителен лист, се връчва на длъжника от съдебния изпълнител. Съдебният изпълнител незабавно изпраща до съда по електронен път копие от съобщението заедно с връчените документи с отбелязване за връчването на всеки един от тях.“\n§ 14.\n В чл. 420, ал. 1 след думите „чл. 417“ се добавя „ал. 1“.\n§ 15.\n В чл. 423, ал. 3, изречение четвърто думите „т. 3 и 4“ се заменят с „т. 4 и 5“.\n§ 16.\n В чл. 426 се правят следните изменения и допълнения:\n1. Алинея 1 се изменя така:\n„(1) Съдебният изпълнител пристъпва към изпълнение по молба на заинтересованата страна, в която се посочва номерът на делото и на изпълнителния лист, издаден в електронна форма, след като служебно получи достъп до същия чрез Единния портал за електронно правосъдие или се прилага друг акт, подлежащ на изпълнение.“\n2. Създава се ал. 5:\n„(5) При образуване на изпълнително дело съдебният изпълнител незабавно отбелязва това в съответната електронна партида чрез Единния портал за електронно правосъдие. Докато отбелязването не бъде заличено или не бъде отразено, че отбелязаното изпълнително дело е приключило или е прекратено, последващо изпълнително дело въз основа на същия изпълнителен лист не може да се образува.“\n§ 17\n. В чл. 428, ал. 1, изречение второ думите „връчването й“ се заменят с „връчването на копие от нея“.\n§ 18.\n В чл. 434 се създава ал. 3:\n„(3) Съдебният изпълнител незабавно отбелязва по електронната партида на изпълнителния лист чрез Единния портал за електронно правосъдие връчването му на длъжника, образуването, препращането, прекратяването, приключването на изпълнителното дело, присъединяването и резултата от изпълнението, включително платените на взискателя суми.“\n§ 19.\n В чл. 519, ал. 2 изречение второ се изменя така: „За тази цел кредиторът подава искане за плащане към съответното учреждение, в което посочва номера на изпълнителния лист, издаден в електронна форма.“\nПреходни и заключителни разпоредби\n§ 20.\n Висшият съдебен съвет и министърът на правосъдието привеждат в съответствие с този закон приетите, съответно издадените от тях подзаконови нормативни актове в 6-месечен срок от обнародването на закона в „Държавен вестник“.\n§ 21.\n В Закона за съдебната власт (обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г. и бр. 15, 24, 32 от 2022 г.; Решение № 7 на Конституционния съд от 2022 г. – бр. 56 от 2022 г.; изм., бр. 62 от 2022 г.) се правят следните изменения и допълнения: \n1. В чл. 9 се създават ал. 3 и 4:\n„(3) Заявленията за издаване на заповед за изпълнение, с изключение на заявленията по чл. 417, ал. 1, т. 3, 6 и 10 от Гражданския процесуален кодекс, се разпределят централизирано на принципа на случайния подбор между всички районни съдии в страната, които са определени да разглеждат такива дела съгласно действащите в отделните съдилища правила за разпределение. Делата, образувани по заявления по чл. 417, ал. 1, т. 3, 6 и 10 от Гражданския процесуален кодекс, се разпределят централизирано на принципа на случайния подбор между съдиите съобразно правилата за местната подсъдност по чл. 411, ал. 1, изречение първо от Гражданския процесуален кодекс. \n(4) На всеки 6 месеца съдийската колегия на Висшия съдебен съвет определя степента на натовареност на съдиите от отделните районни съдилища с дела по ал. 3, изречение първо въз основа на данните за общата им натовареност, като прилага правилата по чл. 30, ал. 5, т. 20.“ \n2. В чл. 30, ал. 5 се създава т. 20:\n„20. съдийската колегия приема правила за разпределение на делата между съдиите, които разглеждат дела, разпределени по реда на чл. 9, ал. 3, с цел изравняване на общата им натовареност.“ \n3. В чл. 360в, ал. 2 се създава т. 5:\n„5. достъп на съдебните изпълнители до издадените изпълнителни листове по дела в информационните системи, одобрени от пленума на Висшия съдебен съвет, заповеди за изпълнение по чл. 417, ал. 1 от Гражданския процесуален кодекс, до документите, въз основа на които те са издадени, както и възможност да подават информация за образуване, прекратяване, приключване на изпълнителните дела и за събраните суми по изпълнителните дела.“\n4. В чл. 360з:\nа) създава се нова ал. 3:\n„(3) Електронното дело съдържа информация, получена от съдебните изпълнители съгласно чл. 360в, ал. 2, т. 5, като интеграцията между Единния портал за електронно правосъдие и информационните системи, одобрени от пленума на Висшия съдебен съвет, осигурява възможност за съответния обмен на информация.“;\nб) досегашните ал. 3, 4, 5, 6, 7, 8 и 9 стават съответно ал. 4, 5, 6, 7, 8, 9 и 10.\n§ 22.\n В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г., бр. 13, 15, 57, 61 и 95 от 2016 г., бр. 13, 58 и 103 от 2017 г., бр. 17, 77 и 83 от 2018 г., бр. 1 и 17 от 2019 г., бр. 21, 79 и 109 от 2020 г., бр. 21 от 2021 г. и бр. 102 от 2022 г.) в чл. 263, ал. 3 след думите „чл. 417“ се добавя „ал. 1“.\n§ 23.\n В Закона за управление на отпадъците (обн., ДВ, бр. 53 от 2012 г.; изм., бр. 66 от 2013 г.; Решение № 11 на Конституционния съд от 2014 г. – бр. 61 от 2014 г.; изм., бр. 98 от 2014 г., бр. 14 от 2015 г., бр. 105 от 2016 г., бр. 13, 85, 88 и 102 от 2017 г., бр. 53, 77 и 98 от 2018 г., бр. 1, 25, 56 и 81 от 2019 г., бр. 105 от 2020 г., бр. 14, 18 и 19 от 2021 г. и бр. 17 от 2022 г.) в чл. 10, ал. 5 след думите „чл. 417“ се добавя „ал. 1“.\n§ 24.\n По дела, образувани до влизането в сила на закона, се прилагат досегашните правила.\n§ 25.\n Законът влиза в сила от 1 юли 2024 г. с изключение на § 1 и 2, които влизат в сила от деня на обнародването на закона в „Държавен вестник“. \nЗаконът е приет от 48-ото Народно събрание на 25 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n540"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164370",
    "meta": [],
    "text": "УКАЗ № 19\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за българския жестов език, приет от 48-ото Народно събрание на 24 януари 2023 г.\nИздаден в \nСофия на 27 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за българския жестов език \n(ДВ, бр. 9 от 2021 г.)\n§ 1. \nВ чл. 15 се правят следните изменения и допълнения:\n1. В ал. 1 думата „магистър“ се заменя с „бакалавър“ и накрая се добавя „от професионално направление „Филология“.\n2. В ал. 2 накрая се добавя „и регистрирани като лица, упражняващи свободна професия“.\n§ 2. \nВ чл. 17, ал. 2 накрая се добавя „или свидетелство за валидиране на професионална квалификация, съответно удостоверение за валидиране на професионална квалификация по част от професия“.\n§ 3. \nВ чл. 20, ал. 4 т. 2 се изменя така:\n„2. извършване от компетентните органи на действия по разследването, съдебни следствени и други процесуални действия по реда на Наказателно-процесуалния кодекс, както и при упражняване на правомощия по реда на Закона за Министерството на вътрешните работи.“\n§ 4. \nСъздава се чл. 20а:\n„Чл. 20а. (1) Правото на безвъзмездна преводаческа услуга по чл. 20 е лично. Отказът от това право, както и прехвърлянето му са недействителни.\n(2) Полученият непаричен доход от глухото или сляпо-глухото лице чрез осигурената безвъзмездна преводаческа услуга по чл. 20 не се облага с данък по реда на Закона за данъците върху доходите на физическите лица.“\n§ 5. \nВ чл. 22 се правят следните изменения и допълнения:\n1. В ал. 1 думата „протокол“ се заменя с „предавателно-приемателен протокол“.\n2. Създава се ал. 6:\n„(6) При промяна на обстоятелство, свързано с осигуряването на преводаческата услуга по чл. 20, ал. 1 и 2, глухото или сляпо-глухото лице или упълномощено от него лице е длъжно да уведоми съответната дирекция „Социално подпомагане“ в 7-дневен срок от настъпването на промяната. Уведомлението се подава лично с писмо с известие за доставяне чрез лицензиран пощенски оператор или по електронен път с квалифициран електронен подпис.“\n§ 6. \nВ чл. 23 се правят следните изменения и допълнения:\n1. Досегашният текст става ал. 1.\n2. Създават се ал. 2 и 3:\n„(2) Избраният преводач предоставя преводачески услуги от и на български жестов език въз основа на индивидуалните потребности на глухото или сляпо-глухото лице за срока и в рамките на лимита на осигурената безвъзмездна преводаческа услуга.\n(3) Агенцията за хората с увреждания и Агенцията за социално подпомагане упражняват контрол на дейностите по предоставяне и отчитане на преводачески услуги от и на български жестов език по ред, определен с наредбата по чл. 25, ал. 1.“\n§ 7. \nВ чл. 25 се правят следните изменения и допълнения:\n1. В ал. 2 думите „Максималният размер“ се заменят с „Размерът“, цифрата „4“ се заменя с „ал. 4, т. 1“ и думите „с решение на Министерския съвет по предложение на министъра на труда и социалната политика“ се заменят с „в размер на 5 на сто от минималната работна заплата, установена за страната за съответната година“.\n2. В ал. 3 думите „а по чл. 20, ал. 4, т. 2 – с наредба на министъра на вътрешните работи“ се заличават.\n3. Създава се ал. 4:\n„(4) Осигуряването на безвъзмездна преводаческа услуга по чл. 20, ал. 4, т. 2 и определянето на размер на средствата за заплащане на един час безвъзмездна преводаческа услуга на български жестов език се извършват по реда на Наказателно-процесуалния кодекс и на Закона за Министерството на вътрешните работи.“\n§ 8. \nВ чл. 28, ал. 1, т. 1 думите „чл. 20, ал. 4, т. 2 и“ се заличават.\n§ 9. \nВ § 6, ал. 3 от преходните и заключителните разпоредби след думата „успешно“ се добавя „държавен“, а след думите „професията или“ се добавя „изпит за признаване на квалификация“.\nЗаключителна разпоредба\n§ 10.\n Законът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 24 януари 2023 г. и е подпечатан с официалния печат на Народното събрание.\nЗа председател на Народното събрание: \nРосен Желязков\n488"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164527",
    "meta": [],
    "text": "УКАЗ № 17\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за лечебните заведения, приет от \n48-ото \nНародно събрание на 20 януари 2023 г.\nИздаден в София на 24 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за лечебните заведения \n(обн., ДВ, бр. 62 от 1999 г.; изм., бр. 88 и 113 от 1999 г.; попр., бр. 114 от 1999 г.; изм., бр. 36, 65 и 108 от 2000 г.; Решение № 11 на Конституционния съд от 2001 г. – бр. 51 от 2001 г.; изм., бр. 28 и 62 от 2002 г., бр. 83, 102 и 114 от 2003 г., бр. 70 от 2004 г., бр. 46, 76, 85, 88 и 105 от 2005 г., бр. 30, 34, 59, 80 и 105 от 2006 г., бр. 31, 53 и 59 от 2007 г., бр. 110 от 2008 г., бр. 36, 41, 99 и 101 от 2009 г., бр. 38, 59, 98 и 100 от 2010 г., бр. 45 и 60 от 2011 г., бр. 54, 60 и 102 от 2012 г., бр. 15 и 20 от 2013 г., бр. 47 от 2014 г., бр. 72 и 95 от 2015 г., бр. 81 и 98 от 2016 г., бр. 85, 99, 101 и 103 от 2017 г., бр. 18, 77, 84, 91 и 102 от 2018 г., бр. 13, 24, 42 и 101 от 2019 г., бр. 28, 54, 71, 85, 103 и 110 от 2020 г., бр. 11 от 2021 г. и бр. 8, 32 и 104 от 2022 г.)\n§ 1. \nВ чл. 106а се правят следните изменения и допълнения:\n1. В ал. 4 думите „3 и 5а“ се заменят с „3, 5а и 5б“.\n2. Създава се ал. 5б:\n„(5б) Извън случаите по ал. 1 – 5а, за изпълнение на държавната политика за защита и опазване живота и здравето на гражданите в съответната област, Министерството на здравеопазването субсидира:\n1. лечебни заведения за болнична помощ – многопрофилни болници за активно лечение със смесено държавно и общинско участие в капитала за поддържане готовността им за оказване на медицинска помощ при извънредни ситуации, аварии и катастрофи, включително основно за осигуряване на трудови възнаграждения на персонала и на оперативни разходи за снабдяване с електрическа и/или топлинна енергия, и/или с природен газ и за водоснабдяване;\n2. лечебни заведения за болнична помощ – многопрофилни болници за активно лечение със 100 на сто държавно участие в капитала за поддържане готовността им за оказване на медицинска помощ при извънредни ситуации, аварии и катастрофи, включително основно за осигуряване на трудови възнаграждения на персонала и на оперативни разходи за снабдяване с електрическа и/или топлинна енергия, и/или с природен газ и за водоснабдяване, когато на територията на съответната област няма лечебно заведение по т. 1.“\n3. В ал. 6 думите „ал. 1 – 5а“ се заменят с „ал. 1 – 5б“.\nПреходни и заключителни разпоредби\n§ 2. \nВ Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г. и бр. 18, 32 и 62 от 2022 г.) в чл. 19, ал. 5, изречение второ думите „30 дни“ се заменят с „6 месеца“.\n§ 3. \nКогато до влизането в сила на този закон предсрочно е прекратен мандатът на управителя на Националната здравноосигурителна каса от Народното събрание и не е прието решение за избор на нов управител на Националната здравноосигурителна каса, Народното събрание приема решение за избор на нов управител на Националната здравноосигурителна каса по новия ред.\n§ 4. \nМинистърът на здравеопазването привежда в съответствие с изискванията на този закон наредбата по чл. 106а, ал. 6 в срок до един месец от влизането в сила на този закон.\n§ 5. \nЗаконът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 20 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n419"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164630",
    "meta": [],
    "text": "УКАЗ № 18\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за придобиване и взаимно обслужване (BGR-USA-02) между Министерството на отбраната на Република България и Департамента по отбраната на Съединените американски щати, приет от \n48-ото \nНародно събрание на 20 януари 2023 г.\nИздаден в София на 24 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза ратифициране на Споразумението за придобиване и взаимно обслужване (BGR-USA-02) между Министерството на отбраната на Република България и Департамента по отбраната на Съединените американски щати\nЧлен единствен.\n Ратифицира Споразумението за придобиване и взаимно обслужване (BGR-USA-02) между Министерството на отбраната на Република България и Департамента по отбраната на Съединените американски щати, подписано на 27 юли 2022 г. в София и на 13 септември 2022 г. в Щутгарт.\nЗаконът е приет от 48-ото Народно събрание на 20 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n420"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164516",
    "meta": [],
    "text": "УКАЗ № 9\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за хората с увреждания, приет от \n48-ото \n Народно събрание на 19 януари 2023 г.\nИздаден в София на 24 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за хората с увреждания \n(обн., ДВ, бр. 105 от 2018 г., изм., бр. 24 и 101 от 2019 г., бр. 28, 67 и 105 от 2020 г. и бр. 8 и 18 от 2022 г.)\n§ 1. \nВ чл. 26 се създава ал. 7:\n„(7) Когато лицата са подали заявление-декларация за преосвидетелстване от ТЕЛК не по-късно от три месеца преди изтичане на срока на експертните им решения и е налице забавяне в медицинската експертиза по смисъла на разпоредбите на Закона за здравето, срокът на действие на индивидуалната оценка на потребностите продължава до издаване на новите експертни решения на ТЕЛК или НЕЛК без прекъсване.“\n§ 2. \nВ чл. 70, т. 5 след думата „инвалидност“ се добавя „или пенсия за военна инвалидност, или пенсия за гражданска инвалидност, или наследствена пенсия“.\n§ 3. \nВ преходните и заключителните разпоредби се правят следните изменения:\n1. В § 12, ал. 3 думите „организира дейността по извършване на индивидуалната оценка на потребностите за хората с увреждания и“ се заличават.\n2. Параграф 13 се отменя.\nПреходни и заключителни разпоредби\n§ 4. \nВ Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г. и бр. 8, 17, 18, 32, 41, 58 и 62 от 2022 г.; Решение № 14 на Конституционния съд от 2022 г. – бр. 94 от 2022 г., бр. 102 и 104 от 2022 г.) се правят следните изменения и допълнения:\n1. Създава се чл. 101б:\n„Чл. 101б. (1) Регионалната здравна инспекция уведомява служебно лицата за необходимостта от редовно преосвидетелстване не по-късно от 4 месеца преди изтичане на определения в експертното решение срок на трайно намалена работоспособност/вид и степен на увреждане.\n(2) Когато лицата са подали заявление-декларация за преосвидетелстване не по-късно от три месеца преди изтичане на срока на експертните им решения и от ТЕЛК не са установени видът и степента на увреждане/степента на трайно намалената работоспособност по заявлението, е налице забавяне в медицинската експертиза и се удължава валидността на последното издадено експертно решение до издаване на ново експертно решение.\n(3) До 20-о число на месеца информация за забавяне в медицинската експертиза и за насрочената дата за преосвидетелстване в случаите по ал. 2 се изпраща от регионалните здравни инспекции на заинтересованите органи – НОИ, НЗОК, Агенцията за социално подпомагане, Агенцията за хората с увреждания, Националната агенция за приходите и общината по настоящия адрес на лицето. В случаите, при които няма насрочена дата, структурите на съответната Регионална здравна инспекция изпращат допълнително информацията за определената дата.\n(4) По искане на преосвидетелстваните лица регионалните здравни инспекции изпращат информация за наличието на забавяне в медицинската експертиза, за насрочената дата за преосвидетелстване до осигурители или други органи и организации за упражняването на права в рамките на удължения срок на инвалидност на издадените експертни решения на ТЕЛК и НЕЛК.\n(5) Медицинската документация на лицата, които са подали заявление-декларация за преосвидетелстване и след редовно призоваване не са се явили на преглед в ТЕЛК, се връща в Регионалните картотеки на медицинската експертиза, като удължаването на срока на експертното решение по ал. 2 се счита за прекратено от датата на неявяването, за което в 14-дневен срок се уведомяват заинтересованите лица и органи по ал. 3 и 4 за прекратяване на произтичащите от експертното решение права и подкрепа.“\n2. В чл. 103 се създава ал. 6:\n„(6) Срокът за извършване на експертизата е три месеца от подаване на заявлението-декларация в Регионалната картотека на медицинската експертиза или три месеца от постъпване на жалбата в НЕЛК.“\n3. В чл. 112, ал. 9 изречение второ се изменя така: „През периода на обжалване на експертното решение за трайно намалена работоспособност/вид и степен на увреждане лицето ползва произтичащите права от обжалваното експертно решение, като при намаляване на вида и степента на увреждане, водещи до намаляване или отпадане на отпуснатата подкрепа, преосвидетелстваното лице не възстановява получената в повече сума.“\n4. В § 1 от допълнителните разпоредби се създава нова т. 48:\n„48. „Забавяне в медицинската експертиза“ е неустановяване на вида и степента на увреждане на деца до 16-годишна възраст и на лица, придобили право на пенсия за осигурителен стаж и възраст по чл. 68 от Кодекса за социално осигуряване; степента на трайно намалена работоспособност на лица в трудоспособна възраст, както и за потвърждаване на професионална болест – в тримесечен срок от подаване на необходимото заявление-декларация за преосвидетелстване.“\n§ 5. \nЗапочнатите и неприключени до влизането в сила на този закон производства по преосвидетелстване на лицата пред органите на медицинската експертиза, както и започнатите и неприключени производства до 4 месеца след влизането му в сила, се довършват при прилагане на чл. 101б от Закона за здравето, независимо от срока на подаване на заявление-декларация от лицата или от упълномощени от тях лица, или от законните им представители.\n§ 6. \nВъзобновяват се служебно след получаване на информация от Регионалните здравни инспекции правата и подкрепата на лицата с изтекъл срок на експертно решение, подали заявление-декларация за преосвидетелстване до влизането в сила на този закон, когато е налице забавяне по смисъла на § 1, т. 48 от допълнителните разпоредби на Закона за здравето. Регионалните здравни инспекции изпращат информация на компетентните органи по чл. 101б, ал. 3 от Закона за здравето в 14-дневен срок от влизането в сила на този закон.\n§ 7. \nИнформацията по чл. 101б, ал. 3 от Закона за здравето се изпраща и чрез информационна база данни по чл. 108а, ал. 1 от Закона за здравето, като такава възможност се създава в срок до три месеца от влизането в сила на този закон.\nЗаконът е приет от 48-ото Народно събрание на 19 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n414"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164462",
    "meta": [],
    "text": "УКАЗ № 10\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Кодекса за социално осигуряване, приет от \n48-ото \nНародно събрание на 19 януари 2023 г.\nИздаден в София на 24 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза допълнение на Кодекса за социално осигуряване \n(обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г. и бр. 16, 18, 25, 51, 58 и 62 от 2022 г.)\n§ 1. \nВ § 1, ал. 1, т. 12 от допълнителните разпоредби след думата „изслуженото“ се добавя „календарно“, а след думата „смърт“ се добавя „периодът на наборна или мирновременна алтернативна служба, периодите по чл. 7 от Закона за политическа и гражданска реабилитация на репресирани лица“.\nЗаключителна разпоредба\n§ 2. \nВ Закона за политическа и гражданска реабилитация на репресирани лица (обн., ДВ, бр. 50 от 1991 г.; изм., бр. 52 от 1994 г., бр. 12 от 2004 г., бр. 29 от 2005 г., бр. 30 и 81 от 2006 г., бр. 60 от 2007 г., бр. 26 от 2008 г., бр. 103 от 2009 г., бр. 62 от 2010 г. и бр. 43 от 2016 г.) в чл. 7, т. 1 думите „точки 1 и 2“ се заменят с „т. 1, 2 и 3“.\nЗаконът е приет от 48-ото Народно събрание на 19 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n415"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164583",
    "meta": [],
    "text": "УКАЗ № 13\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумение за финансиране по Механизма за възстановяване и устойчивост между Република България, представлявана от министъра на иновациите и растежа, и Европейския инвестиционен фонд за прилагане и управление на подкрепяните по Механизма за възстановяване и устойчивост в България капиталови операции, приет от 48-ото Народно събрание на 19 януари 2023 г.\nИздаден в София на 24 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза ратифициране на Споразумение за финансиране по Механизма за възстановяване и устойчивост между Република България, представлявана от министъра на иновациите и растежа, и Европейския инвестиционен фонд за прилагане и управление на подкрепяните по Механизма за възстановяване и устойчивост в България капиталови операции\nЧлен единствен.\n Ратифицира Споразумението за финансиране по Механизма за възстановяване и устойчивост между Република България, представлявана от министъра на иновациите и растежа, и Европейския инвестиционен фонд за прилагане и управление на подкрепяните по Механизма за възстановяване и устойчивост в България капиталови операции, подписано на 5 декември 2022 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 19 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n413"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164436",
    "meta": [],
    "text": "УКАЗ № 12\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за кадастъра и имотния регистър, приет от \n48-ото \nНародно събрание на 19 януари 2023 г.\nИздаден в София на 24 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за \nкадастъра и имотния регистър\n(обн., ДВ, бр. 34 от 2000 г.; изм., бр. 45 и 99 от 2002 г., бр. 36 от 2004 г., бр. 39 и 105 от 2005 г., бр. 29 и 30 от 2006 г., бр. 57 и 59 от 2007 г., бр. 36 и 91 от 2008 г., бр. 80 от 2009 г., бр. 19 и 39 от 2011 г., бр. 38 от 2012 г., бр. 15, 66 и 109 от 2013 г., бр. 49 и 98 от 2014 г., бр. 61 от 2015 г., бр. 27 и 57 от 2016 г., бр. 58 и 103 от 2017 г., бр. 42 от 2018 г., бр. 41 и 44 от 2019 г. и бр. 16 от 2021 г.)\n§ 1. \nВ чл. 58б се правят следните изменения:\n1. В ал. 1 т. 4 се изменя така:\n„4. създава и поддържа обща електронна база данни, съдържаща електронните партиди на недвижимите имоти и електронни партидни дела на вписаните актове с приложените към тях документи.“\n2. В ал. 2 т. 2 се изменя така:\n„2. въвежда информацията по ал. 1, т. 4 в електронните партиди със съдържанието по чл. 59 – 64 и вписаните актове с приложените към тях документи в електронните партидни дела;“.\n§ 2. \nВ чл. 65 се правят следните изменения и допълнения:\n1. В ал. 3 след думата „партида“ се добавя „със съдържанието по чл. 59 – 64“.\n2. В ал. 4 в изречение първо след думата „партида“ се добавя „със съдържанието по чл. 59 – 64“, думите „за централния архив по чл. 58б, ал. 1, т. 4“ се заличават, а в изречение второ след думата „изготвя“ се добавя „въз основа на съществуващите персонални партиди“.\n§ 3. \nВ чл. 68, ал. 1 думите „на друг информационен носител“ се заменят с „в електронна форма“.\n§ 4. \nВ чл. 69, ал. 1 в текста преди т. 1 след думата „дело“ се добавя „на хартия и в електронна форма“.\n§ 5. \nВ чл. 71 ал. 2 се изменя така:\n„(2) След издаване на заповедта по чл. 70, ал. 1, при сделка с недвижим имот:\n1. службата по вписванията въвежда информацията в партидата по чл. 65, ал. 3 и вписаните актове с приложените към тях документи в електронното партидно дело;\n2. съдията по вписванията едновременно с вписването проверява съдържанието, идентичността на електронната форма с хартиения носител, подписва партидата по чл. 65, ал. 3 на имота и записва в подлежащия на вписване акт нейния номер.“\n§ 6. \nВ чл. 82 се създават ал. 4 – 6:\n„(4) Разпорежданията по ал. 1 се извършват и по електронен път с квалифициран електронен подпис.\n(5) При извършване на проверката по ал. 1 съдията по вписванията извършва служебно справки по чл. 55, ал. 4, в т.ч. за кадастрални карти и схеми.\n(6) При извършване на проверката по ал. 1 съдията по вписванията не изисква прилагане на документ за платена такса в случаите, когато таксата е платена по електронен път. За документ за платена такса се смята съвкупността от данните за полученото плащане по сметка на Агенцията по вписванията.“\n§ 7. \nВ чл. 84 се създава ал. 5:\n„(5) Вписването се удостоверява и с квалифициран електронен времеви печат по смисъла на Регламент (ЕС) № 910/2014 на Европейския парламент и на Съвета от 23 юли 2014 г. относно електронната идентификация и удостоверителните услуги при електронни трансакции на вътрешния пазар и за отмяна на Директива 1999/93/ЕО (ОВ, L 257/73 от 28 август 2014 г.).“\nЗаключителни разпоредби\n§ 8. \nВ срок до 30 юни 2026 г. Агенцията по вписванията дигитализира наличния хартиен архив в службите по вписванията.\n§ 9. \nМинистърът на правосъдието привежда наредбата по чл. 5, ал. 3 в съответствие с този закон в 6-месечен срок от влизането му в сила.\n§ 10.\n Параграфи 6 и 7 влизат в сила две години след влизането в сила на този закон.\nЗаконът е приет от 48-ото Народно събрание на 19 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n417"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164337",
    "meta": [],
    "text": "УКАЗ № 11\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за трудовата миграция и трудовата мобилност, приет от \n48-ото \nНародно събрание на 19 януари 2023 г.\nИздаден в София на 24 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за трудовата миграция и трудовата мобилност \n(обн., ДВ, бр. 33 от 2016 г.; изм., бр. 97 от 2016 г., бр. 97 от 2017 г., бр. 24 от 2018 г., бр. 34 от 2019 г., бр. 21 от 2021 г. и бр. 41 от 2022 г.)\n§ 1. \nВ чл. 17, ал. 2 се правят следните изменения:\n1. Точка 1 се изменя така:\n„1. работникът – гражданин на трета държава, да притежава висока професионална квалификация:\nа) придобито висше образование, което се удостоверява с диплома, удостоверение или друг официален документ, издаден от компетентен орган, след обучение с продължителност, не по-малка от три академични години, проведено от образователна институция, призната като висше училище от съответната държава, или\nб) когато се отнася за длъжности, включени в списъка, утвърден със заповед на министъра на труда и социалната политика – знания, умения и компетентности, удостоверени чрез официален документ, издаден от компетентен орган, за професионален опит на ниво, сравнимо с придобито висше образование, придобит в срока, посочен в списъка, и които имат отношение към длъжността или сектора, посочени в трудовия договор, или\nв) когато се отнася за длъжности извън буква „б“ – знания, умения и компетентности, които са удостоверени чрез официален документ, издаден от компетентен орган, за поне 5 години професионален опит на равнище, сравнимо с придобито висше образование, и които са свързани с длъжности или сектора, посочени в трудовия договор;“.\n2. В т. 2 думите „за последните“ се заменят с „последно публикуваните от Националния статистически институт за период от“.\n3. В т. 3 числото „12“ се заменя с „6“.\n§ 2. \nВ чл. 20 се правят следните изменения и допълнения:\n1. В ал. 1 думите „две години“ се заменят с „12 месеца“ и накрая се добавя „с изключение на случаите по чл. 33ф, ал. 1 от Закона за чужденците в Република България“.\n2. В ал. 3 думите „чл. 17“ се заменят със „Закона за чужденците в Република България“.\n§ 3. \nВ чл. 23 се правят следните изменения и допълнения:\n1. В текста преди т. 1 думите „които са“ се заличават.\n2. В т. 1, 2 и 3 в началото се добавя „които са“.\n3. Точка 4 се изменя така:\n„4. които имат статут на дългосрочно пребиваващ в Европейския съюз и упражняват своето право да пребивават в Република България с цел извършване на икономическа дейност в качеството си на заето или самостоятелно заето лице;“.\n4. В т. 5 в началото се добавя „които са“.\n5. Създават се т. 6 – 10:\n„6. които са подали молба за международна закрила и очакват решение по своя статут или се ползват с временна закрила в дадена държава членка;\n7. които са подали молба за временна закрила в Република България и очакват решение по своя статут или които се ползват с временна закрила в Република България;\n8. които влизат в Република България по силата на ангажименти, съдържащи се в международно споразумение, което улеснява влизането и временния престой на някои категории физически лица, свързани с търговия и инвестиции, с изключение на граждани на трети държави, които са приети на територията на Република България в качеството на лица, преместени при вътрешнокорпоративен трансфер;\n9. чието експулсиране е било временно преустановено поради фактически или правни основания;\n10. които по силата на споразумения между Европейския съюз и Република България, от една страна, и трети държави, от друга страна, се ползват в качеството на граждани на тези трети държави с права на свободно движение, равностойни на тези на гражданите на Европейския съюз.“\n§ 4. \nВ допълнителните разпоредби се правят следните изменения и допълнения:\n1. В т. 1 думите „необходимата за съответната работа компетентност – придобито висше образование, което се удостоверява с диплома, удостоверение или друг документ, издаден от компетентен орган, след обучение с продължителност не по-малка от три години, проведено от образователна институция, призната като висше училище от съответната държава“ се заменят с „висока професионална квалификация, представляваща:\nа) придобито висше образование, което се удостоверява с диплома, удостоверение или друг официален документ, издаден от компетентен орган, след обучение с продължителност, не по-малка от три академични години, проведено от образователна институция, призната като висше училище от съответната държава, или\nб) когато се отнася за длъжности, включени в списъка, утвърден със заповед на министъра на труда и социалната политика – знания, умения и компетентности, удостоверени чрез официален документ, издаден от компетентен орган, за професионален опит на ниво, сравнимо с придобито висше образование, придобит в срока, посочен в списъка, и които имат отношение към длъжността или сектора, посочени в трудовия договор, или\nв) когато се отнася за длъжности извън буква „б“ – знания, умения и компетентности, които са удостоверени чрез официален документ, издаден от компетентен орган, за поне 5 години професионален опит на равнище, сравнимо с придобито висше образование, и които са свързани с длъжности или сектора, посочени в трудовия договор.“\n2. Създават се т. 34 – 36:\n„34. „Висока професионална квалификация“ е квалификация, която е удостоверена с доказателство за придобито висше образование или за висока степен на професионални умения.\n35. „Висока степен на професионални умения“ е:\nа) когато се отнася за длъжности, включени в списъка, утвърден със заповед на министъра на труда и социалната политика – знания, умения и компетентности, удостоверени чрез официален документ, издаден от компетентен орган, за професионален опит на ниво, сравнимо с придобито висше образование, придобит в срока, посочен в списъка, и които имат отношение към длъжността или сектора, посочени в трудовия договор, или\nб) когато се отнася за длъжности извън буква „а“ – знания, умения и компетентности, които са удостоверени чрез официален документ, издаден от компетентен орган, за поне 5 години професионален опит на равнище, сравнимо с придобито висше образование, и които са свързани с длъжности или сектора, посочени в трудовия договор.\n36. „Професионален опит“ е опитът, който лицето е придобило при действителното и законно упражняване на съответната длъжност.“\nЗаключителни разпоредби\n§ 5. \nВ Закона за чужденците в Република България (обн., ДВ, бр. 153 от 1998 г.; изм., бр. 70 от 1999 г., бр. 42 и 112 от 2001 г., бр. 45 и 54 от 2002 г., бр. 37 и 103 от 2003 г., бр. 37 и 70 от 2004 г., бр. 11, 63 и 88 от 2005 г., бр. 30 и 82 от 2006 г., бр. 11, 29, 52, 63 и 109 от 2007 г., бр. 13, 26, 28 и 69 от 2008 г., бр. 12, 32, 36, 74, 82, 93 и 103 от 2009 г., бр. 73 от 2010 г., бр. 9 и 43 от 2011 г., бр. 21 и 44 от 2012 г., бр. 16, 23, 52, 68, 70 и 108 от 2013 г., бр. 53 от 2014 г., бр. 14, 79 и 80 от 2015 г., бр. 15, 33, 97, 101 и 103 от 2016 г., бр. 97 от 2017 г., бр. 14, 24, 56 и 77 от 2018 г., бр. 1, 24, 34, 58 и 101 от 2019 г., бр. 17, 28, 44, 60, 89 и 98 от 2020 г., бр. 21 от 2021 г. и бр. 22 от 2022 г.) се правят следните изменения и допълнения:\n1. В чл. 8:\nа) създава се нова ал. 4:\n„(4) Не се изисква виза, разрешение за работа или друго разрешение, освен разрешение тип „Синя карта на ЕС“, когато чужденец, притежаващ валидно разрешение тип „Синя карта на ЕС“, издадено от държава – членка на Европейския съюз, която прилага изцяло достиженията на правото от Шенген, влезе и пребивава в Република България.“;\nб) досегашната ал. 4 става ал. 5.\n2. В чл. 33к:\nа) алинеи 1, 2 и 3 се изменят така:\n„(1) Разрешение за продължително пребиваване и работа тип „Синя карта на ЕС“ могат да получат чужденци, които отговарят на условията за упражняване на висококвалифицирана заетост съгласно българското законодателство и:\n1. притежават виза по чл. 15, ал. 1 или разрешение за всички видове продължително пребиваване в Република България, което се заменя с разрешението тип „Синя карта на ЕС“, или\n2. отговарят на условията за упражняване на висококвалифицирана заетост съгласно българското законодателство и на които е предоставена международна закрила в Република България или държава – членка на Европейския съюз, по смисъла на Закона за убежището и бежанците.\n(2) Разрешение за продължително пребиваване и работа тип „Синя карта на ЕС“ се издава за срок до 5 години, но не по-кратък от 24 месеца. Когато срокът на трудовия договор е по-кратък от 24 месеца, разрешението се издава за срока на договора, удължен с три месеца, но за максимален срок от 24 месеца. Разрешението по изречение първо може да се подновява при наличие на основания за преиздаването му.\n(3) Заявление за издаване на разрешението по ал. 1 се подава на хартиен носител или по електронен път след създаване на технически условия в дирекция „Миграция“ или при областните дирекции на Министерството на вътрешните работи, от работодателя или упълномощено от него лице или от чужденеца. Когато чужденецът има разрешение за продължително пребиваване или има предоставена международна закрила, срокът за подаване на заявлението е до 60 дни преди изтичане на пребиваването му. Когато срокът на валидност на притежаваното от чужденеца по изречение второ разрешение за пребиваване изтече, докато се вземе решение по заявлението, му се издава документ, удостоверяващ това обстоятелство. Не се изисква чужденецът с разрешено право на продължително пребиваване в страната при първоначално кандидатстване за разрешение по ал. 1 да е извън територията на Република България. Заявлението по ал. 1 може да бъде подадено и в дирекция „Миграция“, независимо от адреса на пребиваване на чужденеца. Заявлението на картовия документ се подава по адреса на пребиваване на чужденеца.“;\nб) в ал. 5:\nаа) в текста преди т. 1 накрая се добавя „в зависимост от начина на подаване по ал. 3, на хартиен носител или в електронен формат“;\nбб) в т. 2 се създава изречение второ: „В случаите по ал. 1, т. 2 свидетелството за съдимост се издава от държавата, която е предоставила статут на международна закрила на чужденеца.“;\nвв) в т. 5 думите „и опит“ се заменят с „и/или опит“;\nгг) в т. 7 думите „документа за пребиваване на работника – чужденец“ се заменят с „разрешение за продължително пребиваване и работа тип „Синя карта на ЕС“;\nв) в ал. 6 думите „и на териториалните дирекции на Държавна агенция „Национална сигурност“, след което в тридневен срок се изпращат и в оригинал“ се заличават, а след думата „посочения“ се добавя „постоянен“;\nг) в ал. 7 думата „7-дневен“ се заменя с „10-дневен“;\nд) в ал. 8:\nаа) в изречение първо след думите „Агенцията по заетостта“ се добавя „и Държавна агенция „Национална сигурност“, думата „14-дневен“ се заменя с „10-дневен“, а думите „като документите по ал. 5, т. 5 се изпращат и в оригинал“ се заличават;\nбб) изречение трето се заличава;\nвв) в изречение четвърто думата „14-дневен“ се заменя с „10-дневен“, а думите „10 дни“ се заменят с „три дни“;\nе) в ал. 9 думите „14 дни“ се заменят с „10 дни“;\nж) в ал. 10 думите „7 дни“ се заменят с „10 дни“, създава се ново изречение второ: „Ако Агенцията по заетостта не уведоми в този срок дирекция „Миграция“ за нередовности в документите и за необходимост от предоставяне на допълнителни документи от заявителя, се приема, че документите са редовни и няма необходимост от предоставяне на допълнителни документи.“, а досегашното изречение второ става изречение трето;\nз) в ал. 11 думата „7-дневен“ се заменя с „10-дневен“;\nи) в ал. 12 думите „Когато заявлението по ал. 5 е подадено от работодател или упълномощено от него лице, дирекция „Миграция“ изпраща по електронен път на работодателя“ се заменят с „Дирекция „Миграция“ изпраща по електронен път на заявителя“;\nк) в ал. 13 изречение първо се изменя така: „В срок до 20 дни от изпращането на съобщението по ал. 12 чужденецът трябва да предприеме действия по подаване на заявление за издаване на виза по чл. 15, ал. 1 в случаите по ал. 1.“, а в изречение второ думите „и Държавна агенция „Национална сигурност“ се заличават;\nл) в ал. 14 думите „с виза по чл. 15, ал. 1“ се заменят с „на едно от основанията по чл. 33к, ал. 1, т. 1“, а думите „и задължителна медицинска застраховка, валидна на територията на Република България за целия срок на пребиваване, когато не е осигурен по Закона за здравното осигуряване“ се заличават;\nм) в ал. 17 думите „един месец“ се заменят с „15 дни“, а думата „14-дневен“ се заменя с „13-дневен“;\nн) в ал. 18, изречение второ думите „ал. 5 – 11, 16 и 17, като след представяне на писмено становище от Агенцията по заетостта се издава разрешение за продължително пребиваване и работа тип „Синя карта на ЕС“ се заменят с „ал. 26 при смяна на работодател през първите 12 месеца на висококвалифицирана заетост или ал. 27 при смяна на работодател след изтичане на първите 12 месеца на висококвалифицирана заетост“;\nо) създават се ал. 23 – 27:\n„(23) На притежателя на Синя карта на ЕС, издадена въз основа на висока степен на професионални умения по смисъла на чл. 17, ал. 2, т. 1, буква „в“ от Закона за трудовата миграция и трудовата мобилност, се издава разрешение за пребиваване съгласно изискванията на Регламент (ЕО) № 1030/2002, като в полето „забележка“ се отбелязва „[Длъжност, която не е посочена в списъка, съдържащ се в правилника за прилагане на Закона за трудовата миграция и трудовата мобилност]“.\n(24) На притежателя на Синя карта на ЕС, на когото е предоставена международна закрила по смисъла на чл. 33к, ал. 1, т. 2, се издава разрешение за пребиваване съгласно изискванията на Регламент (ЕО) № 1030/2002, като в полето „забележка“ се отбелязва „Международна закрила, предоставена от [името на държавата членка] на [дата]“. При оттегляне на предоставената международна закрила на притежателя на Синя карта на ЕС се издава ново разрешение за пребиваване без вписване на забележката по изречение първо.\n(25) Директорът на дирекция „Миграция“ или оправомощено от него длъжностно лице извършва проверка по служебен ред за наличие на международна закрила на чужденеца, предоставена от друга държава – членка на Европейския съюз, по смисъла на чл. 33к, ал. 1, т. 2 към момента на издаване на разрешението за продължително пребиваване и работа тип „Синя карта на ЕС“ и издава или отказва издаване на разрешение за продължително пребиваване и работа тип „Синя карта на ЕС“, като при издаване на разрешението се вписва забележката по ал. 24.\n(26) При смяна на работодател съгласно чл. 20, ал. 2 от Закона за трудовата миграция и трудовата мобилност през първите 12 месеца на висококвалифицирана заетост, новият работодател или упълномощено от него лице или чужденецът подава заявление за смяна на работодател на хартиен носител или по електронен път след създаване на технически условия в дирекция „Миграция“ или в отдел/сектор/група „Миграция“ при областните дирекции на Министерството на вътрешните работи, като към заявлението се прилагат документите по ал. 5, т. 6 – 8. След предоставяне в 7-дневен срок на становище от Агенция по заетостта по обстоятелствата по изречение първо, които са се променили, директорът на дирекция „Миграция“ или оправомощено от него длъжностно лице издава или отказва издаване на новото разрешение за продължително пребиваване и работа тип „Синя карта на ЕС“ в срок до 30 дни от подаване на заявлението.\n(27) При смяна на работодател след изтичане на първите 12 месеца на висококвалифицирана заетост притежателят на Синя карта на Европейския съюз може да смени работодателя си след подаване на уведомление по образец на хартиен носител или по електронен път след създаване на технически условия до дирекция „Миграция“ от новия работодател.“\n3. В чл. 33л:\nа) в ал. 1 след думата „пребивавал“ се добавя „законно“, думите „18 месеца“ се заменят с „12 месеца“, а след думата „подава“ се добавя „от работодателя или упълномощено от него лице или от чужденеца“;\nб) алинея 4 се изменя така:\n„(4) Работодателят в Република България или упълномощено от него лице или чужденецът, притежател на Синя карта на ЕС, издадена от друга държава членка на Европейския съюз, подава на хартиен носител или по електронен път след създаване на технически условия в дирекция „Миграция“ или в отдел/сектор/група „Миграция“ при областните дирекции на Министерството на вътрешните работи заявление по образец съгласно правилника за прилагане на закона, към което прилага документите по чл. 33к, ал. 5 и заверено копие на Синята карта на ЕС, издадена от първата държава членка. Чужденецът, притежател на Синя карта на ЕС, издадена от друга държава – членка на Европейския съюз, има право да започне работа в Република България в срок не по-късно от 30 дни след датата на подаване на заявлението, освен ако директорът на дирекция „Миграция“ или оправомощено от него длъжностно лице откаже издаването на разрешение за продължително пребиваване и работа тип „Синя карта на ЕС“.“\n4. В чл. 33м:\nа) в ал. 1 след думите „като притежател на синя карта на ЕС“ се добавя „на национално разрешение за пребиваване за висококвалифицирана трудова заетост, на разрешение за изследовател, на разрешение за студент или в качеството на лице, на което е предоставена международна закрила“, а накрая се добавя „като притежател на Синя карта на ЕС“;\nб) в ал. 2 думите „по-къси“ се заменят с „по-кратки“.\n5. В чл. 33н:\nа) в ал. 1 думите „две години“ се заменят с „12 месеца“, а накрая се добавя „с изключение на случаите по чл. 33ф, ал. 1“;\nб) в ал. 3 след думите „без работа“ се добавя „през първите 24 месеца на висококвалифицирана заетост“, след думите „7 работни дни“ се добавя „след прекратяване на трудовото му правоотношение“ и се създава изречение второ: „След изтичане на първите 24 месеца притежателят на Синя карта на ЕС има право в рамките на 6 месеца да търси и започне работа, след като се е регистрирал в Агенцията по заетостта в срок от 7 работни дни след прекратяване на трудовото му правоотношение, и може да ползва посреднически услуги за заетост съгласно Закона за насърчаване на заетостта.“;\nв) в ал. 4 след думата „три“ се добавя „съответно 6“.\n6. В чл. 33о:\nа) в ал. 3:\nаа) в текста преди т. 1 думата „лично“ се заменя с „на хартиен носител или по електронен път при създаване на технически условия“;\nбб) създава се т. 7:\n„7. свидетелство за съдимост от държава по произход или държава по постоянно пребиваване.“;\nб) в ал. 5 думите „се подава“ се заменят с „може да се подаде“, а след думите „Република България“ се добавя „съобразно издадената виза“;\nв) в ал. 8 думата „подава“ се заменя с „лично подава на хартиен носител или по електронен път при създаване на технически условия“;\nг) в ал. 13 думите „14 дни“ се заменят с „15 дни“, а думата „14-дневен“ се заменя с „13-дневен“.\n7. В глава трета „в“ се създават чл. 33у и 33ф:\n„Чл. 33у. (1) Притежателят на Синя карта на ЕС може да изпълнява трудовите си задължения в режим на работа от разстояние, ако това е уговорено в трудовия договор на чужденеца или в допълнително споразумение към него при условията и по реда, определени с Кодекса на труда.\n(2) При преминаване към работа от разстояние работодателят или упълномощено от него лице уведомява незабавно дирекция „Миграция“.\n(3) В случай на преминаване в режим на работа от разстояние в друго населено място, различно от посоченото в разрешението за пребиваване на притежателя на Синя карта на ЕС, работодателят или упълномощено от него лице или чужденецът следва да промени адресната си регистрация при условия и по ред, определени със Закона за гражданската регистрация.\nЧл. 33ф. (1) Притежателят на Синя карта на ЕС, издадена от Република България, може да влезе и пребивава в държава – членка на Европейския съюз, за срок до 90 дни в рамките на период от 180 дни с цел извършване на конкретна служебна работа.\n(2) Притежателят на Синя карта на ЕС, издадена от друга държава – членка на Европейския съюз, може да влезе и да пребивава на територията на България с цел извършване на конкретна служебна дейност за срок до 90 дни в рамките на 180 дни. Ако извършването на служебната дейност е планирано за или надвиши 90 дни в рамките на 180 дни, притежателят на Синя карта на ЕС следва да подаде заявление за издаване на Синя карта на ЕС в България, ако от издаването на картата му от първата държава членка са изминали най-малко 12 месеца, или незабавно да преустанови трудовата си дейност на територията на страната.“\n8. В чл. 40, ал. 1 се създават т. 14 – 22:\n„14. се установи, че синята карта на ЕС или представените документи за издаването \nй\n са били придобити чрез измама, неистински или преправени;\n15. се установи, че притежателят на синя карта на ЕС няма валиден трудов договор за висококвалифицирана трудова заетост;\n16. се установи, че за притежателя на синя карта на ЕС не са изпълнени условията на чл. 17, ал. 2 от Закона за трудовата миграция и трудовата мобилност;\n17. се установи, че притежателят на синя карта на ЕС представлява реална и сериозна заплаха за националната сигурност и обществения ред или общественото здраве;\n18. се установи, че работодателят на притежател на синя карта на ЕС не е изпълнил своите задължения, свързани със социално осигуряване, данъчно облагане, трудовите права или условията на труд спрямо притежателя на синя карта на ЕС;\n19. се установи, че за притежателя на синя карта на ЕС не са изпълнени условията, предвидени в приложимото право, определени в колективни трудови договори или установени в практиките за висококвалифицирана трудова заетост в съответните сектори на заетост;\n20. се установи, че притежателят на синя карта на ЕС не е спазил съответните процедури по чл. 33н;\n21. се установи, че притежателят на синя карта на ЕС не разполага с валиден паспорт или заместващ го документ, като преди отнемане на правото на пребиваване на чужденеца се предоставя едномесечен срок да представи такъв документ;\n22. се установи, че притежателят на синя карта на ЕС е нарушил условията за влизане и пребиваване в държава – членка на Европейския съюз, по чл. 33ф, ал. 1.“\n9. В § 1 от допълнителните разпоредби:\nа) в т. 20, буква „б“ накрая се добавя „или подписана чрез квалифициран електронен подпис и подадена по електронен път след създаване на технически условия“;\nб) създава се т. 22:\n„22. „Служебна дейност“ е временна дейност, пряко свързана със стопанските интереси на работодателя и с професионалните задължения на притежателя на Синя карта на ЕС въз основа на трудовия договор, включително участие във вътрешни или външни бизнес срещи, участие в конференции или семинари, водене на преговори по бизнес сделки, извършване на продажби или маркетингови дейности, проучване на бизнес възможности или участие в и преминаване на обучение.“\n§ 6. \nВ Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г. и бр. 18, 32 и 62 от 2022 г.) се правят следните допълнения:\n1. В чл. 33, ал. 1 се създава т. 4б:\n„4б. чуждите граждани, на които е издадено разрешение за пребиваване и работа тип „Синя карта на ЕС“;“.\n2. В чл. 34, ал. 2 се създава т. 2б:\n„2б. за лицата по чл. 33, ал. 1, т. 4б – от датата на получаване на разрешение за пребиваване и работа тип „Синя карта на ЕС“;“.\n§ 7. \nВ Закона за българските лични документи (обн., ДВ, бр. 93 от 1998 г.; изм., бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г., бр. 35, 47, 82 и 102 от 2009 г., бр. 26 и 100 от 2010 г., бр. 9 и 23 от 2011 г.; Решение № 2 на \nКонституционния\n съд от 2011 г. – бр. 32 от 2011 г.; изм., бр. 55 от 2011 г., бр. 21, 42 и 75 от 2012 г., бр. 23 и 70 от 2013 г., бр. 53 от 2014 г., бр. 14, 79 и 80 от 2015 г., бр. 33, 81, 97 и 101 от 2016 г., бр. 85 и 97 от 2017 г., бр. 14 и 24 от 2018 г., бр. 1, 12, 17, 24, 34, 58 и 101 от 2019 г., бр. 60, 69, 98 и 101 от 2020 г., бр. 21 от 2021 г. и бр. 32 от 2022 г.) се правят следните изменения и допълнения:\n1. В чл. 9, ал. 3 думите „т. 7 и 7б“ се заменят с „т. 7б“.\n2. В чл. 18, ал. 5, т. 15 накрая се добавя „с изключение на случаите по чл. 59, ал. 2, т. 7“.\n3. В чл. 59, ал. 2, т. 7 цифрата „4“ се заменя с „5“, а думите „условието за достъп до пазара на труда“ се заменят със „съответната забележка съобразно разпоредбите на Закона за чужденците в Република България, когато е приложимо“.\nЗаконът е приет от 48-ото Народно събрание на 19 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n416"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164508",
    "meta": [],
    "text": "УКАЗ № 16\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за контрол по прилагане на ограничителните мерки с оглед на действията на Русия, дестабилизиращи положението в Украйна, приет от 48-ото Народно събрание на 13 януари 2023 г.\nИздаден в \nСофия на 24 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза контрол по прилагане на ограничителните мерки с оглед на действията на Русия, дестабилизиращи положението в Украйна\nГлава първа\nОБЩИ РАЗПОРЕДБИ\nЧл. 1. \nТози закон урежда осъществяването на контрол при прилагане на забраните и дерогациите по член 3м, параграфи 5 и 7 от Регламент (ЕС) № 833/2014 относно ограничителни мерки с оглед на действията на Русия, дестабилизиращи положението в Украйна (OB, L 229/1 от 31 юли 2014 г.), наричан по-нататък „Регламент (ЕС) № 833/2014“, и неговите последващи изменения и допълнения.\nЧл. 2. \n(1) Забранява се продажбата на суров нефт, превозван по море, и на нефтопродукти, изброени в приложение XXV от Регламент (ЕС) № 833/2014, с произход от Русия или изнасяни от Русия, внесени въз основа на дерогация, разрешена от Министерския съвет съгласно член 3м, параграф 5 от Регламент (ЕС) № 833/2014 на купувачи, разположени в друга държава членка или в трета страна. \n(2) Забраняват се трансферът и транспортът към други държави членки или трети държави, както и продажбата на купувачи в други държави членки или в трети държави на нефтопродукти с код по КН 27 10, получени от суров нефт, внесен въз основа на дерогация, разрешена от Министерския съвет съгласно члeн 3м, параграф 5 от Регламент (ЕС) № 833/2014.\n(3) Забраните по ал. 2 не се прилагат за нефтопродукти с код по КН 27 10:\n1. при зареждането или презареждането на местни и чуждестранни моторни превозни средства, плавателни и въздухоплавателни средства;\n2. продажбата, доставката, трансфера и износа за Украйна на нефтопродукти, изброени в приложение XXXI от Регламент (ЕС) № 833/2014, получени от суров нефт, внесени съгласно член 3м, параграф 5 от Регламент (ЕС) № 833/2014, за които е разрешена дерогация от Министерския съвет по член 3м, параграф 7 от същия регламент, при условие че:\na) продуктите са предназначени само за употреба в Украйна;\nб) с продажбата, доставката, трансфера или износа не се цели заобикаляне на забраните по ал. 2;\n3. продажбата, доставката, трансфера и износа към трети държави на нефтопродукти, изброени в приложение XXXII от Регламент (ЕС) № 833/2014, получени от суров нефт, внесен съгласно член 3м, параграф 5 от Регламент (ЕС) № 833/2014, в рамките на квотите за обем на износа, посочени в същото приложение, за които е разрешена дерогация от Министерския съвет по член 3м, параграф 7 от същия регламент, при условие че:\na) продуктите не могат да бъдат съхранявани на територията на страната поради рискове за околната среда и за безопасността;\nб) с продажбата, доставката, трансфера или износа не се цели заобикаляне на забраните по ал. 2.\nГлава втора\nРЕД ЗА ПРИЛАГАНЕ НА ЗАБРАНИТЕ И ДЕРОГАЦИИТЕ\nЧл. 3. \n(1) За целите на прилагане на чл. 2, ал. 2 при трансфер и транспорт към други държави членки или трети държави, както и при продажбата на купувачи в други държави членки или в трети държави на нефтопродукти с код по КН 27 10 лицата удостоверяват с декларация обстоятелството дали нефтопродуктите с код по КН 27 10 са или не са получени от суров нефт, внесен въз основа на дерогацията, предоставена съгласно член 3м, параграф 5 от Регламент (ЕС) № 833/2014. \n(2) В случаите по чл. 2, ал. 3, т. 2 лицата удостоверяват с декларация следните обстоятелства:\n1. предназначението на продуктите е само за употреба в Украйна, и \n2. с продажбата, доставката, трансфера или износа не се цели заобикаляне на забраните по чл. 2, ал. 2. \n(3) В случаите по чл. 2, ал. 3, т. 3 лицата удостоверяват с декларация следните обстоятелства:\n1. с продажбата, доставката, трансфера или износа не се цели заобикаляне на забраните по ал. 2, и\n2. продуктите не могат да бъдат съхранявани на територията на страната поради рискове за околната среда и за безопасността.\n(4) Декларациите по ал. 1 – 3 съпровождат стоките, като екземпляр от тях се предоставя на контролните органи.\n(5) Декларациите по ал. 1 – 3 се издават по образец, утвърден от министъра на финансите.\nЧл. 4. \nЛицата по чл. 3 отразяват в отчетността си издадените декларации, съхраняват екземпляр от нея и осигуряват проследимост на декларираните обстоятелства, за което предоставят документи на контролните органи.\nЧл. 5. \nПри квотите за обем на износа, посочени в приложение XXXII от Регламент (ЕС) № 833/2014, се прилага принципът „първият дошъл е първи обслужен“ до изчерпване на количествата.\nГлава трета\nКОНТРОЛНИ ОРГАНИ\nЧл. 6. \nКонтролът по прилагане на забраните и дерогациите по член 3м, параграфи 5 и 7 от Регламент (ЕС) № 833/2014 се осъществява от Агенция „Митници“ и Националната агенция за приходите.\nЧл. 7. \n(1) Агенция „Митници“ осъществява контрол при прилагане на забраните и дерогациите по член 3м, параграфи 5 и 7 от Регламент (ЕС) № 833/2014 към трети държави.\n(2) Националната агенция за приходите осъществява контрол при прилагане на забраните и дерогациите по член 3м, параграфи 5 и 7 от Регламент (ЕС) № 833/2014 към други държави членки.\nГлава четвърта\nАДМИНИСТРАТИВНОНАКАЗАТЕЛНИ\nРАЗПОРЕДБИ\nЧл. 8. \n(1) Лице, което наруши забраните по чл. 2, ал. 1 и 2, се наказва с имуществена санкция в размер от 20 000 до 50 000 лв. \n(2) При повторно нарушение по ал. 1 имуществената санкция е в размер от 50 000 до 100 000 лв.\nЧл. 9. \n(1) Лице, което наруши разпоредбите на чл. 3, се наказва с имуществена санкция в размер от 5000 до 10 000 лв. \n(2) При повторно нарушение по ал. 1 имуществената санкция е в размер от 10 000 до 20 000 лв.\nЧл. 10.\n Лице, което декларира непълни, неточни или неверни данни, се наказва с имуществена санкция в размер от 5000 до 10 000 лв., освен ако деянието не съставлява престъпление.\nЧл. 11.\n (1) Актовете за установяване на административни нарушения се съставят от митническите органи или от органите по приходите на Националната агенция за приходите, а наказателните постановления се издават от директора на Агенция „Митници“ или изпълнителния директор на Националната агенция за приходите, или оправомощени от тях длъжностни лица.\n(2) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.\nПРЕХОДНИ И ЗАКЛЮЧИТЕЛНИ РАЗПОРЕДБИ\n§ 1. \nВ Закона за концесиите (обн., ДВ, бр. 96 от 2017 г.; изм., ДВ, бр. 103 от 2017 г., бр. 7 и 15 от 2018 г., бр. 25, 60 и 79 от 2019 г. и бр. 17 от 2021 г.) се правят следните допълнения:\n1. В чл. 24 се създава ал. 3:\n„(3) Не се възлагат концесии за осъществяване на дейности в стратегически обекти от значение за националната сигурност, засягащи нефт и продукти от нефтен произход, произведени от суров нефт, на лица, попадащи в обхвата на член 5к от Регламент (ЕС) № 833/2014 относно ограничителни мерки с оглед на действията на Русия, дестабилизиращи положението в Украйна (OB, L 229/1 от 31 юли 2014 г.) с неговите последващи изменения.“\n2. В чл. 146, ал. 1 се създава т. 6:\n„6. при възлагане на концесия в случаите по чл. 24, ал. 3.“\n§ 2. \n(1) Възложените концесии по Закона за концесиите до влизането в сила на този закон за осъществяване на дейности в стратегически обекти от значение за националната сигурност, засягащи нефт и продукти от нефтен произход, произведени от суров нефт, с произход Русия или изнесени от Русия, на лица, попадащи в обхвата на член 5к от Регламент (ЕС) № 833/2014 относно ограничителни мерки с оглед на действията на Русия, дестабилизиращи положението в Украйна (OB, L 229/1 от 31 юли 2014 г.) с неговите последващи изменения, се прекратяват в едномесечен срок от получаването на положително решение на Европейската комисия по § 3. Дейностите, възложени с концесионния договор, се запазват и се осъществяват от държавата, като за достъпа се събират такси, определени с акт на Министерския съвет, и се гарантира достъпът до стратегическите обекти с оглед обезпечаване на дейността на лицата, опериращи в тях. \n(2) В едномесечен срок от обнародването на този закон Министерският съвет изготвя документите за нотификация по Регламент (ЕС) № 833/2014 относно ограничителни мерки с оглед на действията на Русия, дестабилизиращи положението в Украйна. \n§ 3. \nЗаконът влиза в сила от 5 февруари 2023 г. с изключение на:\n1. параграф 1 и § 2, ал. 1, които влизат в сила три дни след положително решение от Европейската комисия по процедура за нотификация за съответствието им с Регламент (ЕС) № 833/2014 относно ограничителни мерки с оглед на действията на Русия, дестабилизиращи положението в Украйна;\n2. параграф 2, ал. 2, която влиза в сила от деня на обнародването на закона в „Държавен вестник“.\nЗаконът е приет от 48-ото Народно събрание на 13 януари 2023 г. и е подпечатан с официалния печат на Народното събрание.\nЗа председател на Народното събрание: \nРосен Желязков\n306"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164530",
    "meta": [],
    "text": "УКАЗ № 8\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за административното регулиране на икономическите дейности, свързани с нефт и продукти от нефтен произход, приет от 48-ото Народно събрание на 13 януари 2023 г.\nИздаден в \nСофия на 24 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за административното регулиране на икономическите дейности, свързани с нефт и продукти от нефтен произход \n(обн., ДВ, бр. 62 от 2018 г.; изм., бр. 13, 17 и 83 от 2019 г., бр. 9, 28 и 51 от 2020 г. и бр. 15 и 102 от 2021 г.)\n§ 1. \nВ чл. 2, ал. 1 се създава т. 8:\n„8. производство на енергийни продукти от нефт и продукти от нефтен произход в обекти, част от или прилежащи към критична инфраструктура по смисъла на чл. 25а.“\n§ 2. \nВ чл. 3, ал. 1 след думите „ал. 1“ се добавя „т. 1 – 6“.\n§ 3. \nВ чл. 4 се правят следните изменения и допълнения:\n1. В ал. 1:\nа) в текста преди т. 1 след думите „министъра на икономиката“ се добавя „и индустрията“;\nб) в т. 1 накрая се добавя „включително по чл. 27б, ал. 1“;\nв) в т. 4 след думите „Министерството на икономиката“ се добавя „и индустрията“;\nг) създава се т. 10:\n„10. възлага на консултативния съвет да извършва проверки по реда на чл. 27а на лицата по чл. 2, ал. 1, т. 8.“\n2. В ал. 2:\nа) в текста преди т. 1 след думите „министърът на икономиката“ се добавя „и индустрията“;\nб) в т. 5 след думите „министъра на икономиката“ се добавя „и индустрията“.\n3. В ал. 3:\nа) след думите „министъра на икономиката“ се добавя „и индустрията“;\nб) създава се изречение второ: „Обжалването не спира изпълнението на заповедта по чл. 27б, ал. 1.“\n4. В ал. 4 след думите „Министърът на икономиката“ се добавя „и индустрията“.\n§ 4. \nВ чл. 5 се правят следните изменение и допълнения:\n1. В ал. 1 накрая се добавя „и индустрията“.\n2. В ал. 2 след думите „Министерството на икономиката“ се добавя „и индустрията“, а след думите „Националната агенция за приходите“ се добавя „Комисията за защита на конкуренцията, Държавна агенция „Национална сигурност“.\n3. В ал. 3 след думите „министърът на икономиката“ се добавя „и индустрията“.\n4. В ал. 4 накрая се добавя „и индустрията“.\n5. В ал. 5 навсякъде след думите „министъра на икономиката“ се добавя „и индустрията“.\n§ 5. \nВ чл. 6, ал. 1 се правят следните изменения и допълнения: \n1. Създават се нови т. 2 и 3:\n„2. предлага на министъра на икономиката и индустрията назначаване на особен търговски управител в случаите по чл. 27а, ал. 2;\n3. взаимодейства с държавните органи, включително с органите на изпълнителната власт и органите на местното самоуправление, както и с институции и неправителствени организации;“. \n2. Досегашните т. 2 и 3 стават съответно т. 4 и 5. \n§ 6. \nВ чл. 7 се правят следните допълнения:\n1. В ал. 1 в текста преди т. 1 след думите „ал. 1“ се добавя „т. 1 – 6“.\n2. В ал. 2 след думите „ал. 1“ се добавя „т. 1 – 6“.\n§ 7. \nВ чл. 16 се правят следните допълнения:\n1. В ал. 1 след думите „Министерството на икономиката“ се добавя „и индустрията“.\n2. В ал. 2 след думите „ал. 1“ се добавя „т. 1 – 6“.\n3. В ал. 3 след думите „министъра на икономиката“ се добавя „и индустрията“.\n4. В ал. 4 след думите „ал. 1“ се добавя „т. 1 – 6“.\n§ 8. \nВ чл. 17 в текста преди т. 1 след думите „Министерството на икономиката“ се добавя „и индустрията“, след думите „ал. 1“ се добавя „т. 1 – 6“ и след думите „министъра на икономиката“ се добавя „и индустрията“.\n§ 9. \nВ чл. 22 се правят следните допълнения:\n1. В ал. 1 след думите „Министерството на икономиката“ се добавя „и индустрията“.\n2. В ал. 2:\nа) в т. 7 накрая се добавя „и индустрията“;\nб) в т. 9 след думите „ал. 1“ се добавя „т. 1 – 6“.\n§ 10.\n В чл. 23 се правят следните допълнения:\n1. В ал. 1:\nа) в текста преди т. 1 след думите „Министърът на икономиката“ се добавя „и индустрията“;\nб) в т. 2 след думите „ал. 1“ се добавя „т. 1 – 6“.\n2. В ал. 7 след думите „Министерството на икономиката“ се добавя „и индустрията“.\n§ 11.\n В глава трета се създава чл. 25а:\n„Чл. 25а. Обектите на критична инфраструктура, представляващи стратегически обекти от значение за националната сигурност в сектор енергетика, предназначени за производство, преработка, обработка, съхраняване и пренос на нефт, в т. ч. по тръбопроводи, и на енергийни продукти, подлежат на надзор по реда на този закон от министъра на икономиката и индустрията.“\n§ 12.\n Създава се глава четвърта „а“ с чл. 27а – 27г:\n„Глава четвърта „а“\nНАЗНАЧАВАНЕ НА ОСОБЕН ТЪРГОВСКИ УПРАВИТЕЛ\nЧл. 27а. (1) Министърът на икономиката и индустрията, по собствена инициатива или по сигнал от административен орган, възлага на представителите на консултативния съвет да инициират проверка в рамките на компетентността на органа, чийто представител са, по отношение на лица, опериращи обекти на критична инфраструктура по смисъла на чл. 25а. \n(2) Проверките по ал. 1 завършват с доклади на съответните органи, извършили проверката, които се представят в консултативния съвет за изготвяне на мотивирано становище.\n(3) При установяване на обстоятелства, които застрашават националната сигурност, обществения ред, доставката на критични ресурси, нарушаване на конкуренцията в случай на монополно или господстващо положение, когато това застрашава националната сигурност, или нарушаване международни ограничителни мерки или такива на Европейския съюз, които са задължителни за Република България, консултативният съвет изпраща мотивирано становище до министъра на икономиката и индустрията с предложение за назначаване на особен търговски управител в лицето, опериращо обекти на критична инфраструктура. Копие от становището се изпраща и до президента на Република България с предложение за свикване на Консултативния съвет за национална сигурност.\nЧл. 27б. (1) Особеният търговски управител се назначава със заповед от министъра на икономиката и индустрията по предложение на консултативния съвет и се вписва по партидата на лицето в търговския регистър и регистъра на юридическите лица с нестопанска цел.\n(2) Особеният търговски управител се назначава за срок от 6 месеца, като този срок може да бъде удължен еднократно за същия срок със заповед от министъра на икономиката и индустрията по предложение на консултативния съвет.\n(3) За особен търговски управител може да бъде назначено лице, което:\n1. не е осъждано като пълнолетен за умишлено престъпление от общ характер, освен ако е реабилитиран;\n2. не е съпруг на лице, участващо в управлението или в надзорен орган на лице, опериращо критична инфраструктура, и да няма родство с тях по права линия, по съребрена линия – до шеста, а по сватовство – до трета степен;\n3. не се намира с лицето, опериращо критична инфраструктура, в отношения, които пораждат основателно съмнение за неговото безпристрастие;\n4. има завършено висше икономическо образование с образователно-квалификационна степен „магистър“ или висше юридическо образование;\n5. има не по-малко от 5 години професионален опит при управление в областта на икономическите дейности, свързани с нефт и продукти от нефтен произход;\n6. по отношение на него не е прилагана мярка по чл. 65, ал. 2, т. 11 от Закона за банките или по чл. 103, ал. 2, т. 16 от Закона за кредитните институции.\n(4) Правомощията на особения търговски управител могат да се осъществяват от няколко лица, но не повече от трима. В този случай решенията се вземат с единодушие, за което се съставя протокол, а действията се извършват съвместно. \n(5) Министърът на икономиката и индустрията по предложение на консултативния съвет може със заповед да замени назначения особен търговски управител, както и да прекрати предсрочно мандата му.\n(6) Особеният търговски управител изготвя месечен доклад за дейността си и за състоянието на лицето, в което е назначено, и го предоставя на министъра на икономиката и индустрията и членовете на консултативния съвет.\n(7) Особеният търговски управител има право на свободен достъп до административните помещения и обектите, в които се извършва дейност, както и до всички документи, данни, сведения, справки и други носители на информация, свързани с дейността.\n(8) Особеният търговски управител упражнява длъжността си при спазване на чл. 27.\n(9) Министърът на икономиката и индустрията заявява за незабавно вписване по партидата на лицето в търговския регистър и регистъра на юридическите лица с нестопанска цел всички обстоятелства, подлежащи на вписване, съответно промяна или заличаване на вписване.\nЧл. 27в. (1) Особеният търговски управител: \n1. поема оперативното управление върху дейността на лицето, опериращо критична инфраструктура;\n2. предприема действия по отстраняване на констатираните от консултативния съвет нарушения;\n3. предприема действия за запазване на имуществото с грижата на добър търговец. \n(2) Особеният търговски управител възлага извършването на независим одит на дейността на дружеството, като при установяване на достатъчно обстоятелства за наличие на нарушения на данъчното, митническото или друго законодателство, което застрашава националната сигурност или обществения ред, незабавно уведомява Националната агенция за приходите, Агенция „Митници“, органите на прокуратурата или съответния контролен орган за извършване на проверка. \n(3) Особеният търговски управител няма право да се разпорежда или да отчуждава имущество на дружеството, по отношение на което осъществява оперативен контрол, освен в рамките на дейността по обикновено управление, или да поема финансови задължения от името на лицето, опериращо критична инфраструктура, освен в рамките на обикновеното управление и обичайната търговска дейност.\n(4) Собствениците на капитала на лице, опериращо критична инфраструктура, след вписване на особения търговски управител в търговския регистър и регистъра на юридическите лица с нестопанска цел, може да упражняват правата си, доколкото не препятстват дейността на особения търговски управител.\nЧл. 27г. (1) За срока на действие на особения търговски управител проверяваното лице няма право да отчуждава свое имущество и да сключва предварителни договори за разпореждане с права по отношение на обекти на критичната инфраструктура или негови части. \n(2) Управителните органи на проверяваното лице, опериращо критична инфраструктура, след вписване на особения търговски управител в търговския регистър и регистъра на юридическите лица с нестопанска цел, може да извършват действия само със съгласието на особения търговски управител.\n(3) Сделки, сключени в нарушение на ал. 1 и 2, са недействителни.“\n§ 13.\n В останалите текстове на закона думите „министъра на икономиката“, „министърът на икономиката“, „Министърът на икономиката“ и „Министерството на икономиката“ се заменят съответно с „министъра на икономиката и индустрията“, „министърът на икономиката и индустрията“, „Министърът на икономиката и индустрията“ и „Министерството на икономиката и индустрията“.\n§ 14.\n В § 1 от допълнителните разпоредби се създава т. 17:\n„17. „Оперативно управление“ представлява управление на дейността на търговеца, включително обичайната търговска дейност, поемане на задължения и реализиране на права в рамките на дейността по обикновено управление.“\nЗаключителни разпоредби\n§ 15.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94, 98, 100 и 101 от 2010 г., бр. 14, 31, 77 и 99 от 2011 г., бр. 26, 38, 40, 82, 94 и 99 от 2012 г., бр. 52, 98, 106 и 109 от 2013 г., бр. 1 от 2014 г.; Решение № 2 на Конституционния съд от 2014 г. – бр. 14 от 2014 г.; изм., бр. 18, 40, 53 и 105 от 2014 г., бр. 12, 14, 60, 61 и 94 от 2015 г., бр. 13, 42, 58, 62, 97 и 105 от 2016 г., бр. 58, 63, 85, 86, 92 и 103 от 2017 г., бр. 7, 15, 27, 77 и 98 от 2018 г., бр. 17, 64, 83, 96 и 102 от 2019 г., бр. 18, 28, 34, 69, 104 и 105 от 2020 г. и бр. 25, 56, 100 и 102 от 2022 г.) в чл. 110 се създава ал. 7:\n„(7) Когато в хода на производството се установят данни относно обекти на критична инфраструктура от значение за националната сигурност в сектор енергетика, предназначена за производство, преработка, обработка, съхраняване и пренос на нефт по тръбопроводи, за обстоятелства, които застрашават националната сигурност, обществения ред, доставката на критични ресурси, нарушаване на конкуренцията в случай на монополно или господстващо положение, когато същото застрашава националната сигурност, или нарушаване на международни ограничителни мерки или такива на Европейския съюз, които са задължителни за Република България, длъжностните лица незабавно уведомяват консултативния съвет по чл. 5 от Закона за административното регулиране на икономическите дейности, свързани с нефт и продукти от нефтен произход.“\n§ 16.\n В Закона за концесиите (обн., ДВ, бр. 96 от 2017 г.; изм., бр. 103 от 2017 г., бр. 7 и 15 от 2018 г., бр. 25, 60 и 79 от 2019 г. и бр. 17 от 2021 г.) се правят следните изменения и допълнения:\n1. В чл. 146, ал. 1:\nа) създават се нови т. 2 и 3:\n„2. при установено нарушение от контролен орган след извършена проверка по чл. 27в, ал. 2 от Закона за административното регулиране на икономическите дейности, свързани с нефт и продукти от нефтен произход, когато нарушението застрашава националната сигурност;\n3. незабавно при установяване на нарушение на международни ограничителни мерки или такива на Европейския съюз, имащи непосредствено действие по отношение на българските институции и частноправни субекти или на закон, транспониращ такъв режим;“\nб) досегашните т. 2 и 3 стават съответно т. 4 и 5.\n2. В чл. 148, ал. 1 се създава изречение второ: „В случаите по чл. 146, ал. 1, т. 2 и 3 едностранното прекратяване на договора се извършва с решение на концедента след съгласуване с министъра на икономиката и индустрията и консултативния съвет по чл. 5 от Закона за административното регулиране на икономическите дейности, свързани с нефт и продукти от нефтен произход.“\n3. В чл. 150:\nа) създава се нова ал. 4:\n„(4) При предсрочно прекратяване на концесионния договор в случаите по чл. 146, ал. 1, т. 2 и 3 концедентът не дължи обезщетение на концесионера.“;\nб) досегашните ал. 4, 5, 6, 7, 8 и 9 стават съответно ал. 5, 6, 7, 8, 9 и 10.\n§ 17.\n В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г. и бр. 12, 42, 52, 100 и 102 от 2022 г.) в чл. 53, ал. 2 се правят следните изменения и допълнения:\n1. Създава се нова т. 2:\n„2. е установено нарушение от контролен орган след извършена проверка по чл. 27в, ал. 2 от Закона за административното регулиране на икономическите дейности, свързани с нефт и продукти от нефтен произход, когато нарушението застрашава националната сигурност;“.\n2. Създава се т. 3:\n„3. е установено нарушение на международни ограничителни мерки или такива на Европейския съюз, които са задължителни за Република България;“.\n3. Досегашната т. 2 става т. 4. \nЗаконът е приет от 48-ото Народно събрание на 13 януари 2023 г. и е подпечатан с официалния печат на Народното събрание.\nЗа председател на Народното събрание: \nРосен Желязков\n307"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164488",
    "meta": [],
    "text": "УКАЗ № 7\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за компенсиране на разходите на потребителите за транспорт, приет от 48-ото Народно събрание на 12 януари 2023 г.\nИздаден в София на 18 януари 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза компенсиране на разходите на потребителите за транспорт\nГлава първа\nОБЩИ РАЗПОРЕДБИ\nЧл. 1. \nС този закон се уреждат условията и редът за събиране на месечни вноски върху нефтопродукти, произведени на територията на Република България от суров нефт с произход от Русия или изнесен от Русия, и разходването на вноските за компенсиране на разходите на потребителите за транспорт.\nЧл. 2. \nЗадължени лица по този закон са лицата, които произвеждат нефтопродукти от суров нефт с произход от Русия или изнесен от Русия.\nГлава втора\nСЪБИРАНЕ НА ВНОСКИ ВЪВ ФОНД „СИГУРНОСТ НА ЕЛЕКТРОЕНЕРГИЙНАТА СИСТЕМА“\nЧл. 3. \n(1) Събирането на вноските по чл. 1 се извършва по реда на този закон от Фонд „Сигурност на електроенергийната система“, наричан по-нататък „фонда“.\n(2) Вноските, дължими от лицата по чл. 2, се внасят по банкова сметка на фонда.\nЧл. 4. \n(1) Размерът на месечната вноска по чл. 1 се определя от министъра на икономиката и индустрията по следната формула:\n \n    \n        \n            \n            \nМВ =\n            \n            \n            \n0,7 х (СРМЦСБ – СРМЦСР)\n            \n            \n            \n \nх КИДСНМ\n            \n        \n        \n            \n            \nКоличество л/кг за барел\n            \n        \n    \n \n \nМВ е месечната вноска\nСРМЦСБ е средномесечната цена на суров нефт сорт „Брент“ за барел\nСРМЦСР е средномесечната цена на суров нефт с произход от Русия или изнесен от Русия за барел\nКИДСНМ е количеството нефтопродукти с код по КН 27 10, изведени от данъчен склад за календарен месец, които са произведени от нефт с произход от Русия или изнесен от Русия.\n(2) Министърът на икономиката и индустрията ежемесечно определя за целите на изчислението по ал. 1 средномесечните цени за предходния месец на суров нефт сорт „Брент“ и на суров нефт с произход от Русия или изнесен от Русия за барел на база цената, на която се търгуват на три водещи световни стокови борси за съответния месец или по друг подходящ начин.\n(3) Директорът на Агенция „Митници“ до 5-о число на текущия месец подава информация до министъра на икономиката и индустрията за количеството внесен в страната за предходния месец суров нефт по сорт и произход.\n(4) Министърът на икономиката и индустрията ежемесечно в срок дo 15-о число на текущия месец определя и публикува на интернет страницата на Министерството на икономиката и индустрията размера на вноската по чл. 1.\nЧл. 5. \nВ срок до 15-о число на текущия месец Агенция „Митници“ предоставя на фонда информация за количеството в литри нефтопродукти с код по КН 27 10, произведени от суров нефт с произход от Русия или изнесен от Русия за предходния месец.\nЧл. 6. \n(1) В срок до 20-о число на текущия месец лицата по чл. 2:\n1. подават във фонда декларация по образец, утвърден от управителния съвет на фонда, за количеството в литри нефтопродукти с код по КН 27 10, изведени от данъчен склад за календарен месец, които са произведени от суров нефт с произход от Русия, или изнесен от Русия, и за размера на дължимата месечна вноска за предходния месец;\n2. внасят във фонда вноската по т. 1 за предходния месец.\n(2) Когато декларираните количества по ал. 1, т. 1 са в по-малък размер от количествата, за които е подадена информация по чл. 5, фондът уведомява задълженото лице да подаде коригираща декларация за по-голямото количество произведени нефтопродукти и дължимата месечна вноска.\n(3) За целите на данъчното облагане внесените във фонда вноски се признават за текущи разходи за дейността.\n(4) За невнесените в срока по ал. 1 вноски се дължат лихви по Закона за лихвите върху данъци, такси и други подобни държавни вземания.\nЧл. 7. \n(1) Вноските са публични вземания, които подлежат на принудително изпълнение от публичен изпълнител по реда на Данъчно-осигурителния процесуален кодекс. Декларацията по чл. 6, ал. 1, т. 1 е изпълнително основание по смисъла на чл. 209, ал. 2 от Данъчно-осигурителния процесуален кодекс.\n(2) Фондът предоставя информация за невнесените в срок вноски на Националната агенция за приходите до края на текущия месец за предходния.\n(3) Средствата и операциите на фонда се включват в консолидираната фискална програма като средства и операции на други икономически обособени лица по чл. 13, ал. 4 от Закона за публичните финанси и не са част от държавния бюджет.\n(4) Средствата на фонда са несеквестируеми и по отношение на тях не може да бъде извършено прихващане от трети лица със задължения на фонда.\nГлава трета\nРАЗХОДВАНЕ НА ВНОСКИТЕ ЗА КОМПЕНСИРАНЕ НА ПОТРЕБИТЕЛИТЕ ЗА ТРАНСПОРТ\nЧл. 8. \n(1) Събраните вноски по реда на глава втора се разходват по програми, одобрени от Министерския съвет, за финансова подкрепа на физически лица за транспорт. \n(2) Условията и редът за предоставяне на средствата по ал. 1, както и лицата, които имат право на подпомагане, се определят с постановление на Министерския съвет по предложение на министъра на икономиката и индустрията и министъра на труда и социалната политика.\n(3) Фондът ежемесечно до 25-о число предоставя информация на министъра на икономиката и индустрията за събраните вноски по чл. 3.\n(4) Министерският съвет може да преустанови програмите за финансова подкрепа по ал. 1 при липса на средства.\n(5) Изпълнителният директор на Националната агенция за приходите или оправомощени от него длъжностни лица предоставят необходимата информация за правоимащите лица въз основа на данните, с които разполага.\nГлава четвърта \nКОНТРОЛ\nЧл. 9. \n(1) Неправомерно получени средства, недължимо платени и надплатени суми по програмите по чл. 8, ал. 1 се възстановяват ведно със законната лихва от датата на получаване на средствата до датата на възстановяването им.\n(2) Вземанията за възстановяване са публични вземания, като обжалването на актовете за установяването им не спира изпълнението.\nГлава пета\nАДМИНИСТРАТИВНОНАКАЗАТЕЛНИ РАЗПОРЕДБИ\nЧл. 10.\n (1) На задължено лице, което не предостави информация, включително декларация по чл. 6, във връзка с дължима месечна вноска по този закон, се налага имуществена санкция от 10 000 до 30 000 лв.\n(2) При повторно извършено нарушение имуществената санкция е в трикратен размер на санкцията по ал. 1.\nЧл. 11.\n (1) Нарушенията по чл. 10 се установяват с актове на упълномощени от председателя на управителния съвет на фонда лица.\n(2) Наказателните постановления се издават от председателя на управителния съвет на фонда.\n(3) Установяването на нарушенията, издаването, обжалването и изпълнението на наказателните постановления се извършват при условията и по реда на Закона за административните нарушения и наказания.\nЗАКЛЮЧИТЕЛНИ РАЗПОРЕДБИ\n§ 1. \nПървата вноска по чл. 1 се начислява за месеца, следващ месеца, през който законът е влязъл в сила, и се декларира и заплаща в сроковете, посочени в чл. 6.\n§ 2. \n(1) Законът влиза в сила три дни след: \n1. приключване на процедурата по нотификация по Директива (ЕС) 2015/1535 на Европейския парламент и на Съвета от 9 септември 2015 г., установяваща процедура за предоставянето на информация в сферата на техническите регламенти и правила относно услугите на информационното общество (ОВ, L 241/1 от 17 септември 2015 г.), и\n2. получаване на положително становище от Европейската комисия по процедура по нотификация за съответствието на закона с правото на Европейския съюз и с правилата в областта на държавните помощи.\n(2) Министърът на икономиката и индустрията в едномесечен срок от обнародването на закона в „Държавен вестник“ изготвя необходимите документи за нотификациите по ал. 1.\nЗаконът е приет от 48-ото Народно събрание на 12 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n248"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164545",
    "meta": [],
    "text": "УКАЗ № 5\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за устройство на територията, приет от 48-ото Народно събрание на 11 януари 2023 г.\nИздаден в София на 16 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за устройство на територията \n(обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г., бр. 6, 17, 19, 80, 92 и 93 от 2009 г., бр. 15, 41, 50, 54 и 87 от 2010 г., бр. 19, 35, 54 и 80 от 2011 г., бр. 29, 32, 38, 45, 47, 53, 77, 82 и 99 от 2012 г., бр. 15, 24, 27, 28, 66 и 109 от 2013 г., бр. 49, 53, 98 и 105 от 2014 г., бр. 35, 61, 62, 79 и 101 от 2015 г., бр. 15 и 51 от 2016 г., бр. 13, 63, 92, 96 и 103 от 2017 г., бр. 21, 28, 55 и 108 от 2018 г., бр. 1, 24, 25, 41, 44, 62 и 101 от 2019 г., бр. 17, 21, 60 и 62 от 2020 г.; Решение № 14 на Конституционния съд от 2020 г. – бр. 92 от 2020 г.; изм., бр. 104 и 107 от 2020 г., бр. 16, 20 и 21 от 2021 г.; Решение № 17 на Конституционния съд от 2021 г. – бр. 94 от 2021 г.; изм., бр. 42 от 2022 г.)\n§ 1. \nВ чл. 147 се правят следните изменения и допълнения:\n1. В ал. 1, т. 14 след думата „сгради“ се добавя „и постройки“, думите „в урбанизираните територии“ се заличават и се създава изречение второ: „За монтаж на инсталациите върху съществуващите сгради и постройки, в т.ч. върху покривните и фасадните им конструкции, разположени извън урбанизираните територии, не се изисква изработване и одобряване на подробен устройствен план.“\n2. В ал. 2 навсякъде думата „становище“ се заменя с „проектно решение“, а думата „становища“ се заменя с „проектни решения“.\n3. В ал. 4 думата „становища“ се заменя с „проектни решения“.\n§ 2. \nВ чл. 151 се правят следните изменения и допълнения: \n1. В ал. 1 се създава т. 19:\n„19. изграждане, основен ремонт и подмяна на инсталации за производство на електрическа енергия, топлинна енергия и/или енергия за охлаждане от възобновяеми източници към съществуващите еднофамилни жилищни и вилни сгради и в прилежащите им поземлени имоти, енергията от които ще се използва само за собствено потребление, ако общата им инсталирана мощност не надхвърля до 20 kW.“ \n2. В ал. 4, т. 1 и 2 думата „становище“ се заменя с „проектно решение“. \n3. Създава се ал. 10:\n„(10) В случаите по ал. 1, т. 19 възложителят на инсталацията в срок до 14 дни преди започването на изграждането й подава уведомление до главния архитект на общината, в което описва мощността на инсталацията и разположението й, като към уведомлението възложителят прилага проектни решения в части „Конструкции“, „Електро“ и/или „ОВК“ с чертежи, схеми, изчисления, техническите спецификации и указания за изпълнението на инсталацията, гарантиращи безопасна експлоатация и защита от връщане на електрическа енергия към електроразпределителната мрежа, когато сградата е присъединена към такава. След извършване монтажа на инсталациите собственикът на обекта, към който се монтират, заедно с изпълнителя или негов законен/упълномощен представител подписват декларация, с която в 14-дневен срок след монтажа уведомяват главния архитект на общината и оператора на електроразпределителната мрежа, когато сградата е присъединена към такава, че инсталацията е поставена под напрежение и е изпълнена съгласно техническата документация.“\n§ 3. \nВ чл. 232, ал. 5 се създава т. 8:\n„8. не подаде в срок уведомление по чл. 151, ал. 10.“\n§ 4. \nВ § 149 от преходните и заключителните разпоредби на Закона за изменение и допълнение на Закона за устройство на територията (обн., ДВ, бр. 82 от 2012 г.; изм., бр. 66 от 2013 г., бр. 98 от 2014 г., бр. 101 от 2015 г., бр. 1 от 2019 г. и бр. 107 от 2020 г.) думите „1 януари 2023 г.“ се заменят с „1 януари 2025 г.“.\nЗаключителна разпоредба\n§ 5. \nЗаконът влиза в сила от деня на обнародването му в „Държавен вестник“ с изключение на § 4, който влиза в сила от 31 декември 2022 г.\nЗаконът е приет от 48-ото Народно събрание на 11 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n213"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164372",
    "meta": [],
    "text": "УКАЗ № 6\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за специалните разузнавателни средства, приет от 48-ото Народно събрание на 11 януари 2023 г.\nИздаден в София на 16 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза допълнение на Закона за специалните разузнавателни средства \n(обн., ДВ, бр. 95 от 1997 г.; изм., бр. 70 от 1999 г., бр. 49 от 2000 г., бр. 17 от 2003 г., бр. 86 от 2005 г., бр. 45 и 82 от 2006 г., бр. 109 от 2007 г., бр. 43 и 109 от 2008 г., бр. 88, 93 и 103 от 2009 г., бр. 32 и 88 от 2010 г., бр. 1 и 13 от 2011 г., бр. 44 от 2012 г., бр. 17, 52, 70 и 111 от 2013 г., бр. 53 и 107 от 2014 г., бр. 14, 42, 56, 74 и 79 от 2015 г., бр. 39, 81 и 103 от 2016 г., бр. 63, 84 и 103 от 2017 г., бр. 7 и 56 от 2018 г., бр. 17 и 37 от 2019 г., бр. 69 от 2020 г. и бр. 32 и 62 от 2022 г.)\nПараграф единствен.\n В глава трета, раздел I се създава чл. 19и:\n„Чл. 19и. Служителите на Държавна агенция „Технически операции“ ползват лечебните заведения на Министерството на отбраната, лечебните заведения на Министерството на вътрешните работи и други лечебни заведения при условия и по ред, определени с актове на съответния министър и председателя на агенцията и с акт на ръководителя на съответното лечебно заведение и председателя на агенцията.“\nЗаконът е приет от 48-ото Народно събрание на 11 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n212"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164525",
    "meta": [],
    "text": "УКАЗ № 2\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Спогодбата за въздушни съобщения между правителството на Република България и правителството на Кралство Саудитска Арабия, подписана на 27 октомври 2022 г. в Рияд, Кралство Саудитска Арабия, приет от \n48-ото \n Народно събрание на 5 януари 2023 г.\nИздаден в София на 10 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза ратифициране на Спогодбата за въздушни съобщения между правителството на Република България и правителството на Кралство Саудитска Арабия, подписана на 27 октомври 2022 г. в Рияд, Кралство Саудитска Арабия\nЧлен единствен. \nРатифицира Спогодбата за въздушни съобщения между правителството на Република България и правителството на Кралство Саудитска Арабия, подписана на 27 октомври 2022 г. в гр. Рияд, Кралство Саудитска Арабия.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 5 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n152"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164550",
    "meta": [],
    "text": "УКАЗ № 3\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за финансов принос между Република България и Европейския съюз по отношение на Раздел „Държава членка“ по програма InvestEU, приет от \n48-ото \n Народно събрание на 5 януари 2023 г.\nИздаден в София на 10 януари 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза ратифициране на Споразумението за финансов принос между Република България и Европейския съюз по отношение на Раздел „Държава членка“ по програма InvestEU\nЧлен единствен. \nРатифицира Споразумението за финансов принос между Република България и Европейския съюз по отношение на раздел „Държава членка“ по програма InvestEU, подписано на 7 ноември 2022 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 5 януари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n91"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164684",
    "meta": [],
    "text": "УКАЗ № 38\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Гаранционното споразумение между Република България („Гарант“) и ИНГ Банк Н.В. („ИНГ Банк“) във връзка с Договора за дългосрочен кредит в размер 49 071 661 евро, сключен между ИНГ Банк Н.В. и „Булгартрансгаз“ ЕАД на 25 януари 2023 г., подписано от българска страна на 25 януари 2023 г. в София и от страна на ИНГ Банк Н.В. чрез ИНГ Банк Н.В. – клон София, на 25 януари 2023 г. в София, приет от 48-ото Народно събрание на 2 февруари 2023 г.\nИздаден в \nСофия на 7 февруари 2023 г.\nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nКрум Зарков\nЗАКОН\nза ратифициране на Гаранционното споразумение между Република България („Гарант“) и ИНГ Банк Н.В. („ИНГ Банк“) във връзка с Договора за дългосрочен кредит в размер 49\n \n071 661 евро, сключен между ИНГ Банк Н.В. и „Булгартрансгаз“ ЕАД на 25 януари 2023 г., подписано от българска страна на 25 януари 2023 г. в София и от страна на ИНГ Банк Н.В. чрез ИНГ Банк Н.В. – клон София, на 25 януари 2023 г. в София\nЧлен единствен.\n Ратифицира Гаранционното споразумение между Република България („Гарант“) и ИНГ Банк Н.В. („ИНГ Банк“) във връзка с Договора за дългосрочен кредит в размер 49 071 661 евро, сключен между ИНГ Банк Н.В. и „Булгартрансгаз“ ЕАД на 25 януари 2023 г., подписано от българска страна на 25 януари 2023 г. в София и от страна на ИНГ Банк Н.В. чрез ИНГ Банк Н.В. – клон София, на 25 януари 2023 г. в София.\nЗаконът е приет от 48-ото Народно събрание на 2 февруари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n692"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164359",
    "meta": [],
    "text": "УКАЗ № 35\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса на труда, приет от 48-ото Народно събрание на 1 февруари 2023 г.\nИздаден в \nСофия на 7 февруари 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Кодекса на труда \n(обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.; изм., бр. 100 и 101 от 2010 г., бр. 18, 33, 61 и 82 от 2011 г., бр. 7, 15, 20 и 38 от 2012 г.; Решение № 7 на Конституционния съд от 2012 г. – бр. 49 от 2012 г.; изм., бр. 77 и 82 от 2012 г., бр. 15 и 104 от 2013 г., бр. 1, 27 и 61 от 2014 г., бр. 54, 61, 79 и 98 от 2015 г., бр. 8, 57, 59, 98 и 105 от 2016 г., бр. 85, 86, 96 и 102 от 2017 г., бр. 7, 15, 30, 42, 59, 77, 91 и 92 от 2018 г., бр. 79 от 2019 г., бр. 13, 28, 44, 64, 104, 107 и 109 от 2020 г. и бр. 25, 51, 58, 62 и 104 от 2022 г.)\nПараграф единствен.\n В чл. 244 се правят следните изменения и допълнения:\n1. Досегашният текст става ал. 1 и в нея т. 1 се изменя така:\n„1. минималната работна заплата за страната за всяка календарна година;“.\n2. Създават се ал. 2 и 3:\n„(2) Минималната работна заплата за страната за следващата календарна година се определя до 1 септември на текущата година в размер на 50 на сто от средната брутна работна заплата за период от 12 месеца, който включва последните две тримесечия на предходната година и първите две тримесечия на текущата година.\n(3) Определената по реда на ал. 2 минимална работна заплата за страната не може да е по-ниска от определената за предходната година.“\nЗаконът е приет от 48-ото Народно събрание на 1 февруари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n662"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164567",
    "meta": [],
    "text": "УКАЗ № 36\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за денонсиране на Споразумението за основаването на Международната инвестиционна банка и на Споразумението за организацията и дейността на Международната банка за икономическо сътрудничество, приет от 48-ото Народно събрание на 1 февруари 2023 г.\nИздаден в \nСофия на 7 февруари 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nКрум Зарков\nЗАКОН\nза денонсиране на Споразумението за основаването на Международната инвестиционна банка и на Споразумението за организацията и дейността на Международната банка за икономическо сътрудничество\nЧл. 1. \nДенонсира Споразумението за основаването на Международната инвестиционна банка заедно с измененията, ратифицирано с Указ № 1355 на Президиума на Народното събрание на 20 август 1970 г. (ДВ, бр. 8 от 2014 г.).\nЧл. 2. \nДенонсира Споразумението за организацията и дейността на Международната банка за икономическо сътрудничество заедно с измененията, ратифицирано с Указ № 811 на Президиума на Народното събрание на 30 ноември 1963 г. (наименование изм., ДВ, бр. 89 от 2020 г.).\nЧл. 3.\n Денонсирането на споразуменията по чл. 1 и 2 влиза в сила 6 месеца от получаването на официалните уведомления, изпратени от правителството на Република България до Съвета на управителите на Международната инвестиционна банка и Съвета на Международната банка за икономическо сътрудничество.\nЗаконът е приет от 48-ото Народно събрание на 1 февруари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n664"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164645",
    "meta": [],
    "text": "УКАЗ № 34\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за отбраната и въоръжените сили на Република България, приет от 48-ото Народно събрание на 1 февруари 2023 г.\nИздаден в \nСофия на 7 февруари 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за отбраната и въоръжените сили на Република България \n(обн., ДВ, бр. 35 от 2009 г.; изм., бр. 74, 82, 93 и 99 от 2009 г., бр. 16, 88, 98 и 101 от 2010 г., бр. 23, 48, 99 и 100 от 2011 г., бр. 20, 33 и 38 от 2012 г., бр. 15, 66 и 68 от 2013 г., бр. 1 и 98 от 2014 г., бр. 14, 24, 61, 79 и 88 от 2015 г., бр. 13, 17, 50, 81, 98 и 103 от 2016 г., бр. 58, 85 и 103 от 2017 г., бр. 7, 77 и 98 от 2018 г., бр. 17, 42 и 94 от 2019 г., бр. 38, 69 и 109 от 2020 г., бр. 16, 23 и 25 от 2021 г. и бр. 15 и 62 от 2022 г.)\n§ 1. \nВ чл. 56 т. 4 се изменя така:\n„4. участие в операции, мисии и в международни инициативи на или извън територията на страната;“.\n§ 2. \nВ чл. 60д, ал. 1, т. 4 буква „в“ се изменя така:\n„в) движими вещи с общо предназначение, обявени за излишни с акт на министъра на отбраната.“\n§ 3. \nВ глава трета наименованието на раздел II се изменя така: „Участие на въоръжените сили в операции и мисии самостоятелно или в състава на многонационални военни формирования извън територията на страната и в състава на многонационални военни формирования на територията на страната“.\n§ 4. \nЧлен 61 се изменя така:\n„Чл. 61. Въоръжени сили на Република България могат да бъдат изпращани и използвани самостоятелно или в състава на многонационални военни формирования извън територията на страната и в състава на многонационални военни формирования на територията на страната при спазване на българското законодателство, целите и принципите на Устава на ООН и другите международни договори в сила за Република България, като се отчитат националните интереси.“\n§ 5. \nВ чл. 72 ал. 1 се изменя така:\n„(1) Оперативното управление на българските въоръжени сили в случаите по чл. 61 се осъществява в съответствие с решенията на международните организации или международните договори за мандата на конкретната операция, мисия или международна инициатива.“\n§ 6. \nВ глава трета, раздел II се създават чл. 76а и 76б:\n„Чл. 76а. (1) Редът и условията за преминаването през или пребиваването на територията на Република България на съюзнически и/или чужди въоръжени сили за участие в операции, мисии или международни инициативи на територията на страната се уреждат в Закона за преминаването през и пребиваването на територията на Република България на съюзнически и на чужди въоръжени сили.\n(2) Органът, разрешаващ преминаването през или пребиваването на територията на Република България на съюзнически и/или чужди въоръжени сили по ал. 1, определя условията и реда за участие на българските въоръжени сили в съответната операция, мисия или международна инициатива.\n(3) Разпоредбите на чл. 67, чл. 68, ал. 1, чл. 69, чл. 70, ал. 1 и чл. 72 се прилагат и в случаите на участие на въоръжените сили в състава на многонационални военни формирования при провеждане на операции, мисии и други международни инициативи на територията на страната.\nЧл. 76б. (1) За участие в състава на многонационални военни формирования при провеждане на операции или мисии на територията на страната, извън случаите по чл. 109, 111 и 122, министърът на отбраната назначава българските военнослужещи за срок, не по-дълъг от една година.\n(2) Срокът по ал. 1 може еднократно без съгласие на военнослужещия да бъде удължен до 30 календарни дни със заповед на министъра на отбраната по мотивирано предложение на началника на отбраната. \n(3) Срокът по ал. 1 или удълженият срок по ал. 2 могат да бъдат удължавани със срок до една година след предварително писмено съгласие на военнослужещия. \n(4) За военнослужещите, назначени на длъжности по чл. 134, ал. 3, т. 2, в случаите, когато международната организация или инициатива участва в операция или мисия на територията на страната, срокът на участието им е за срока на участието на международната организация или инициатива в операцията или мисията, но не е по-дълъг от срока по чл. 134, ал. 4.“ \n§ 7. \nВ чл. 134 се правят следните изменения и допълнения: \n1. В ал. 2, т. 1 след думата „многонационални“ се добавя „военни“. \n2. Алинея 3 се изменя така:\n„(3) Военна служба може да се изпълнява на територията на страната и във:\n1. състава на многонационални военни формирования при провеждане на операции или мисии;\n2. състава на многонационални военни формирования или на длъжности в международни организации или в други международни инициативи.“ \n3. Алинея 4 се изменя така:\n„(4) Длъжностите по ал. 2, т. 3 и ал. 3, т. 2 се заемат за срок три години с възможност за еднократно удължаване на срока до една година, доколкото не е предвидено друго в този закон, международен договор или в изискванията на приемащата организация за заемане на съответната длъжност.“ \n4. Създава се нова ал. 5:\n„(5) Длъжностите по ал. 2, т. 2 се заемат за срок четири години. Този срок може да бъде последващо удължаван с периоди, не по-дълги от една година, при невъзможност да бъде определен военнослужещ за заемане на длъжността.“\n5. Досегашната ал. 5 става ал. 6.\n§ 8. \nВ чл. 290б се правят следните изменения и допълнения: \n1. В ал. 1 изречение второ се заличава. \n2. Създават се нови ал. 2 и 3:\n„(2) Командироването за изпълнение на служба в международна организация или в друга международна инициатива на територията на страната и извън нея е за срок три години с възможност за еднократно удължаване на срока на командироването до една година, доколкото не е предвидено друго в този закон, международен договор или в изискванията на приемащата организация за заемане на съответната длъжност. \n(3) Командироването за изпълнение на служба в задгранично представителство на Република България е за срок четири години. Този срок може да бъде последващо удължаван с периоди, не по-дълги от една година, при невъзможност да бъде определен друг цивилен служител за заемане на длъжността.“\n3. Досегашните ал. 2, 3, 4 и 5 стават съответно ал. 4, 5, 6 и 7.\nПреходни и заключителни разпоредби\n§ 9. \n(1) Длъжностите за военнослужещите от въоръжените сили на Република България в бойната група, създадена като международна инициатива на територията на страната съгласно Техническото споразумение между Министерството на отбраната на Република България и Министерството на отбраната на Италианската република относно мерките по усилена бдителност на НАТО в България и предоставянето на поддръжка от страната домакин и други отговорности (ДВ, бр. 93 от 2022 г.), се заемат за срок, не по-дълъг от една година. \n(2) Срокът по ал. 1 може еднократно без съгласие на военнослужещия да бъде удължен до 30 календарни дни със заповед на министъра на отбраната по мотивирано предложение на началника на отбраната. \n(3) Срокът по ал. 1 или удълженият срок по ал. 2 могат да бъдат удължавани за срок до една година след предварително писмено съгласие на военнослужещия. \n§ 10.\n Военнослужещите и цивилните служители, командировани на длъжности в задгранични представителства на Република България до влизането в сила на този закон, се смятат за командировани за срока съответно по чл. 134, ал. 5, изречение първо и по чл. 290б, ал. 3, изречение първо, след получено писмено съгласие от тяхна страна.\n§ 11.\n Законът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 1 февруари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n663"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164667",
    "meta": [],
    "text": "УКАЗ № 37\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за пътищата, приет от 48-ото Народно събрание на 1 февруари 2023 г.\nИздаден в \nСофия на 7 февруари 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nКрум Зарков\nЗАКОН\nза изменение и допълнение на Закона за пътищата \n(обн., ДВ, бр. 26 от 2000 г.; изм., бр. 88 от 2000 г., бр. 111 от 2001 г., бр. 47 и 118 от 2002 г., бр. 9 и 112 от 2003 г., бр. 6 и 14 от 2004 г., бр. 88 и 104 от 2005 г., бр. 30, 36, 64, 102, 105 и 108 от 2006 г., бр. 59 от 2007 г., бр. 43 и 69 от 2008 г., бр. 12, 32, 41, 42, 75, 82 и 93 от 2009 г., бр. 87 от 2010 г., бр. 19, 39, 55 и 99 от 2011 г., бр. 38, 44, 47 и 53 от 2012 г., бр. 15 и 66 от 2013 г., бр. 16, 53 и 98 от 2014 г., бр. 10, 14, 37, 61, 95 и 101 от 2015 г., бр. 30 и 75 от 2016 г., бр. 11, 89 и 96 от 2017 г., бр. 31, 80 и 105 от 2018 г., бр. 60 от 2019 г., бр. 14 и 60 от 2020 г. и бр. 17 и 23 от 2021 г.)\n§ 1. \nВ чл. 10 се правят следните изменения и допълнения: \n1. Създават се ал. 2а – 2д:\n„(2а) При установено движение по платената пътна мрежа, когато за пътно превозно средство не е заплатена съответната такса по ал. 1, се изпраща уведомление на електронна поща или кратко текстово съобщение на мобилен телефонен номер, или по друг начин, в зависимост от предоставените данни за контакт, декларирани при заплащането на последната пътна такса за съответното пътно превозно средство. \n(2б) Уведомяването се извършва от лицето, събиращо пътни такси, или от доставчик на услуги по чл. 10з или по чл. 10и, в зависимост от това чрез кое от тези лица е заплатена последната пътна такса по ал. 1 или с кое от тях уведомяваното лице има сключен договор за електронно събиране на пътни такси за съответното пътно превозно средство.\n(2в) Уведомяването се извършва в срок до три работни дни от датата, на която е установено движение на пътно превозно средство без заплатена съответна пътна такса по ал. 1.\n(2г) При недекларирани или неправилно декларирани данни за контакт, както и при уведомяване от контролните органи съгласно чл. 189е, ал. 2 от Закона за движението по пътищата, уведомлението по ал. 2а се счита за редовно извършено.\n(2д) Уведомяването има информативен характер и не е предпоставка за ангажиране или освобождаване от административнонаказателна отговорност.“\n2. Алинея 16 се отменя.\n§ 2. \nВ чл. 10а се правят следните изменения и допълнения:\n1. В ал. 3а, изречение второ накрая се добавя „с изключение на случаите на корекция по ал. 3б“.\n 2. Алинея 3б се изменя така:\n„(3б) Когато при издаване на електронна винетка е допусната техническа грешка при деклариране на не повече от три символа и/или липсва символ от регистрационния номер на пътното превозно средство, включително на държавата, в която е регистрирано, или на неговата категория, се извършва корекция от съответните длъжностни лица след заявление за промяна на грешно декларирани данни от собственика или ползвателя. Когато се установи, че в Република България съществува пътно превозно средство с идентичен на първоначално декларирания във винетката регистрационен номер, заявителят представя доказателства за заплатената от него винетна такса. Промяната в данните на електронната винетка има действие от момента на издаването й и има срок на валидност до изтичането на срока на валидност на първоначално издадената.“\n3. Създават се ал. 4а – 4в:\n„(4а) Лице, заплатило годишна електронна винетка, се уведомява по електронна поща или чрез кратко текстово съобщение на мобилен телефонен номер, или по друг начин, в зависимост от предоставените данни за контакт, два пъти – в 14-дневен срок преди изтичането на срока на валидност на винетката и втори път в двудневен срок преди изтичането на срока на валидност на винетката.\n(4б) Лице, заплатило тримесечна електронна винетка, се уведомява по електронна поща или чрез кратко текстово съобщение на мобилен телефонен номер, или по друг начин, в зависимост от предоставените данни за контакт, в двудневен срок преди изтичането на срока на валидност на винетката.\n(4в) Уведомяването по ал. 4а и 4б има информативен характер и се извършва от лицето, събиращо пътни такси, или от доставчик на услуги по чл. 10з или по чл. 10и, в зависимост от това чрез кое от тези лица е заплатена последната пътна такса.“\n4. В ал. 7 се създава т. 4:\n„4. къмпинг-автомобили от категория М1.“ \n§ 3. \nВ чл. 10б се правят следните изменения и допълнения:\n 1. В ал. 3 думите „чл. 10а, ал. 9“ се заменят с „чл. 10а, ал. 7 и 9“.\n2. Създават се ал. 7 – 9:\n„(7) В случай че е налице частично или пълно недеклариране на тол данни в рамките на един календарен ден за пътно превозно средство от категорията по ал. 3, за което има действащ договор с доставчик на услуга по електронно събиране на такса за изминато разстояние, на собственика или ползвателя се предоставя възможност да заплати таксата за преминаване през съответните участъци в срок до 14 дни, считано от получаването на уведомление по ал. 8. При заплащане на таксата в срока по изречение първо не се образува административнонаказателно производство.\n(8) В тридневен срок от установяване на недекларирани тол данни доставчикът на услугата по електронно събиране на такси за изминато разстояние уведомява по надлежен ред собственика или ползвателя на пътно превозно средство, за което има сключен договор, като в уведомлението се съдържа и размерът на незаплатените тол такси.\n(9) При установено ползване на платената пътна мрежа от пътно превозно средство от категорията по ал. 3, за което има закупена маршрутна карта за календарния ден с неправилно декларирани данни, собственикът или ползвателят има право да заяви писмено пред Агенция „Пътна инфраструктура“ действителните данни за ползването на платената пътна мрежа за съответния период. Въз основа на това заявление Агенция „Пътна инфраструктура“ извършва проверка за верността на тези данни, като в случай на потвърждение на собственика или ползвателя се предоставя възможност при необходимост да заплати таксата за ползване на незаплатените тол сегменти в срок до 14 дни от потвърждението на данните.“\n§ 4. \nВ чл. 55 се правят следните изменения и допълнения:\n1. Досегашният текст става ал. 1 и в нея в изречение второ след думите „по чл. 10“ се поставя запетая и се добавя „ал. 4 и 5“.\n2. Създава се ал. 2:\n„(2) Недължимо платени такси по чл. 10, ал. 1 и 2, чл. 10а, ал. 2 и чл. 10б, ал. 5, както и недължимо платените глоби и имуществени санкции в случаите по чл. 179, ал. 3д, изречение четвърто от Закона за движението по пътищата се връщат по искане на заинтересованата страна в срок до 5 работни дни по банков път или на каса по ред, утвърден от управителния съвет на Агенция „Пътна инфраструктура“.“\nЗаключителни разпоредби\n§ 5.\n В Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г., бр. 74, 75, 82 и 93 от 2009 г., бр. 54, 98 и 100 от 2010 г., бр. 10, 19, 39 и 48 от 2011 г.; Решение № 1 на Конституционния съд от 2012 г. – бр. 20 от 2012 г.; изм., бр. 47, 53, 54, 60 и 75 от 2012 г., бр. 15 и 68 от 2013 г., бр. 53 и 107 от 2014 г., бр. 14, 19, 37, 79, 92, 95, 101 и 102 от 2015 г., бр. 13, 50, 81, 86, 98 и 101 от 2016 г., бр. 9, 11, 54, 58, 77 и 97 от 2017 г., бр. 2, 7, 17, 55, 59, 62, 77, 86 и 105 от 2018 г., бр. 13, 17 и 60 от 2019 г., бр. 51, 60, 69, 71, 104 и 109 от 2020 г., бр. 18 и 23 от 2021 г.; Решение № 3 на Конституционния съд от 2021 г. – бр. 26 от 2021 г.; изм., бр. 80 от 2021 г.; Решение № 11 на Конституционния съд от 2021 г. – бр. 84 от 2021 г.; изм., бр. 102 от 2023 г.) се правят следните изменения и допълнения:\n1. В чл. 167, ал. 3б, т. 3 след думата „средство“ се добавя „с чуждестранна регистрация“. \n2. В чл. 179:\nа) в ал. 3д се създава изречение четвърто: „При регистрирани три нарушения в рамките на една календарна година за пътно превозно средство от категорията по чл. 10а, ал. 7 от Закона за пътищата последващо движение по платената пътна мрежа без заплатена пътна такса по чл. 10, ал. 1, т. 1 от Закона за пътищата не се счита за административно нарушение и за него не се налага глоба или имуществена санкция, а образуваните административнонаказателни производства за повече от три нарушения се прекратяват.“;\nб) създава се нова ал. 4:\n„(4) След извършена корекция по чл. 10а, ал. 3б от Закона за пътищата на собственика, на вписания ползвател и на водача на пътното превозно средство не се налагат наказания по ал. 3 и по чл. 187а, ал. 1 и ал. 2, т. 1 за нарушения, регистрирани в периода на валидност на първоначално издадената винетка.“ \n3. В чл. 189е се създава ал. 6а:\n„(6а) Не се образува административнонаказателно производство, а образуваното се прекратява при извършена корекция съгласно чл. 10а, ал. 3б, както и в случаите по чл. 10б, ал. 7 и 9 от Закона за пътищата.“ \n4. В чл. 189ж: \nа) в ал. 3:\nаа) в текста преди т. 1 думата „когато“ се заличава;\nбб) в т. 1, 2 и 3 в началото се добавя „когато“;\nвв) създават се т. 4 и 5:\n„4. в случаите на чл. 179, ал. 3д, изречение четвърто;\n5. в случаите на чл. 179, ал. 4 и на чл. 10а, ал. 6 от Закона за пътищата.“;\nб) създава се ал. 3а:\n„(3а) В случаите по ал. 3, т. 5 електронен фиш за последващо движение по смисъла на чл. 179, ал. 3д, изречение четвърто се счита за анулиран по силата на закона.“ \n§ 6. \nЗаконът влиза в сила от деня на обнародването му в „Държавен вестник“, с изключение на: \n1. параграф 1, т. 1 относно чл. 10, ал. 2а – 2д, който влиза в сила от 1 август 2023 г.; \n2. параграф 2, т. 3 относно чл. 10а, ал. 4а – 4в, който влиза в сила от 1 юни 2023 г.; \n3. параграф 3, т. 2 относно чл. 10б, ал. 7 – 9, който влиза в сила от 1 януари 2024 г.; \n4. параграф 5, т. 2, буква „а“ относно чл. 179, ал. 3д, изречение четвърто и т. 4, буква „б“ относно чл. 189ж, ал. 3а, който влиза в сила от 1 януари 2019 г.\nЗаконът е приет от 48-ото Народно събрание на 1 февруари 2023 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n691"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164769",
    "meta": [],
    "text": "УКАЗ № 125\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за мерките срещу изпирането на пари, приет от 49-ото Народно събрание на 29 юни 2023 г.\nИздаден в \nСофия на 7 юли 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за мерките срещу изпирането на пари \n(обн., ДВ, бр. 27 от 2018 г.; изм., бр. 94 от 2018 г., бр. 17, 34, 37, 42 и 94 от 2019 г., бр. 18 и 69 от 2020 г., бр. 7, 17 и 21 от 2021 г. и бр. 25 и 32 от 2022 г.)\n§ 1. \nВ чл. 8, ал. 3 думите „се вземат предвид“ се заменят с „органите за надзор вземат предвид“.\n§ 2. \nВ глава първа, раздел II се създават чл. 9б и 9в:\n„Чл. 9б. (1) Физическо лице, което извършва дейностите по чл. 4, т. 15, 16 или 18, включително прокурист, управител, член на управителен или контролен орган, или на ограничено отговорен съдружник в лице, което извършва дейностите по чл. 4, т. 15, 16 или 18, или действителен собственик на лице, което извършва дейностите по чл. 4, т. 15, 16 и 18, може да бъде лице, което:\n1. не е осъждано за умишлено престъпление от общ характер, освен ако е реабилитирано;\n2. не е било член на управителен или контролен орган или неограничено отговорен съдружник в дружество, за което е открито производство по несъстоятелност, или в прекратено поради несъстоятелност дружество, през последните две години, предхождащи датата на решението за обявяване на несъстоятелността, ако са останали неудовлетворени кредитори;\n3. не попада в ограниченията за заемане на висша ръководна длъжност по чл. 124;\n4. не е лишено от право да заема материалноотговорна длъжност;\n5. въз основа на събраните за него данни не дава основание за съмнение относно неговата надеждност и пригодност.\n(2) Обстоятелствата по ал. 1 се установяват:\n1. по т. 1 – с представяне на свидетелство за съдимост или друг аналогичен документ за лицата, които не са български граждани, а за българските граждани – служебно;\n2. по т. 3 служебно за българските граждани; лицата, които не са български граждани, представят документ от независим официален източник от съответната държава според тяхното гражданство или постоянно пребиваване, или друг еквивалентен документ за липса на обстоятелството по ал. 1, т. 3;\n3. по т. 2 и 4 – с декларация.\n(3) Ограниченията по ал. 1, т. 2 отпадат с изтичането на 5-годишен срок от прекратяването на дружеството поради несъстоятелност. Отпадането на ограниченията се декларира изрично, с посочване на конкретните обстоятелства в декларацията по ал. 2, т. 3.\n(4) Лицата по ал. 1 предоставят декларациите по ал. 2, т. 3 при извършване на проверки по чл. 108, ал. 3 и 8, а лицата, които не са български граждани – и съответните документи по ал. 2, т. 1 и 2.\n(5) В срок до 14 дни от настъпване на промяна в обстоятелство по ал. 1 лицата по ал. 1 уведомяват дирекция „Финансово разузнаване“ на Държавна агенция „Национална сигурност“.\nЧл. 9в. (1) За извършване на дейности по чл. 4, т. 16 по занятие е необходимо лицето да бъде вписано в публичен електронен регистър към министъра на правосъдието. \n(2) За вписване в регистъра по ал. 1 лицата, извършващи дейности по чл. 4, т. 16 по занятие, или упълномощени от тях лица подават писмено заявление до министъра на правосъдието или до определено от него длъжностно лице от състава на министерството по образец, определен в наредбата по ал. 6.\n(3) В регистъра по ал. 1 се вписват:\n1. за физически лица – имена, държава на постоянно пребиваване и адрес на извършване на дейността;\n2. за юридически лица – наименование, правноорганизационна форма, седалище и адрес на управление, адрес на осъществяване на дейността по чл. 4, т. 16, имена на законния представител;\n3. дейностите по чл. 4, т. 16, които лицето извършва по занятие;\n4. промени в обстоятелствата по т. 1 и 2;\n5. заличаване и отписване на лицето по чл. 4, т. 16.\n(4) Лице, вписано в регистъра по ал. 1, уведомява писмено министъра на правосъдието или определено от него длъжностно лице от състава на министерството за настъпването на промени в обстоятелствата по ал. 3, т. 1 – 3, които подлежат на вписване, в 14-дневен срок от настъпването им.\n(5) Регистрацията в регистъра по ал. 1 се заличава по искане на лицето при прекратяване на дейността, която е основание за вписването.\n(6) Условията и редът за вписване и заличаване в регистъра по ал. 1 се определят с наредба на Министерския съвет по предложение на министъра на правосъдието.\n(7) За вписването в регистъра по ал. 1 се събират държавни такси в размер, определен в тарифа, одобрена от Министерския съвет. За промяна на вписани обстоятелства не се дължи такса.\n(8) Вписването и заличаването на обстоятелства по ал. 1 се предоставят като електронна административна услуга.“\n§ 3. \nВ чл. 11, ал. 1 се създава т. 5:\n„5. извършване на случайна операция или сключване на случайна сделка, която представлява обмяна между виртуални валути и признати валути без златно покритие, на стойност, равна или надвишаваща левовата равностойност на 1000 евро или тяхната равностойност в друга валута.“\n§ 4. \nВ чл. 15, ал. 1 думите „т. 2 – 4“ се заменят с „т. 2 – 5“.\n§ 5. \nВ чл. 46а, ал. 4 се правят следните изменения:\n1. В текста преди т. 1 думата „прилагат“ се заменя с „прилага“.\n2. Точка 1 се изменя така:\n„1. отказва създаването на дъщерни предприятия, клонове или представителства на лица от съответната държава по чл. 46, които биха попаднали в обхвата на лицата по чл. 4, или предприема други подходящи мерки, за да отчете факта, че съответното лице е от държава по чл. 46;“.\n3. В т. 2 думата „отказват“ се заменя със „забранява или отказва“, думата „предприемат“ се заменя с „предприема“ и думата „отчетат“ се заменя с „отчете“.\n4. Точка 3 се изменя така:\n„3. прилага повишени изисквания при осъществяване на надзора върху дейността на клонове и дъщерни предприятия на лице от съответната държава по чл. 46, които попадат в обхвата на лицата по чл. 4;“.\n5. В т. 4 думата „въвеждат“ се заменя с „дава задължителни указания за“.\n6. В т. 5 думата „дават“ се заменя с „дава“.\n§ 6. \nВ чл. 53 се създава ал. 9:\n„(9) По отношение на законните представители и пълномощниците на клиент – физическо лице, лицата по чл. 4 изискват доказателства за представителната власт и прилагат ал. 1 – 8 съответно.“\n§ 7. \nВ чл. 54, ал. 2 думите „В случаите по чл. 23, ал. 6 от Закона за търговския регистър и регистъра на юридическите лица с нестопанска цел и при“ се заменят с „При“, а след думите „дружествен регистър в държава членка“ се добавя „или в трета държава по чл. 27“.\n§ 8. \nВ чл. 59 aл. 4 се изменя така:\n„(4) За клиентите – юридически лица, и/или юридическите лица, които ги притежават или контролират, чиито дялови ценни книжа са допуснати до търговия на регулиран пазар или на пазар на трета държава, който се подчинява на изискванията за оповестяване в съответствие с правото на Европейския съюз или на еквивалентни международни стандарти, осигуряващи адекватна степен на прозрачност по отношение на собствеността, се събират данни за акционерите и информация за притежаваното от тях дялово участие, подлежаща на разкриване по реда на глава единадесета, раздел I от Закона за публичното предлагане на ценни книжа, или аналогична информация относно дружества на регулиран пазар извън Република България.“\n§ 9. \nВ чл. 62 се правят следните изменения и допълнения: \n1. Алинея 1 се изменя така: \n„(1) Физическите и юридическите лица и други правни образувания, които са установени или пребивават на територията на Република България в качеството си на доверителни собственици или лица, заемащи сходни длъжности в тръстове, попечителски фондове и други подобни чуждестранни правни образувания, учредени и съществуващи съобразно правото на юрисдикциите, допускащи такива форми на доверителна собственост, и физическите лица за контакт по чл. 63, ал. 4, т. 3 са длъжни да получават и да разполагат с подходяща, точна и актуална информация относно физическите лица, които са действителни собственици на доверителната собственост.“\n2. В ал. 2 след думите „доверителни собственици“ се добавя „или лица, заемащи сходни длъжности в тръстове, попечителски фондове и други подобни чуждестранни правни образувания, учредени и съществуващи съобразно правото на юрисдикциите, допускащи такива форми на доверителна собственост“ и се поставя запетая, а след думите „длъжни да“ се добавя „разкрият характера на техните взаимоотношения и своевременно да“.\n3. Алинея 3 се изменя така:\n„(3) Физическите и юридическите лица и други правни образувания, които са установени или пребивават на територията на Република България в качеството си на доверителни собственици или лица, заемащи сходни длъжности в тръстове, попечителски фондове и други подобни чуждестранни правни образувания, учредени и съществуващи съобразно правото на юрисдикциите, допускащи такива форми на доверителна собственост, и физическите лица за контакт по чл. 63, ал. 4, т. 3 предоставят при поискване информацията по ал. 1 на дирекция „Финансово разузнаване“ на Държавна агенция „Национална сигурност“ и на компетентните органи по този закон в определения от тях срок.“\n§ 10.\n В чл. 63 се правят следните изменения и допълнения:\n1. Алинея 2 се изменя така:\n„(2) Информацията и данните по чл. 62, ал. 1 за действителните собственици на тръстове, попечителски фондове и други подобни чуждестранни правни образувания се вписват в регистър БУЛСТАТ по партидите на физическите и юридическите лица, и други правни образувания, които действат в качеството си на доверителни собственици или лица, заемащи сходна длъжност в тръстове, попечителски фондове и други подобни чуждестранни правни образувания, учредени и съществуващи съобразно правото на юрисдикциите, допускащи такива форми на доверителна собственост и които подлежат на вписване съгласно чл. 3, ал. 3 и чл. 3а от Закона за регистър БУЛСТАТ.“\n2. В ал. 4:\nа) създава се нова т. 4:\n„4. вида и обема на притежаваните права;“\nб) досегашната т. 4 става т. 5 и в нея думите „по т. 1 – 3“ се заменят с „по т. 1 – 4“.\n3. Създава се нова ал. 5:\n„(5) Към декларацията по ал. 4 се прилагат документи, от които може да бъде установено, че физическите лица, посочени за действителни собственици, попадат в обхвата на съответните дефиниции по § 2 от допълнителните разпоредби.“\n4. Досегашните ал. 5 и 6 стават съответно ал. 6 и 7.\n5. Досегашната ал. 7 става ал. 8 и в нея думите „ал. 1 – 6“ се заменят с „ал. 1 – 7“. \n6. Досегашните ал. 8, 9 и 10 стават съответно ал. 9, 10 и 11.\n7. Досегашната ал. 11 се отменя.\n§ 11.\n Създава се чл. 63а:\n„Чл. 63а. (1) Лицата по чл. 4, както и органите и администрациите по чл. 63, ал. 11 уведомяват Агенцията по вписванията, когато при изпълнение на задълженията си установят несъответствие между събраните от тях данни за действителните собственици на дадено лице, което е лице по чл. 61, ал. 1 или по чл. 62, ал. 1, и вписаните в съответния регистър данни за действителните собственици на същото. Към уведомлението по изречение първо се прилага в оригинал или заверен от лицата по чл. 4 или органите и администрациите по чл. 63, ал. 11, препис, или нотариално заверен препис на всички налични документи, относими към установеното несъответствие. Уведомяването се извършва в срок до 14 дни от установяването на несъответствието. \n(2) Агенцията по вписванията извършва вписване относно наличие на уведомление за несъответствие по партидата на юридическото лице или друго правно образувание. Не се извършва вписване въз основа на уведомление, към което не са приложени документите, относими към установеното несъответствие. \n(3) Агенцията по вписванията изпраща писмено уведомление на адреса на управление на юридическото лице или правното образувание, вписан в търговския регистър и регистъра на юридическите лица с нестопанска цел или в регистър БУЛСТАТ, до съответното юридическо лице или друго правно образувание за задължението да заяви за вписване промяна във вписаните обстоятелства относно неговия действителен собственик или да представи документи, установяващи съществуването на вписаните обстоятелства по партидата на юридическото лице или друго правно образувание. В случай че писменото уведомление не бъде получено от законния представител на юридическото лице или на правното образувание или от негов пълномощник, уведомлението се счита връчено с изтичането на едномесечен срок от вписване на наличието на уведомление за несъответствие по ал. 2 по партидата на юридическото лице или на правното образувание. \n(4) В 7-дневен срок от получаването или връчването на уведомлението по ал. 3 съответното юридическо лице или друго правно образувание подава в търговския регистър и регистъра на юридическите лица с нестопанска цел или в регистър БУЛСТАТ заявление за промяна на вписаните обстоятелства относно неговия действителен собственик или заявление за заличаване на вписаното уведомление за несъответствие. Към заявлението се прилагат документите по чл. 63, ал. 4 и 5.\n(5) Агенцията по вписванията и длъжностните лица в Агенцията по вписванията не носят отговорност за вреди във връзка с извършените в регистрите вписвания въз основа на постъпили уведомления за несъответствие.\n(6) Подаването на уведомление по ал. 1 не поражда отговорност за лицата по чл. 4 и техните служители за нарушаване на ограниченията за разкриване на информация, предвидени с договор, законов или подзаконов нормативен акт или административен акт.“\n§ 12.\n В чл. 65, ал. 1, изречение първо след думата „клиентът“ се поставя запетая, добавя се „съответно лицето, извършило операцията или сделката“ и се поставя запетая.\n§ 13.\n В чл. 67 се правят следните изменения и допълнения:\n1. В ал. 3 думите „т. 2 – 4“ се заменят с „т. 2 – 5“.\n2. Създават се ал. 8 и 9:\n„(8) Учредените на територията на Република България юридически лица и други правни образувания, техните управляващи и представляващи, техните ликвидатори, както и физическите лица за контакт по чл. 63, ал. 4, т. 3 са длъжни да съхраняват данните и информацията по чл. 61, ал. 1 за срок от 5 години след прекратяването на юридическото лице или друго правно образувание. Това задължение възниква и за всички лица извън горепосочените, извършващи дейности във връзка с прекратяването на юридическото лице или друго правно образувание.\n(9) Физическите и юридическите лица и други правни образувания, които са установени или пребивават на територията на Република България в качеството си на доверителни собственици или лица, заемащи сходни длъжности в тръстове, попечителски фондове и други подобни чуждестранни правни образувания, учредени и съществуващи съобразно правото на юрисдикциите, допускащи такива форми на доверителна собственост, и физическите лица за контакт по чл. 63, ал. 4, т. 3 са длъжни да съхраняват данните и информацията по чл. 62, ал. 1 за срок от 5 години след прекратяването на тръста, попечителския фонд или друго подобно чуждестранно правно образувание. Това задължение възниква и за всички лица, извършващи дейности във връзка с прекратяването на тръста, попечителския фонд или друго подобно чуждестранно правно образувание.“\n§ 14.\n В чл. 71 се правят следните изменения:\n1. В ал. 2:\nа) точка 7 се изменя така:\n„7. данни, с които се установяват човешките ресурси, определени за изпълнението на законоустановените правомощия на органите, институциите и службите по ал. 1 в сферата на превенцията и противодействието на изпирането на пари и финансирането на тероризма;“\nб) точка 8 се отменя.\n2. В ал. 3 думите „ал. 2, т. 1, 2, 4, 6, 8 и 10“ се заменят с „ал. 2, т. 1, 2, 4, 6, 7 и 10“.\n3. В ал. 4 думите „ал. 2, т. 1, 2, 4, 6, 8 и 10“ се заменят с „ал. 2, т. 1, 2, 4, 6, 7 и 10“.\n§ 15.\n В чл. 93, ал. 3, изречение второ думите „би довело до последствия, които са явно непропорционални на законните интереси на физическо или юридическо лице или на Република България“ се заменят с „е в несъответствие с действащото законодателство на Република България“.\n§ 16.\n В чл. 101, ал. 2 се правят следните изменения и допълнения:\n1. Точка 1 се изменя така:\n„1. ясни критерии за разпознаване на съмнителни клиенти и съмнителни операции или сделки, свързани с изпиране на пари, наличие на средства с престъпен произход и финансиране на тероризъм;“.\n2. Точка 13 се изменя така:\n„13. правилата за организиране и за работа на специализираната служба по чл. 106, политики и процедури за проверка на професионалната компетентност и надеждността при наемане и текуща оценка на служителите в специализираната служба, както и правилата за проверката и обучението на тези служители; за целите на проверката по изречение първо може да се изисква и свидетелство за съдимост или друг аналогичен документ за лицата, които не са български граждани;“.\n3. Точка 14 се изменя така:\n„14. политики и процедури за проверка на професионалната компетентност и надеждността при наемане и текуща оценка на останалите служители, чиито служебни задължения по преценка на лицето по чл. 4 или на ръководителя на специализираната служба по чл. 106 биха могли да имат отношение към контрола и предотвратяване изпирането на пари и финансирането на тероризма, както и правилата за обучението на тези служители, като за целите на проверката може да се изисква и свидетелство за съдимост или друг аналогичен документ за лицата, които не са български граждани;“.\n4. Създава се нова т. 18:\n„18. правилата за обмен на информация в рамките на групата за целите на чл. 46, ал. 4, чл. 57, чл. 66, ал. 1, т. 4, чл. 72, ал. 6 и 7 и чл. 80, ал. 3, както и на чл. 9, ал. 13 – 15 от Закона за мерките срещу финансирането на тероризма и правилата за защита на обменяната в рамките на групата информация, когато е приложимо;“.\n5. Досегашната т. 18 става т. 19.\n§ 17.\n Член 105 се отменя.\n§ 18.\n В чл. 108 се правят следните изменения и допълнения:\n1. В ал. 6:\nа) в т. 1, буква „а“ накрая се поставя запетая и се добавя „включително по отношение на дейността им по чл. 6 от Закона за пазарите на финансови инструменти“;\nб) в т. 2 накрая се поставя запетая и се добавя „с изключение на банките – инвестиционни посредници по смисъла на чл. 8, ал. 1 от Закона за пазарите на финансови инструменти“.\n2. В ал. 8 думите „чл. 101 – 105“ се заменят с „чл. 9б, ал. 3 и чл. 101 – 104“.\n§ 19.\n В чл. 110, ал. 4, т. 1 думите „чл. 101 – 105“ се заменят с „чл. 9б, ал. 3 и чл. 101 – 104“.\n§ 20.\n В чл. 111, ал. 1 думите „ал. 3 и 4“ се заменят с „ал. 3, 4, 6 и 8“.\n§ 21.\n В чл. 116, ал. 1 думите „чл. 9“ се заменят с „чл. 9 – 9в“.\n§ 22.\n В чл. 118, ал. 4 след думите „чл. 63, ал. 4“ се добавя „или за неизпълнение на задължение за заявяване на вписване по чл. 63а, ал. 4“.\n§ 23.\n В чл. 123, ал. 2 думите „чл. 63, ал. 1 – 7“ се заменят с „чл. 63, ал. 1 – 8 и чл. 63а, ал. 4“.\nДопълнителна разпоредба\n§ 24.\n Този закон въвежда изисквания на Директива (ЕС) 2018/843 на Европейския парламент и на Съвета от 30 май 2018 г. за изменение на Директива (ЕС) 2015/849 за предотвратяване използването на финансовата система за целите на изпирането на пари и финансирането на тероризма и за изменение на директиви 2009/138/ЕО и 2013/36/ЕС (ОВ, L 156/43 от 19 юни 2018 г.).\nПреходни и заключителни разпоредби\n§ 25.\n (1) Лицата по чл. 4, т. 16 подават заявление за вписване в регистъра по чл. 9в, ал. 1 в двумесечен срок от влизането в сила на наредбата по чл. 9в, ал. 6.\n(2) Лицата по ал. 1, подали заявление за вписване, продължават да изпълняват дейността си при досегашните условия и ред до вписването им в регистъра или до отказа за вписване.\n§ 26.\n В Закона за търговския регистър и регистъра на юридическите лица с нестопанска цел (обн., ДВ, бр. 34 от 2006 г.; изм., бр. 80 и 105 от 2006 г., бр. 53, 59 и 104 от 2007 г., бр. 50 и 94 от 2008 г., бр. 44 от 2009 г., бр. 101 от 2010 г., бр. 34 и 105 от 2011 г., бр. 25, 38 и 99 от 2012 г., бр. 40 от 2014 г., бр. 22, 54 и 95 от 2015 г., бр. 13, 74 и 105 от 2016 г., бр. 85 от 2017 г., бр. 27 от 2018 г., бр. 17 и 38 от 2019 г. и бр. 38 и 105 от 2020 г.) в чл. 11 се създава ал. 5:\n„(5) Информацията относно действителните собственици по чл. 63, ал. 1 и 4 от Закона за мерките срещу изпирането на пари остава достъпна в търговския регистър и регистъра на юридическите лица с нестопанска цел за срок 10 години след заличаването на търговеца или юридическото лице с нестопанска цел.“\n§ 27.\n В Закона за регистър БУЛСТАТ (обн., ДВ, бр. 39 от 2005 г.; изм., бр. 105 от 2005 г., бр. 34 от 2006 г., бр. 42 от 2007 г., бр. 82 и 95 от 2009 г., бр. 28 от 2011 г., бр. 38 от 2012 г., бр. 15 от 2013 г., бр. 12 от 2015 г., бр. 8 и 74 от 2016 г., бр. 85 от 2017 г., бр. 27 и 57 от 2018 г., бр. 94 от 2019 г., бр. 94 от 2020 г., бр. 19 от 2021 г. и бр. 16 от 2022 г.) се правят следните изменения и допълнения:\n1. В чл. 3 ал. 3 се изменя така:\n„(3) В регистър БУЛСТАТ се регистрират и физическите и юридическите лица, и други правни образувания, които действат в качеството си на доверителни собственици или лица, заемащи сходни длъжности в тръстове, попечителски фондове и други подобни чуждестранни правни образувания, учредени и съществуващи съобразно правото на юрисдикциите, допускащи такива форми на доверителна собственост, когато:\n1. са установени или пребивават в Република България;\n2. са установени или пребивават извън Европейския съюз, ако встъпват в делови взаимоотношения или придобиват недвижимо имущество в Република България от името на тръста, попечителския фонд или друго подобно чуждестранно правно образувание.“\n2. В глава втора, раздел I се създава чл. 3а:\n„Чл. 3а. В случаите, когато доверителните собственици или лицата, заемащи сходни длъжности в тръстове, попечителски фондове и други подобни чуждестранни правни образувания, учредени и съществуващи съобразно правото на юрисдикциите, допускащи такива форми на доверителна собственост, са установени или пребивават в различни държави членки или ако встъпват в множество делови взаимоотношения от името на тръста, попечителския фонд или друго подобно чуждестранно правно образувание в различни държави членки, се освобождават от задължението за регистрация в регистър БУЛСТАТ и се легитимират с удостоверение за регистрация или извлечение от информацията за действителните собственици, съхранявана в регистър от съответната държава членка.“ \n3. В чл. 25, ал. 2 думите „в срок“ се заменят с „и остава достъпна за срок“.\n§ 28.\n В Закона за Комисията за финансов надзор (обн., ДВ, бр. 8 от 2003 г.; изм., бр. 31, 67 и 112 от 2003 г., бр. 85 от 2004 г., бр. 39, 103 и 105 от 2005 г., бр. 30, 56, 59 и 84 от 2006 г., бр. 52, 97 и 109 от 2007 г., бр. 67 от 2008 г., бр. 24 и 42 от 2009 г., бр. 43 и 97 от 2010 г., бр. 77 от 2011 г., бр. 21, 38, 60, 102 и 103 от 2012 г., бр. 15 и 109 от 2013 г., бр. 34, 62 и 102 от 2015 г., бр. 42 и 76 от 2016 г.; Решение № 10 на Конституционния съд от 2017 г. – бр. 57 от 2017 г.; изм., бр. 62, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 12, 17, 42, 83, 94 и 102 от 2019 г., бр. 26 и 64 от 2020 г., бр. 21 от 2021 г., бр. 16, 25 и 51 от 2022 г. и бр. 8 от 2023 г.) се правят следните изменения и допълнения: \n1. В чл. 13, ал. 1 се създава т. 42:\n„42. сътрудничи и обменя информация с Българската народна банка и Държавна агенция „Национална сигурност“ във връзка с изпълнение на функциите им по предотвратяване използването на финансовата система за целите на изпирането на пари и финансирането на тероризма.“ \n2. В чл. 25, ал. 1:\nа) точка 2 се изменя така:\n„2. пред органите за банков надзор и Държавна агенция „Национална сигурност“, при изпълнение на функциите им по предотвратяване използването на финансовата система за целите на изпирането на пари и финансирането на тероризма, а доколкото това е необходимо за изпълнение на останалите им функции – при условия и по ред, определени със съвместни инструкции;“\nб) създава се т. 17:\n„17. пред съда в граждански и административни производства, образувани във връзка с нормативните актове, посочени в чл. 12;“.\n§ 29.\n В Закона за мерките срещу финансирането на тероризма (обн., ДВ, бр. 16 от 2003 г.; изм., бр. 31 от 2003 г., бр. 19 от 2005 г., бр. 59 от 2006 г., бр. 92 и 109 от 2007 г., бр. 28 и 36 от 2008 г., бр. 33 и 57 от 2011 г., бр. 38 и 102 от 2012 г., бр. 27 и 81 от 2016 г., бр. 7 и 27 от 2018 г., бр. 42 и 94 от 2019 г., бр. 69 от 2020 г. и бр. 21 от 2021 г.) се правят следните изменения: \n1. В чл. 9 ал. 8 се отменя. \n2. В чл. 15, ал. 1 думите „чл. 9, ал. 1 – 5, 8, 10 и 13 – 15“ се заменят с „чл. 9, ал. 1 – 5, 10 и 13 – 15“.\n§ 30.\n (1) Законът влиза в сила от деня на обнародването му в „Държавен вестник“, с изключение на: \n1. параграф 2 относно чл. 9в, ал. 1 – 5, който влиза в сила 6 месеца след обнародването на закона в „Държавен вестник“; \n2. параграф 11, § 22 и § 23 – относно чл. 63а, ал. 4, които влизат в сила 12 месеца след обнародването на закона в „Държавен вестник“.\n(2) Министерският съвет приема наредбата по чл. 9в, ал. 6 и тарифата по чл. 9в, ал. 7 в срока по ал. 1, т. 1.\n(3) Министерският съвет приема изменения в правилника за прилагане на закона относно образеца на декларация по чл. 63, ал. 4 в тримесечен срок от влизането в сила на този закон.\nЗаконът е приет от 49-ото Народно събрание на 29 юни 2023 г. и е подпечатан с официалния печат на Народното събрание.\nЗа председател на Народното събрание: \nРосица Кирова\n5254"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164717",
    "meta": [],
    "text": "УКАЗ № 122\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства, на Споразумението за прилагане на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства и на Протокола за изменение на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства, приет от \n49-ото \nНародно събрание на 28 юни 2023 г.\nИздаден в София на 3 юли 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства, на Споразумението за прилагане на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства и на Протокола за изменение на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства\nЧлен единствен.\n Ратифицира Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства, Споразумението за прилагане на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства и Протокола за изменение на Споразумението между страните по Конвенцията за полицейско сътрудничество в Югоизточна Европа за автоматизиран обмен на ДНК данни, дактилоскопични данни и данни за регистрация на моторни превозни средства.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 28 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5223"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164727",
    "meta": [],
    "text": "УКАЗ № 123\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Протокола за изменение на Споразумението за създаване на Международна организация по лозата и виното, подписано на 3 април 2001 г., във връзка с промяна на седалището, приет от 49-ото Народно събрание на 28 юни 2023 г.\nИздаден в \nСофия на 3 юли 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Протокола за изменение на Споразумението за създаване на Международна организация по лозата и виното, подписано на 3 април 2001 г., във връзка с промяна на седалището\nЧлен единствен.\n Ратифицира Протокола за изменение на Споразумението за създаване на Международна организация по лозата и виното, подписано на 3 април 2001 г., във връзка с промяна на седалището.\nЗаконът е приет от 49-ото Народно събрание на 28 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5236"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164839",
    "meta": [],
    "text": "УКАЗ № 124\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за електронните съобщения, приет от 49-ото Народно събрание на 28 юни 2023 г.\nИздаден в \nСофия на 3 юли 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за електронните съобщения \n(обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. – бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. – бр. 23 от 2015 г.; изм., бр. 24, 29, 61 и 79 от 2015 г., бр. 50, 95, 97 и 103 от 2016 г., бр. 58, 85 и 101 от 2017 г., бр. 7, 21, 28, 77 и 94 от 2018 г., бр. 17, 74, 94 и 100 от 2019 г., бр. 28, 51, 62 и 69 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 105 от 2020 г., бр. 20 от 2021 г. и бр. 15 и 32 от 2022 г.)\n§ 1. \nВ чл. 33 се правят следните изменения и допълнения:\n1. В ал. 6 в изречение първо след думите „както и на“ се добавя „уведомления за разположените“, а в изречение второ думата „воденето“ се заменя със „създаването“.\n2. В ал. 7:\nа) в изречение първо след думата „регистрация“ се добавя „на приемно-предавателната станция“, а думата „регистрацията“ се заменя с „подаването на уведомление“ и се създава ново изречение второ: „Заявление за регистрация на дейност по чл. 151, ал. 1, т. 16 от Закона за устройство на територията се подава в 14-дневен срок след регистрацията по чл. 151, ал. 8 от Закона за устройство на територията.“;\nб) досегашното изречение второ става изречение трето.\n3. В ал. 8 след думата „регистрацията“ се добавя „на приемно-предавателна станция“.\n§ 2. \nВ чл. 40, ал. 16 думите „ал. 2“ се заменят с „ал. 1“.\n§ 3. \nВ чл. 110, ал. 3 думите „радиосигнали, може да излъчва само немодулиран носещ сигнал“ се заменят с „радио- и телевизионни сигнали на основание чл. 109, ал. 1, т. 1, може да излъчва гласово съобщение „Слушате тестово излъчване“ и/или звуков сигнал с постоянен тон, и/или тестова видеотаблица.“\n§ 4. \nВ чл. 133, ал. 4 думите „Регламент (ЕС) № 531/2012 на Европейския парламент и на Съвета от 13 юни 2012 г. относно роуминга в обществени мобилни съобщителни мрежи в рамките на Съюза (ОВ, L 172/10 от 30 юни 2012 г.), наричан по-нататък „Регламент (ЕС) № 531/2012“ се заменят с „Регламент (ЕС) 2022/612 на Европейския парламент и на Съвета от 6 април 2022 г. относно роуминга в обществени мобилни съобщителни мрежи в рамките на Съюза (ОВ, L 115/1 от 13 април 2022 г.), наричан по-нататък „Регламент (ЕС) 2022/612“.\n§ 5. \nВ чл. 242б се правят следните изменения и допълнения:\n1. Досегашният текст става ал. 1 и се изменя така:\n„(1) Доставчиците на мобилни междуличностни съобщителни услуги с номер\nà\n предават до засегнатите крайни ползватели съобщения за предупреждение на населението за бедствие или извънредна ситуация чрез Системата BG-ALERT за разпространение на съобщения за предупреждение на населението за извънредни ситуации и бедствия.“\n2. Създава се ал. 2:\n„(2) Министърът на вътрешните работи съгласувано с министъра на транспорта и съобщенията определя с наредба реда за изграждане, поддържане, развитие и използване на системата по ал. 1.“\n§ 6. \nВ чл. 280, ал. 8 думите „ал. 6“ се заменят с „ал. 7“.\n§ 7. \nВ чл. 331 се правят следните изменения и допълнения:\n1. В ал. 10 думите „чл. 16, параграф 4 от Регламент (ЕС) № 531/2012“ се заменят с „чл. 17, параграф 4 от Регламент (ЕС) 2022/612“, а думите „чл. 6в“ се заменят с „чл. 6“.\n2. Създава се ал. 13:\n„(13) Предприятие, предоставящо обществени електронни съобщителни мрежи и/или услуги, което не изпълни решение на комисията по чл. 220а, ал. 2, се наказва с имуществена санкция в размер от 100 000 до 1 000 000 лв.“\n§ 8. \nВ чл. 331а, ал. 1 след думите „по чл. 78, ал. 1“ се добавя „или на решение по чл. 220а, ал. 2“, а думите „чл. 16, параграф 6 от Регламент (ЕС) № 531/2012“ се заменят с „чл. 17, параграф 7 от Регламент (ЕС) 2022/612“.\n§ 9. \nСъздава се чл. 331б:\n„Чл. 331б. На предприятие, предоставящо обществени електронни съобщителни мрежи и/или услуги, което наруши чл. 3 от Делегиран регламент (ЕС) 2021/654 на Комисията от 18 декември 2020 г. за допълнение на Директива (ЕС) 2018/1972 на Европейския парламент и на Съвета чрез определяне на единна максимална цена за терминиране на гласови повиквания в мобилни мрежи в целия Съюз и единна максимална цена за терминиране на гласови повиквания във фиксирани мрежи в целия Съюз (ОВ, L 137/1 от 22 април 2021 г.), се налага имуществена санкция в размер от 100 000 до 1 000 000 лв.“\n§ 10.\n В чл. 334б ал. 1 се изменя така:\n„(1) На предприятие, предоставящо услугата роуминг чрез обществени електронни съобщителни мрежи, което наруши изисквания на Регламент (ЕС) 2022/612, се налагат имуществени санкции, както следва:\n1. за нарушение на чл. 3 от регламента – в размер от 400 000 до 2 000 000 лв.;\n2. за нарушения на чл. 4, параграфи 1 и 2, чл. 5 от регламента във връзка с чл. 3, 4 или 5 от Регламент за изпълнение (ЕС) 2016/2286 на Комисията от 15 декември 2016 г. за определяне на подробни правила относно прилагането на политика за справедливо ползване и относно методиката за оценяване на устойчивостта на премахването на надценките на дребно за роуминг, както и относно заявлението, което се подава от доставчика на роуминг за целите на тази оценка (ОВ, L 344/46 от 17 декември 2016 г.) и чл. 8, параграф 1 от регламента – в размер от 50 000 до 2 000 000 лв.;\n3. за нарушение на чл. 8, параграфи 2 – 5 от регламента – в размер от 10 000 до 100 000 лв.;\n4. за нарушение на чл. 9 от регламента – в размер от 400 000 до 2 000 000 лв.;\n5. за нарушение на чл. 10 от регламента – в размер от 400 000 до 2 000 000 лв.;\n6. за нарушение на чл. 11 от регламента – в размер от 400 000 до 2 000 000 лв.;\n7. за нарушение на чл. 12 от регламента – в размер от 400 000 до 2 000 000 лв.;\n8. за нарушение на чл. 13 от регламента – в размер от 10 000 до 100 000 лв.;\n9. за нарушение на чл. 14 от регламента – в размер от 10 000 до 100 000 лв.;\n10. за нарушение на чл. 15 от регламента – в размер от 10 000 до 100 000 лв.“\n§ 11.\n Навсякъде в закона:\n1. думите „министъра на транспорта, информационните технологии и съобщенията“ и „министърът на транспорта, информационните технологии и съобщенията“ се заменят съответно с „министъра на транспорта и съобщенията“ и „министърът на транспорта и съобщенията“;\n2. думите „Министерството на транспорта, информационните технологии и съобщенията“ се заменят с „Министерството на транспорта и съобщенията“.\nДопълнителна разпоредба\n§ 12.\n Този закон предвижда мерки по прилагането на: \n1. Регламент (ЕС) 2022/612 на Европейския парламент и на Съвета от 6 април 2022 г. относно роуминга в обществени мобилни съобщителни мрежи в рамките на Съюза; \n2. Делегиран регламент (ЕС) 2021/654 на Комисията от 18 декември 2020 г. за допълнение на Директива (ЕС) 2018/1972 на Европейския парламент и на Съвета чрез определяне на единна максимална цена за терминиране на гласови повиквания в мобилни мрежи в целия Съюз и единна максимална цена за терминиране на гласови повиквания във фиксирани мрежи в целия Съюз. \nЗаконът е приет от 49-ото Народно събрание на 28 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5237"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164832",
    "meta": [],
    "text": "УКАЗ № 105\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за туризма, приет от 49-ото Народно събрание на 22 юни 2023 г.\nИздаден в \nСофия на 26 юни 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза допълнение на Закона за туризма \n(обн., ДВ, бр. 30 от 2013 г.; изм., бр. 68 и 109 от 2013 г., бр. 40 от 2014 г., бр. 9, 14 и 79 от 2015 г., бр. 20, 43, 59 и 75 от 2016 г., \nбр. 58, 85 и 96 от 2017 г., бр. 37, 77 и 86 от 2018 г., бр. 17, 60 и 100 от 2019 г., бр. 13, 17, 21 и 60 от 2020 г., бр. 21 от 2021 г. \nи бр. 102 от 2022 г.)\nПараграф единствен. \nСъздава се чл. 6а:\n„Чл. 6а. (1) За изпълнението на годишната програма за национална туристическа реклама министърът на туризма не прилага разпоредбите на Закона за обществените поръчки в случаите, в които рекламата се изпълнява чрез директно възлагане към дружества от актуалния списък на определените много големи онлайн платформи или много големи онлайн търсачки, публикувани в „Официален вестник“ на Европейския съюз съгласно Регламент (ЕС) 2022/2065 на Европейския парламент и на Съвета от 19 октомври 2022 г. относно единния пазар на цифрови услуги и за изменение на Директива 2000/31/ЕО (Акт за цифровите услуги) (OB, L 277/1 от 27 октомври 2022 г.).\n(2) Алинея 1 не се прилага за никакви други дейности по подготовка, управление и отчитане на годишната програма за национална туристическа реклама.\n(3) Министърът на туризма публикува ежемесечно на интернет страницата на министерството справка с информация за изразходваните средства, както и за ефективността на рекламата съгласно данните за ефективност, предоставени от платформите или търсачките по ал. 1. Справката се публикува и в отворен, машинночетим формат на портала за отворени данни по смисъла на Закона за достъп до обществена информация.“\nЗаконът е приет от 49-ото Народно събрание на 22 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5140"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164716",
    "meta": [],
    "text": "УКАЗ № 104\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за обществените библиотеки, приет от 49-ото Народно събрание на 21 юни 2023 г.\nИздаден в \nСофия на 26 юни 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за обществените библиотеки \n(обн., ДВ, бр. 42 от 2009 г.; изм., бр. 74 от 2009 г., бр. 38 от 2010 г., бр. 15 и 68 от 2013 г. и бр. 2, 89 и 94 от 2018 г.)\n§ 1. \nВ чл. 19 се правят следните изменения и допълнения:\n1. Създава се нова ал. 7:\n„(7) Директорът:\n1. въз основа на концепцията по ал. 6 изготвя стратегически план за развитието на Националната библиотека, който се одобрява от министъра на културата;\n2. представя ежегоден доклад за дейността на Националната библиотека пред министъра на културата.“\n2. Досегашната ал. 7 става ал. 8.\n§ 2. \nЧлен 22 се изменя така:\n„Чл. 22. Дейността на Националната библиотека подлежи на наблюдение, анализ и оценка по ред, определен с наредбата по чл. 14, ал. 6 от Закона за закрила и развитие на културата.“\nЗаключителни разпоредби\n§ 3. \nВ Закона за закрила и развитие на културата (обн., ДВ, бр. 50 от 1999 г.; изм., бр. 1 от 2000 г., бр. 34 от 2001 г., бр. 75 от 2002 г., бр. 55 от 2004 г., бр. 28, 74, 93 и 103 от 2005 г., бр. 21, 41 и 106 от 2006 г., бр. 84 от 2007 г., бр. 19, 42 и 74 от 2009 г., бр. 13, 50 и 97 от 2010 г., бр. 25 и 54 от 2011 г., бр. 77 и 102 от 2012 г., бр. 15 и 68 от 2013 г., бр. 96 от 2015 г., бр. 16 от 2016 г., бр. 7 от 2018 г., бр. 28, 88, 94 и 103 от 2018 г., бр. 47 и 100 от 2019 г., бр. 26, 44 и 52 от 2020 г. и бр. 18 от 2022 г.) в чл. 5 се създава ал. 6:\n„(6) Директорът на държавен културен институт по ал. 1:\n1. въз основа на концепцията по ал. 4 и чл. 7, ал. 5 изготвя стратегически план за развитието на държавния културен институт, който се одобрява от министъра на културата;\n2. ежегодно до 31 март представя на министъра на културата доклад за дейността на държавния културен институт за предходната година.“\n§ 4. \nВ Закона за задължителното депозиране на печатни и други произведения и за обявяване на разпространителите и доставчиците на медийни услуги (обн., ДВ, бр. 108 от 2000 г.; изм., бр. 28, 88 и 94 от 2005 г., бр. 57 от 2007 г., бр. 42 и 82 от 2009 г., бр. 87 и 101 от 2010 г., бр. 94 от 2018 г., бр. 17 от 2019 г. и бр. 31 от 2022 г.) се правят следните изменения:\n1. В чл. 1 думите „с цел да бъдат съхранени като част от националното културно наследство“ се заличават.\n2. В чл. 2, т. 1 думите „и да бъдат запазени като част от националното културно наследство“ се заличават.\nЗаконът е приет от 49-ото Народно събрание на 21 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5139"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164706",
    "meta": [],
    "text": "УКАЗ № 99\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за държавните резерви и военновременните запаси, приет от 49-ото Народно събрание на 16 юни 2023 г.\nИздаден в \nСофия на 21 юни 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за държавните резерви и военновременните запаси \n(обн., ДВ, бр. 9 от 2003 г.; попр., бр. 37 от 2003 г.; изм., бр. 19, 69 и 105 от 2005 г., бр. 30 и 102 от 2006 г., бр. 54 от 2008 г., \nбр. 35 от 2009 г., бр. 16 от 2010 г., бр. 15 от 2013 г., бр. 57 от 2015 г., бр. 58 от 2017 г., бр. 13 и 65 от 2020 г., бр. 14 от 2021 г. и бр. 102 от 2022 г.)\n§ 1. \nВ чл. 11, ал. 3 думите „Държавното предприятие „Държавна петролна компания“ и запетаята пред тях се заличават.\n§ 2. \nГлава втора „а“ с чл. 11а – 11д се отменя.\n§ 3. \nВ чл. 16 ал. 3 се отменя.\n§ 4. \nВ чл. 17 се правят следните изменения:\n1. Алинея 2 се отменя.\n2. В ал. 3 думите „Агенцията и предприятието може да възлагат“ се заменят с „Агенцията може да възлага“.\n§ 5. \nВ чл. 18 думата „предприятието“ и запетаята пред нея се заличават.\n§ 6. \nВ чл. 19 се правят следните изменения: \n1. Алинеи 3 и 4 се отменят. \n2. В ал. 6 думата „предприятието“ и запетаята пред нея се заличават. \n3. В ал. 7 думата „предприятието“ и запетаята пред нея се заличават.\n§ 7. \nЧлен 22 се изменя така:\n„Чл. 22. Съхраняването и опазването на военновременните запаси се извършват от агенцията или се възлагат от нея чрез договори на търговци и организации за възложените им с акт на Министерския съвет военновременни задачи или на търговци и организации, определени от агенцията на конкурсен принцип.“\n§ 8. \nВ чл. 23 думата „предприятието“ и запетаята пред нея се заличават.\n§ 9. \nВ чл. 24 се правят следните изменения: \n1. Алинеи 3 и 4 се отменят. \n2. В ал. 6 думата „предприятието“ и запетаята пред нея се заличават. \n3. В ал. 7 думата „предприятието“ и запетаята пред нея се заличават.\n§ 10.\n В чл. 27, ал. 2 и 3 думата „предприятието“ и запетаята пред нея се заличават.\n§ 11.\n В чл. 29, ал. 1 думата „предприятието“ и запетаята пред нея се заличават.\n§ 12.\n В чл. 31, ал. 4 думата „предприятието“ и запетаята пред нея се заличават.\n§ 13.\n В § 1, т. 8 от допълнителната разпоредба думите „в предприятието“ и запетаята след тях се заличават.\nПреходни и заключителни разпоредби\n§ 14.\n В Закона за запасите от нефт и нефтопродукти (обн., ДВ, бр. 15 от 2013 г.; изм., бр. 14 от 2015 г., бр. 85 от 2017 г., бр. 62 и 77 от 2018 г., бр. 17 от 2019 г. и бр. 51, 65 и 105 от 2020 г.) се правят следните изменения и допълнения: \n1. В чл. 2, ал. 3 думите „Държавно предприятие „Държавна петролна компания“ се заменят с „Държавна агенция „Държавен резерв и военновременни запаси“. \n2. В чл. 3, ал. 1 и 2 навсякъде думите „Държавно предприятие „Държавна петролна компания“ се заменят с „Държавна агенция „Държавен резерв и военновременни запаси“. \n3. Член 3а се отменя. \n4. В чл. 4:\nа) в ал. 2, т. 6 думите „Държавното предприятие „Държавна петролна компания“ се заменят с „Държавна агенция „Държавен резерв и военновременни запаси“;\nб) алинея 8 се отменя;\nв) алинея 9 се изменя така:\n„(9) Териториалните дирекции на Държавна агенция „Държавен резерв и военновременни запаси“ за целите на статистическото докладване към Европейската комисия, както и за осъществяване на текущ контрол на наличностите подават ежемесечно до 15-о число информация относно действително съхраняваните нефтопродукти в петролните бази, предоставени за управление на агенцията, намиращи се в техния териториален обхват.“ \n5. В чл. 6, ал. 1 накрая се добавя „и изпълнява функциите на централна структура за управление на запасите“.\n6. В чл. 7, ал. 1:\nа) създава се нова т. 3:\n„3. закупува, съхранява, обновява и продава запаси от нефт и нефтопродукти по чл. 3, ал. 1 и 2;“\nб) в т. 8 думите „Държавното предприятие „Държавна петролна компания“ се заменят с „агенцията“;\nв) създава се нова т. 13:\n„13. публикува предварителна информация по категориите продукти по чл. 2 за условията и количествата запаси, за които може да поеме задължение да съхранява за централната структура за управление на запасите на други държави – членки на Европейския съюз;“\nг) в т. 20 думите „със съответните органи“ се заменят със „с централните структури“;\nд) създава се нова т. 22:\n„22. провежда конкурсни процедури за избор на съхранители със складове, регистрирани по реда на чл. 38, за съхраняване на запасите, определени за агенцията, когато нейните съдови вместимости не са достатъчни.“\n7. В чл. 8:\nа) в ал. 2:\nаа) в т. 3 думите „Държавното предприятие „Държавна петролна компания“ се заменят с „агенцията“;\nбб) точка 10 се изменя така:\n„10. издава заповеди за ползване и заповеди за възстановяване на запаси за извънредни ситуации и целеви запаси, създадени и управлявани от агенцията;“\nвв) създава се нова т. 11:\n„11. издава заповеди за обновяване на запасите, създадени и съхранявани от агенцията;“\nгг) създава се нова т. 13:\n„13. проучва при необходимост възможностите и предлага на Министерския съвет съхраняване на запаси за извънредни ситуации и на целеви запаси, управлявани от агенцията, на територията на друга държава – членка на Европейския съюз;“\nдд) в т. 14 думите „и на Държавното предприятие „Държавна петролна компания“ се заличават;\nб) в ал. 4 думите „управлявани от Държавното предприятие „Държавна петролна компания“ се заменят с „предоставени за управление на агенцията“.\n8. В чл. 10, ал. 1 думите „Държавното предприятие „Държавна петролна компания“ и запетаята пред тях се заличават.\n9. В чл. 12:\nа) в ал. 1 в текста преди т. 1 в изречение първо думите „от Държавното предприятие „Държавна петролна компания“ се заменят с „от агенцията“;\nб) в ал. 2 навсякъде думите „Държавното предприятие „Държавна петролна компания“ се заменят с „агенцията“.\n10. В чл. 13, ал. 1 думите „Държавното предприятие „Държавна петролна компания“ се заменят с „агенцията“. \n11. В чл. 15, ал. 3, т. 2 думите „Държавното предприятие „Държавна петролна компания“ се заменят с „агенцията“.\n12. В чл. 17, ал. 3:\nа) в т. 1 думите „Държавното предприятие „Държавна петролна компания“ се заменят с „агенцията“;\nб) в т. 3 думите „управлявани от Държавното предприятие „Държавна петролна компания“ се заменят с „предоставени за управление на агенцията“, думите „запасите на Държавното предприятие „Държавна петролна компания“, за запасите на задължени лица – със складов запис“ се заменят със „запасите на агенцията“, а думите „с приемателен акт“ се заличават.\n13. В чл. 18:\nа) в ал. 1, т. 1 думите „както и на Държавното предприятие „Държавна петролна компания“ и запетаята пред тях се заличават;\nб) създава се нова ал. 3:\n„(3) Централната структура за управление на запасите на друга държава – членка на Европейския съюз, може от свое име и за своя сметка писмено да предлага на агенцията делегиране на съхраняването на част от определените й нива на запаси, при условие че тя разполага със свободни съдови вместимости за съхраняване на запаси по този закон. При постъпване на две или повече предложения те се разглеждат по реда на постъпването им.“\n14. В чл. 19:\nа) в ал. 1, изречение първо думите „Държавното предприятие „Държавна петролна компания“ се заменят с „агенцията“, а думите „определените му запаси“ се заменят с „определените й запаси“;\nб) в ал. 2 в изречение първо думите „след писмено искане от изпълнителния директор на Държавно предприятие „Държавна петролна компания“ се заличават, а в изречение второ думата „Искането“ се заменя с „Предложението“.\n15. В чл. 20:\nа) в ал. 2, изречение второ накрая се добавя „освен в случая на чл. 18, ал. 3“;\nб) създава се нова ал. 3:\n„(3) При съгласие за съхраняване и поддържане на запаси по ал. 1 агенцията подава ежемесечно информация на държавата – членка на Европейския съюз, относно съхраняваните и поддържаните за нейна сметка запаси на територията на страната.“\n16. В чл. 26:\nа) в ал. 1 думите „Държавно предприятие „Държавна петролна компания“ се заменят с „агенцията“;\nб) алинея 2 се изменя така:\n„(2) Министерският съвет по предложение на председателя на агенцията съгласувано с министъра на енергетиката определя вида и количеството на целевите запаси, както и срока на тяхното поддържане, който не може да бъде по-кратък от една година.“\n17. В чл. 30:\nа) в ал. 1 думите „управлявани от Държавното предприятие „Държавна петролна компания“ се заменят с „предоставени за управление на агенцията“;\nб) в ал. 2 в изречение второ думите „Държавното предприятие „Държавна петролна компания“ за собствени количества в складове, управлявани от него“ се заменят с „агенцията за собствени количества в складове, които са й предоставени за управление“, а в изречение четвърто думите „а за Държавното предприятие „Държавна петролна компания“ – съгласно сроковете му“ се заменят с „а за агенцията – съгласно сроковете й“;\nв) в ал. 5 думите „управлявани от Държавното предприятие „Държавна петролна компания“ се заменят с „предоставени за управление на агенцията“;\nг) в ал. 6 думите „Държавно предприятие „Държавна петролна компания“ е длъжно“ се заменят с „Агенцията е длъжна“, а думата „него“ се заменя с „нея“.\n18. В чл. 32 думите „Държавното предприятие „Държавна петролна компания“ се заменят с „агенцията“.\n19. В чл. 33:\nа) в ал. 2 думата „разпореждане“ се заменя със „заповед“, а думите „след получаване на писмено искане от изпълнителния директор на Държавното предприятие „Държавна петролна компания“ и запетаята пред тях се заличават;\nб) в ал. 3 думите „запаси на Държавното предприятие „Държавна петролна компания“ се заменят със „запаси на агенцията“.\n20. В чл. 35, ал. 12 в изречение първо думите „съответно Държавното предприятие „Държавна петролна компания“ са длъжни да сключат“ и запетаята пред тях се заменят със „е длъжен да сключи“ и думата „представят“ се заменя с „представи“, а в изречение второ думите „съхранителят, съответно Държавното предприятие „Държавна петролна компания“ имат“ се заменят със „съхранителят има“ и думата „съхраняват“ се заменя със „съхранява“.\n21. В чл. 36:\nа) в ал. 1 думите „Държавното предприятие „Държавна петролна компания“ и запетаята пред тях се заличават;\nб) в ал. 2 думите „както и Държавното предприятие „Държавна петролна компания“ и запетаята след тях се заличават;\nв) в ал. 4 думите „и Държавното предприятие „Държавна петролна компания“ се заличават;\nг) в ал. 5 думите „Държавното предприятие „Държавна петролна компания“ и запетаята след тях се заличават.\n22. В чл. 37:\nа) в ал. 2 думите „Държавното предприятие „Държавна петролна компания“ се заменят с „агенцията“;\nб) в ал. 3 думите „и Държавното предприятие „Държавна петролна компания“ се заличават;\nв) в ал. 4:\nаа) в текста преди т. 1 думите „Държавното предприятие „Държавна петролна компания“ се заменят с „агенцията“;\nбб) в т. 1 думите „управлявани от Държавното предприятие „Държавна петролна компания“ се заменят с „предоставени за управление на агенцията“, а думите „изпълнителния директор на предприятието“ се заменят с „председателя на агенцията“;\nвв) в т. 2 думите „управлявани от Държавното предприятие „Държавна петролна компания“ се заменят с „предоставени за управление на агенцията“.\n23. В чл. 40, ал. 4 думите „Държавното предприятие „Държавна петролна компания“ и запетаята пред тях се заличават.\n24. В чл. 48:\nа) в ал. 1 думите „Държавното предприятие „Държавна петролна компания“ се заменят със „заповед за ползване на запасите, управлявани от агенцията“;\nб) в ал. 2 след думите „извънредни ситуации“ се добавя „и/или със заповедта за ползване на запасите на агенцията“;\nв) в ал. 3 думите „Държавното предприятие „Държавна петролна компания“ и“ се заличават;\nг) в ал. 5 думите „чл. 55, ал. 4“ се заменят с „чл. 55“. \n25. В чл. 49 след думата „разпорежданията“ се добавя „и заповедта“. \n26. В чл. 50, т. 2 думите „Държавното предприятие „Държавна петролна компания“ се заменят с „агенцията“. \n27. В чл. 51 навсякъде думите „и Държавното предприятие „Държавна петролна компания“ се заличават.\n28. В чл. 53:\nа) в ал. 1 навсякъде думите „и Държавното предприятие „Държавна петролна компания“ се заличават;\nб) в ал. 4 думите „от Държавното предприятие „Държавна петролна компания“ се заменят с „от агенцията“, а думите „разпореждане за възстановяване“ се заменят със „заповед“;\nв) в ал. 5 след думата „разпореждания“ се добавя „и заповеди“.\n29. В чл. 55:\nа) в ал. 1 думите „Държавното предприятие „Държавна петролна компания“ се заличават;\nб) в ал. 3 думите „запаси на Държавното предприятие „Държавна петролна компания“ се заменят със „запаси на агенцията“;\nв) в ал. 5 думите „Държавното предприятие „Държавна петролна компания“ и запетаята пред тях се заличават. \n30. В чл. 56, ал. 3 се създава изречение второ: „При необходимост може да бъдат привличани експерти и специалисти от други държавни органи, както и да се осъществява взаимодействие с компетентните органи на другите държави – членки на Европейския съюз.“\n31. В § 1, т. 23 от допълнителните разпоредби думите „Държавно предприятие „Държавна петролна компания“ се заменят с „агенцията“.\n§ 15.\n В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г., бр. 12, 42, 52, 100 и 102 от 2022 г. и бр. 8 от 2023 г.) се правят следните изменения и допълнения: \n1. В чл. 47, ал. 1, т. 1 думите „както и държавно предприятие по смисъла на чл. 62, ал. 3 от Търговския закон“ и запетаята пред тях се заличават. \n2. В чл. 53, ал. 5 думите „и Държавно предприятие „Държавна петролна компания“ се заличават. \n3. В глава четвърта се създава нов раздел IIa с нови чл. 55б – 55з:\n„Раздел IIa\nЛицензиране при особени случаи\nЧл. 55б. Държавна агенция „Държавен резерв и военновременни запаси“ може да осъществява дейността си като лицензиран складодържател, при условие че: \n1. притежава лиценз или разрешение или е регистрирана за осъществяване на дейността, когато това е предвидено с друг закон; \n2. разполага с предоставени й за управление складови бази за извършване на дейностите по чл. 46, ал. 2, които отговарят на изискванията за сигурност и контрол, определени с правилника за прилагане на закона, където ще се получават и разтоварват акцизните стоки; \n3. използва средства за измерване и контрол, отговарящи на изискванията на Закона за измерванията, Закона за техническите изисквания към продуктите и нормативните актове по прилагането им.\nЧл. 55в. (1) За издаване на лиценз за управление на данъчен склад се подава писмено искане до директора на Агенция „Митници“, което съдържа: \n1. описание на операциите, които ще се извършват в данъчния склад; \n2. вида на акцизните стоки с кодовете по KH, които ще се складират; \n3. годишния прогнозен обем на складираните акцизни стоки под режим отложено плащане на акциз съгласно информацията по ал. 2, т. 5; \n4. годишния прогнозен обем за движението на акцизни стоки под режим отложено плащане на акциз; \n5. точно местонахождение, описание и предназначение на помещенията на данъчния склад. \n(2) Към искането по ал. 1 се прилагат следните документи: \n1. лиценз, разрешение или регистрация за осъществяване на дейност, когато това се изисква по закон, или се посочват индивидуализиращите данни на издадените документи, въз основа на които може да се установи информацията по служебен път и административният орган на издаване; \n2. документ, удостоверяващ предоставените за управление складови бази; \n3. актуална скица на недвижимия имот; \n4. план на помещенията на данъчния склад с обозначени местоположение и предназначение на помещенията, съоръженията и съдовете с техния обем, както и местоположение на измервателните уреди; \n5. информация за:\nа) вида на акцизните стоки с кодовете по KH, които ще се съхраняват в данъчния склад, и количествата в мерната единица по чл. 28, ал. 1;\nб) средномесечното прогнозно количество на акцизните стоки, които ще се складират – по видове стоки и акцизни стоки;\nв) максималния складов капацитет за съхраняване на акцизни стоки – по видове стоки и акцизни ставки;\nг) средномесечно прогнозно количество на освободените за потребление акцизни стоки – по видове стоки и акцизни ставки;\nд) условията и реда за вътрешна отчетност съгласно нормативните актове, уреждащи дейността на Държавна агенция „Държавен резерв и военновременни запаси“. \n(3) С едно искане може да се поиска издаването на лицензи за управление на повече от един данъчен склад. \n(4) Искането по ал. 1 може да се подава и по електронен път по ред, начин и във формат, определени с правилника за прилагане на закона.\nЧл. 55г. (1) Когато условията за издаване на лиценз за управление на данъчен склад са изпълнени и подадените документи отговарят на изискванията, органът по чл. 55в, ал. 1 се произнася по искането в едномесечен срок от датата на подаването му.\n (2) Когато представените документи по чл. 55в, ал. 2 не отговарят на изискванията или предоставената информация е недостатъчна, органът по чл. 55в, ал. 1 в 14-дневен срок от получаване на искането уведомява председателя на Държавна агенция „Държавен резерв и военновременни запаси“ и му определя срок за отстраняване на нередовностите или за предоставяне на допълнителна информация 14 дни считано от получаването на уведомлението.\n(3) В срока, определен по ал. 2, председателят на Държавна агенция „Държавен резерв и военновременни запаси“ трябва да отстрани нередовностите или да представи необходимата допълнителна информация, като при неизпълнение на това задължение органът по чл. 55в, ал. 1 издава решение, с което прекратява производството. Решението за прекратяване на производството подлежи на обжалване по реда на глава десета, раздел IV от Административнопроцесуалния кодекс.\n (4) В едномесечен срок от отстраняване на нередовностите или предоставяне на исканата допълнителна информация органът по чл. 55в, ал. 1 разглежда искането и приложените към него документи и се произнася по искането. \n(5) Когато е необходимо изясняване на всички факти и обстоятелства от значение за издаването на лиценза, лицето, подало искането, в срока по ал. 2 може да поиска спиране на производството по издаване на лиценза в срок до три месеца, като посочва причините за спирането.\n(6) Когато за изясняване на всички факти и обстоятелства от значение за издаването на лиценза е необходимо становище от друг орган, срокът по ал. 1 се смята за продължен, но не с повече от три месеца. \n(7) В случаите по ал. 5 и 6 лицето се уведомява писмено.\nЧл. 55д. (1) В сроковете по чл. 55г директорът на Агенция „Митници“ издава лиценз за управление на данъчен склад за складиране на акцизни стоки или мотивиран отказ. \n(2) За всеки данъчен склад се издава отделен лиценз. \n(3) Издаденият лиценз или отказът за издаване на лиценз подлежи на обжалване по реда на Административнопроцесуалния кодекс. Непроизнасянето в срок се смята за мълчалив отказ за издаване на лиценз.\nЧл. 55е. (1) Лицензът съдържа: \n1. наименованието на органа, който го издава; \n2. идентификационния номер на лицензирания складодържател; \n3. идентификационния номер на данъчния склад; \n4. фактическите и правните основания за издаването му; \n5. наименованието, седалището и адреса на управление, единния идентификационен код на лицензирания складодържател; \n6. адреса на данъчния склад; \n7. описание на дейностите, които ще се осъществяват в данъчния склад, и вида на акцизните стоки с код по KH; \n8. имената и ЕГН/ЛНЧ на председателя на Държавна агенция „Държавен резерв и военновременни запаси“; \n9. датата на издаване и подпис на лицето, издало лиценза.\n(2) Правото за прилагане на режим отложено плащане на акциз възниква от датата на връчването на лиценза.\nЧл. 55ж. (1) Лицензираният складодържател е длъжен: \n1. да уведомява писмено митническите органи за всички промени в обстоятелствата, при които е издаден лицензът за управление на данъчния склад, в 14-дневен срок от настъпването им, като представя необходимите документи; \n2. да осигурява безпрепятствен достъп на митническите органи до всички помещения и цялата територия на данъчния склад и да им осигури помещение за извършване на проверките; \n3. да спазва всички специфични изисквания за складирането и движението на акцизните стоки; \n4. да води отделна документална отчетност по видове дейности и по видове акцизни стоки.\n(2) При промяна на обстоятелства, които подлежат на вписване в издадения лиценз, директорът на Агенция „Митници“ издава решение, което е неразделна част от издадения и връчен лиценз.\n(3) В случаите по ал. 1, т. 1 уведомлението може да се подаде по електронен път по ред, начин и във формат, определени с правилника за прилагане на закона.\nЧл. 55з. (1) Действието на лиценза за управление на данъчен склад се прекратява: \n1. по писмено искане от лицензирания складодържател; \n2. при отнемане на лиценза. \n(2) Лицензът за управление на данъчен склад се отнема, когато лицензираният складодържател престане да отговаря на условията по чл. 55б. \n(3) Лицензът се прекратява с решение на директора на Агенция „Митници“, което подлежи на обжалване по реда на Административнопроцесуалния кодекс.“ \n4. В чл. 66, ал. 3 се създава изречение второ: „Лицензиран складодържател по реда на чл. 55в е длъжен да използва средства за измерване и контрол, отговарящи на изискванията на Закона за измерванията, Закона за техническите изисквания към продуктите и нормативните актове по прилагането им.“ \n5. В чл. 77 се създава ал. 4:\n„(4) Лицензираният складодържател по чл. 55б се освобождава от задължението за предоставяне на обезпечение.“\n§ 16.\n В Закона за енергията от възобновяеми източници (обн., ДВ, бр. 35 от 2011 г.; изм., бр. 29 и 54 от 2012 г., бр. 15, 59, 68 и 109 от 2013 г., бр. 33 от 2014 г.; Решение № 13 на Конституционния съд от 2014 г. – бр. 65 от 2014 г.; изм., бр. 14, 17, 35, 56 и 100 от 2015 г., бр. 58 от 2017 г., бр. 38 и 91 от 2018 г., бр. 41 от 2019 г., бр. 65 от 2020 г., бр. 9 и 21 от 2021 г., бр. 42 и 102 от 2022 г. и бр. 11 от 2023 г.) в чл. 50 навсякъде думите „Държавно предприятие „Държавна петролна компания“ се заменят с „Държавна агенция „Държавен резерв и военновременни запаси“.\n§ 17.\n (1) Държавно предприятие „Държавна петролна компания“ се закрива. \n(2) В срок 7 дни от влизането в сила на закона министърът на икономиката и индустрията открива процедура по ликвидация на Държавно предприятие „Държавна петролна компания“, освобождава членовете на Управителния съвет, назначава ликвидатор и определя възнаграждението и функциите му. Ликвидаторът представлява предприятието и се вписва в търговския регистър и регистъра на юридическите лица с нестопанска цел, където се представя нотариално заверено съгласие с образец на подписа.\n(3) Процедурата по ликвидация се извършва в срок до два месеца от откриването й, като при необходимост определеният срок може да се продължи. Разходите по ликвидацията, включително възнаграждението на ликвидатора, са за сметка на Държавно предприятие „Държавна петролна компания“ в рамките на предвидените по бюджета на Министерството на икономиката и индустрията за 2022 г. предоставени трансфери за Държавно предприятие „Държавна петролна компания“. \n(4) След приключване на ликвидацията, с решение на министъра на икономиката и индустрията Държавно предприятие „Държавна петролна компания“ се закрива и ликвидаторът подава заявление за заличаване на предприятието от търговския регистър и регистъра на юридическите лица с нестопанска цел.\n§ 18.\n (1) Производствата по издаване на лицензи за управление на данъчни складове на Държавно предприятие „Държавна петролна компания“, започнали до влизането в сила на този закон, се прекратяват с решение на директора на Агенция „Митници“, което не подлежи на обжалване.\n(2) Държавна агенция „Държавен резерв и военновременни запаси“ продължава да осъществява дейността си като лицензиран складодържател съгласно издадените и връчени лицензи за управление на данъчни складове.\n§ 19.\n (1) Активите с изключение на посочените в ал. 2, включително петролните бази, които не са лицензирани като данъчни складове, пасивите, архивът, в т.ч. ведомости за заплати, както и другите права и задължения на Държавно предприятие „Държавна петролна компания“ преминават към Държавна агенция „Държавен резерв и военновременни запаси“ в срока по § 17, ал. 2. За предаването и приемането на имуществото се съставя предавателно-приемателен протокол. \n(2) Министърът на икономиката и индустрията, съответно ликвидаторът, предприема необходимите действия по отношение на предоставените по реда на Закона за държавната собственост на Държавно предприятие „Държавна петролна компания“ държавни имоти, както и по отношение на други дълготрайни материални и нематериални активи, материали и движими вещи с оглед на преминаването им в управление на Министерството на икономиката и индустрията.\n(3) Областните управители отразяват промените в актовете за държавна собственост за имотите или съставят актове за държавна собственост за тях.\n§ 20.\n Трудовите правоотношения на служителите на Държавно предприятие „Държавна петролна компания“ се уреждат при условията и по реда на чл. 328, ал. 1, т. 1 от Кодекса на труда.\n§ 21.\n В тримесечен срок от влизането в сила на този закон министърът на финансите привежда в съответствие с него Правилника за прилагане на Закона за акцизите и данъчните складове.\nЗаконът е приет от 49-ото Народно събрание на 16 юни 2023 г. и е подпечатан с официалния печат на Народното събрание.\nПредседател на Народното събрание: \n Росен Желязков\n5005"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164875",
    "meta": [],
    "text": "УКАЗ № 97\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за прилагане на разпоредби на Закона за държавния бюджет на Република България за 2022 г., Закона за бюджета на държавното обществено осигуряване за 2022 г. и Закона за бюджета на Националната здравноосигурителна каса за 2022 г., приет от 49-ото Народно събрание на 15 юни 2023 г.\nИздаден в \nСофия на 19 юни 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за прилагане на разпоредби на Закона за държавния бюджет на Република България за 2022 г., Закона за бюджета на държавното обществено осигуряване за 2022 г. и Закона за бюджета на Националната здравноосигурителна каса за 2022 г. \n(ДВ, бр. 104 от 2022 г.)\n§ 1. \nВ чл. 1 се правят следните изменения и допълнения:\n1. В текста преди т. 1 думите „но за срок не по-дълъг от три месеца“ се заменят с „но не по-късно от 31 юли 2023 г.“.\n2. В т. 1 думите „чл. 60, т. 2“ се заличават и се създава изречение второ: „Минималният размер на основната заплата за най-ниската длъжност, предвидена за заемане от държавен служител по чл. 68 от Закона за държавния служител, е 780 лв.“\n3. Създава се нова т. 2:\n„2. разходите и предоставените трансфери на първостепенните разпоредители с бюджет по държавния бюджет, бюджетните взаимоотношения с държавния бюджет на бюджетните организации по чл. 13, ал. 3 и 4 от Закона за публичните финанси, разходите и предоставените трансфери по бюджета на държавното обществено осигуряване и Националната здравноосигурителна каса, включително бюджетните им взаимоотношения с държавния бюджет, се извършват до размер, не по-голям от размера им към същия период на предходната година, като се отчитат и влезли в сила актове на Народното събрание, на Министерския съвет и други нормативни административни актове, които предвиждат допълнителни или намалени бюджетни средства;“.\n4. Досегашните т. 2, 3, 4, 5 и 6 стават съответно т. 3, 4, 5, 6 и 7.\n§ 2. \nВ чл. 2 се правят следните изменения и допълнения:\n1. Досегашният текст става ал. 1 и в нея думите „чл. 10, т. 2“ и „и ал. 2, т. 2“ се заличават. \n2. Създава се ал. 2:\n„(2) В срока по чл. 1, считано от 1 юли 2023 г., се определят:\n1. минимален размер на пенсията за осигурителен стаж и възраст по чл. 68, ал. 1 от Кодекса за социално осигуряване – 523,04 лв.;\n2. максимален размер на гарантираните вземания по чл. 22, ал. 2 от Закона за гарантираните вземания на работниците и служителите при несъстоятелност на работодателя – 1950 лв.“\n§ 3. \nВ чл. 6 се правят следните изменения и допълнения:\n1. Създава се нова ал. 2:\n„(2) Трансферите за целевата субсидия за капиталови разходи на общините се предоставят ежемесечно до 5-о число на текущия месец в размер една трета от тримесечното разпределение на базата на достигнатия размер към 31 декември 2022 г. и при отчитане на влезли в сила актове. В срока по чл. 1 общинските съвети одобряват разчети за финансиране на капиталовите разходи по обекти на строителство и основен ремонт за придобиване на материални и нематериални дълготрайни активи и за проучвателни и проектни работи, включително за съфинансиране на плащания по заеми за капиталови разходи за сметка на целевата субсидия за капиталови разходи, преходен остатък от предходната година, собствени и други приходи. Целевата субсидия за капиталови разходи може да бъде трансформирана в трансфер за други целеви разходи на общината за извършване на неотложни текущи ремонти на общински пътища, на улична мрежа и на сгради, публична общинска собственост, при условия и по ред, определени с акт на Министерския съвет.“\n2. Досегашните ал. 2 и 3 стават съответно ал. 3 и 4.\n§ 4. \nВ чл. 11 се правят следните изменения и допълнения:\n1. В ал. 2 се създават т. 8, 9 и 10:\n„8. на дейности, свързани с изпълнението на Националния план за възстановяване и устойчивост, от сметката за средства от Европейския съюз на Националния фонд, включително за сметка на наличностите от трансфери от минали години, акумулирани по сметка на Националния фонд в Българската народна банка, за инвестиции, включени в Националния план за възстановяване и устойчивост;\n9. на неотложни разходи, свързани със сигурността, живота, здравето на хората, неотложни културни обекти и събития с национално и международно значение, и за привличане на чуждестранни инвестиции;\n10. на мерки, свързани с финансово оздравяване на публични предприятия, които са в затруднено положение и на които е възложено изпълнението на услуги от общ икономически интерес, за прилагането на които е налице одобрение от Европейската комисия.“\n2. В ал. 4 думите „и средствата по програми и проекти на Европейския съюз“ се заличават.\n§ 5. \nВ преходните и заключителните разпоредби се правят следните изменения:\n1. Параграф 1 се отменя.\n2. В § 6, ал. 1 думите „при спазване на параметрите съгласно чл. 29, ал. 4 от Закона за здравното осигуряване“ се заличават.\n3. Параграф 15 се отменя.\nПреходни и заключителни разпоредби\n§ 6. \nВ Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г., бр. 16, 18, 25, 51, 58 и 62 от 2022 г. и бр. 8 от 2023 г.) се правят следните изменения:\n1. В чл. 89а, ал. 1 думите „сбора на гарантирания минимален доход, установен за страната през последните 12 месеца“ се заменят с „30 на сто от сбора на линията на бедност, определена за страната през последните 12 месеца“.\n2. Член 103 се изменя така:\n„Добавка за чужда помощ\nЧл. 103. Пенсионерите с трайно намалена работоспособност/вид и степен на увреждане, на които е определена чужда помощ, получават към определената им пенсия добавка в размер 75 на сто от социалната пенсия за старост.“\n§ 7. \nРазпоредбите на § 16, ал. 1 и 2 от преходните и заключителните разпоредби на Закона за изменение и допълнение на Закона за администрацията (обн., ДВ, бр. 15 от 2012 г.; изм., бр. 96 от 2015 г., бр. 57 и 98 от 2016 г., бр. 85 от 2017 г. и бр. 80 от 2018 г.) не се прилагат за 2023 г. за увеличаване числеността на Държавния авиационен оператор за изпълнение на допълнително възложени функции и не се прилагат за увеличаване на числеността на Българската агенция за инвестиции, на Комисията за защита на личните данни и омбудсмана на Република България.\n§ 8. \nЗаконът влиза в сила от 10 юни 2023 г., с изключение на:\n1. параграф 2, т. 1, която влиза в сила от 1 юли 2023 г.;\n2. параграф 6, т. 1, която влиза в сила от 1 юни 2023 г.\nЗаконът е приет от 49-ото Народно събрание на 15 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5001"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164750",
    "meta": [],
    "text": "УКАЗ № 92\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на актовете на ХХVІІ конгрес на Всемирния пощенски съюз, приет от 49-ото Народно събрание на 9 юни 2023 г.\nИздаден в \nСофия на 14 юни 2023 г.\nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на актовете на ХХVІІ конгрес на Всемирния пощенски съюз\nЧлен единствен.\n Ратифицира Единадесетия допълнителен протокол към Устава на Всемирния пощенски съюз, Третия допълнителен протокол към Общия правилник на Всемирния пощенски съюз, Всемирната пощенска конвенция и Заключителния протокол към нея и Споразумението за услугите по пощенските плащания и Заключителния протокол към него, приети от ХХVІІ конгрес на Всемирния пощенски съюз и подписани в Абиджан през 2021 г.\nЗаконът е приет от 49-ото Народно събрание на 9 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n4856"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164847",
    "meta": [],
    "text": "УКАЗ № 91\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на международен договор (LOA) BU-D-QAH „За изграждане на системи за сигурност на помещенията за съхранение на класифицирано оборудване и въоръжение с класификация „US Secret“ за самолети F-16 Block 70“ по програмата FMS на САЩ, приет от 49-ото Народно събрание на 9 юни 2023 г.\nИздаден в \nСофия на 14 юни 2023 г.\nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на международен договор (LOA) BU-D-QAH „За изграждане на системи за сигурност на помещенията за съхранение на класифицирано оборудване и въоръжение с класификация „US Secret“ за самолети F-16 Block 70“ по програмата FMS на САЩ\nЧл. 1. \nРатифицира международен договор (LOA) BU-D-QAH „За изграждане на системи за сигурност на помещенията за съхранение на класифицирано оборудване и въоръжение с класификация „US Secret“ за самолети F-16 Block 70“ по програмата FMS на САЩ, подписан на 20 януари 2023 г. в Европейското командване на САЩ в Европа и на 12 май 2023 г. в София. \nЧл. 2. \nДоговорът по чл. 1 да не се обнародва в „Държавен вестник“.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 9 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n4855"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164849",
    "meta": [],
    "text": "УКАЗ № 87\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът \nза изменение и допълнение на Закона за тютюна, тютюневите и свързаните с тях изделия\n, приет от 49-ото Народно събрание на 8 юни 2023 г.\nИздаден в \nСофия на 12 юни 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за тютюна, тютюневите и свързаните с тях изделия\n(обн., ДВ, бр. 101 от 1993 г.; изм., бр. 19 от 1994 г., бр. 110 от 1996 г., бр. 153 от 1998 г., бр. 113 от 1999 г., бр. 33 и 102 от 2000 г., бр. 110 от 2001 г., бр. 20 от 2003 г., бр. 57 и 70 от 2004 г., бр. 91, 95, 99 и 105 от 2005 г., бр. 18, 30, 34, 70, 80 и 108 от 2006 г., бр. 53 и 109 от 2007 г., бр. 36, 67 и 110 от 2008 г., бр. 12, 82 и 95 от 2009 г., бр. 19 от 2011 г., бр. 50 от 2012 г., бр. 12 и 14 от 2015 г., бр. 19, 28, 31 и 101 от 2016 г., бр. 58, 63, 85, 92, 97 и 103 от 2017 г., бр. 17, 98 и 106 от 2018 г., бр. 7, 17 и 83 от 2019 г. и бр. 102 от 2022 г.)\n§ 1. \nВ преходните и заключителните разпоредби се създава § 6:\n„§ 6. (1) Тютюнопроизводители, вписани в регистъра по чл. 4, ал. 2, в срок до 30 юни 2023 г. могат да заявят писмено, включително и по електронен път, промяна на данни за изкупения тютюн за периода 2016 – 2018 г., като приложат копия от протоколи за количествата изкупен тютюн за съответната година.\n(2) Оправомощените лица от общинските служби отразяват в регистъра по ал. 1 настъпилите промени в срок до три дни след заявяването им.“\nЗаключителни разпоредби\n§ 2. \nЗаявления и документи за корекция на данни по смисъла на § 6, ал. 1, подадени във връзка с § 34 от преходните и заключителните разпоредби на Закона за изменение и допълнение на Закона за подпомагане на земеделските производители (ДВ, бр. 102 от 2022 г.) и влизане в сила на този закон, се разглеждат по реда на § 6, без да бъдат подадени отново.\n§ 3. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 8 юни 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n4840"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164956",
    "meta": [],
    "text": "УКАЗ № 151\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за горите, приет от \n49-ото \n Народно събрание на 28 юли 2023 г.\nИздаден в София на 3 август 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за горите \n(обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г., бр. 13, 15, 57, 61 и 95 от 2016 г., бр. 13, 58 и 103 от 2017 г., бр. 17, 77 и 83 от 2018 г., бр. 1 и 17 от 2019 г., бр. 21, 79 и 109 от 2020 г., бр. 21 от 2021 г., бр. 102 от 2022 г. и бр. 11 от 2023 г.)\n§ 1. \nВ чл. 111 се правят следните изменения и допълнения:\n1. В ал. 5 думите „31 януари“ се заменят с „края на месец февруари“.\n2. В ал. 6 след думата „кмета“ се добавя „съответно от кметския наместник“.\n3. В ал. 7 след думата „кмета“ се добавя „съответно до кметския наместник“.\n4. Създава се нова ал. 11:\n„(11) Лица, които отговарят на изискванията по ал. 6, но не са включени в списъка по ал. 10, при наличие на останали количества дървесина от определените по реда на ал. 4, могат да подадат до кмета, съответно до кметския наместник заявления за включване в списъка не по-късно от 31 август. Публикуваният окончателен списък по ал. 10 се актуализира с постъпилите заявления по реда на ал. 8 – 10.“\n5. Досегашните ал. 11 и 12 стават съответно ал. 12 и 13.\n6. Досегашната ал. 13 става ал. 14 и в нея думите „ал. 12“ се заменят с „ал. 13“.\n7. Досегашните ал. 14, 15, 16, 17 и 18 стават съответно ал. 15, 16, 17, 18 и 19.\n8. Досегашната ал. 19 става ал. 20 и в нея числото „18“ се заменя с „19“.\n9. Досегашната ал. 20 става ал. 21.\nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 28 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n6019"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164861",
    "meta": [],
    "text": "УКАЗ № 152\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Наказателния кодекс, приет от \n49-ото \n Народно събрание на 28 юли 2023 г.\nИздаден в София на 3 август 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Наказателния кодекс \n(обн., ДВ, бр. 26 от 1968 г.; попр., бр. 29 от 1968 г.; изм., бр. 92 от 1969 г., бр. 26 и 27 от 1973 г., бр. 89 от 1974 г., бр. 95 от 1975 г., бр. 3 от 1977 г., бр. 54 от 1978 г., бр. 89 от 1979 г., бр. 28 от 1982 г.; попр., бр. 31 от 1982 г.; изм., бр. 44 от 1984 г., бр. 41 и 79 от 1985 г.; попр., бр. 80 от 1985 г.; изм., бр. 89 от 1986 г.; попр., бр. 90 от 1986 г.; изм., бр. 37, 91 и 99 от 1989 г., бр. 10, 31 и 81 от 1990 г., бр. 1 и 86 от 1991 г.; попр., бр. 90 от 1991 г.; изм., бр. 105 от 1991 г., бр. 54 от 1992 г., бр. 10 от 1993 г., бр. 50 от 1995 г.; Решение № 19 на Конституционния съд от 1995 г. – бр. 97 от 1995 г.; изм., бр. 102 от 1995 г., бр. 107 от 1996 г., бр. 62 и 85 от 1997 г.; Решение № 19 на Конституционния съд от 1997 г. – бр. 120 от 1997 г.; изм., бр. 83, 85, 132, 133 и 153 от 1998 г., бр. 7, 51 и 81 от 1999 г., бр. 21 и 51 от 2000 г.; Решение № 14 на Конституционния съд от 2000 г. – бр. 98 от 2000 г.; изм., бр. 41 и 101 от 2001 г., бр. 45 и 92 от 2002 г., бр. 26 и 103 от 2004 г., бр. 24, 43, 76, 86 и 88 от 2005 г., бр. 59, 75 и 102 от 2006 г., бр. 38, 57, 64, 85, 89 и 94 от 2007 г., бр. 19, 67 и 102 от 2008 г., бр. 12, 23, 27, 32, 47, 80, 93 и 102 от 2009 г., бр. 26 и 32 от 2010 г., бр. 33 и 60 от 2011 г., бр. 19, 20 и 60 от 2012 г., бр. 17, \n61 и 84 от 2013 г., бр. 19, 53 и 107 от 2014 г., бр. 14, 24, 41, 74, 79 и 102 от 2015 г., бр. 32 и 47 от 2016 г.; Решение № 12 на Конституционния съд от 2016 г. – бр. 83 от 2016 г.; изм., бр. 95 от 2016 г., бр. 13, 54, 85 и 101 от 2017 г., бр. 55 от 2018 г., бр. 1, 7, 16 и 83 от 2019 г., бр. 13, 23, 28, 88, 103 и 108 от 2020 г.; изм., бр. 9 от 2021 г.; Решение № 12 на Конституционния съд от 2021 г. – бр. 84 от 2021 г.; изм., бр. 53 от 2022 г.; Решение № 13 на Конституционния съд от 2022 г. – бр. 79 от 2022 г.; Решение № 1 на Конституционния съд от 2023 г.– бр. 10 от 2023 г.)\n§ 1. \nВ чл. 67 ал. 3 се изменя така:\n„(3) Когато отложеното наказание лишаване от свобода е не по-малко от шест месеца, съдът може да постанови една или няколко от пробационните мерки по чл. 42а, ал. 2 през изпитателния срок.“\n§ 2. \nВ чл. 78а, ал. 7 накрая се добавя „освен в случаите, когато то е обида или клевета“.\n§ 3. \nВ чл. 93, т. 31 думите „предшествано от системно“ се заменят с „извършено чрез“.\n§ 4. \nВ чл. 116, ал. 1, т. 11 след думата „расистки“ съюзът „или“ се заменя със запетая, а преди думата „подбуди“ се добавя „или свързани със сексуалната ориентация“.\n§ 5. \nВ чл. 131, ал. 1, т. 12 след думата „расистки“ съюзът „или“ се заменя със запетая, а преди думата „подбуди“ се добавя „или свързани със сексуалната ориентация“.\n§ 6. \nВ чл. 142, ал. 2 се създава т. 9:\n„9. деянието е извършено по расистки, ксенофобски или свързани със сексуалната ориентация подбуди.“\n§ 7. \nВ чл. 142а ал. 3 се изменя така:\n„(3) Ако деянието по ал. 1 и 2 е извършено:\n1. по отношение на бременна жена, малолетно или непълнолетно лице;\n2. по отношение на лице, ползващо се с международна защита;\n3. по расистки, ксенофобски или свързани със сексуалната ориентация подбуди, \nнаказанието е лишаване от свобода от три до десет години.“\n§ 8. \nВ чл. 143 ал. 3 се изменя така:\n„(3) Ако деянието по ал. 1 е извършено:\n1. в условията на домашно насилие;\n2. по расистки или ксенофобски подбуди, \nнаказанието е лишаване от свобода от три до десет години.“\n§ 9. \nВ чл. 144 ал. 3 се изменя така:\n„(3) Наказанието е лишаване от свобода до шест години, когато:\n1. деецът се е заканил с убийство;\n2. деянието е извършено от лице по чл. 142, ал. 2, т. 6 и 8;\n3. деянието е извършено в условията на домашно насилие;\n4. деянието е извършено по расистки или ксенофобски подбуди.“\n§ 10.\n В чл. 144а, ал. 3 след думата „насилие“ се добавя „или по расистки или ксенофобски подбуди“.\n§ 11.\n В глава втора от особената част, в раздел V се създава чл. 144б:\n„Чл. 144б. (1) Който чрез сила, заплашване или по друг начин изтезава другиго, за да даде той или друго лице сведение или признание, за да бъде наказан за деяние, което той или друг е извършил или се подозира, че е извършил, се наказва за изтезание с лишаване от свобода от една до шест години, ако не подлежи на по-тежко наказание.\n(2) Когато деянието е извършено от длъжностно лице при или по повод изпълнение на службата му, наказанието е лишаване от свобода от две до осем години.“\n§ 12.\n В чл. 148 се правят следните изменения и допълнения:\n1. В ал. 1:\nа) в т. 2 думите „печатно произведение“ се заменят със „средства за масова информация“;\nб) точка 3 се отменя;\nв) в т. 4 след думите „функцията му“ запетаята се заменя с точка и запетая;\nг) създава се т. 5:\n„5. нанесена по расистки или ксенофобски подбуди,“;\nд) думите „три хиляди‘‘ се заменят с „петстотин“.\n2. В ал. 2 думите „пет хиляди‘‘ се заменят с „хиляда‘‘.\n§ 13.\n В чл. 148а думите „печатни произведения“ се заменят със „средства за масова информация“.\n§ 14.\n В чл. 155а, ал. 1 думите „от една до шест години“ се заменят с „от три до десет години“, а думите „от пет хиляди до десет хиляди“ се заменят с „от десет хиляди до двадесет хиляди“.\n§ 15.\n В чл. 155б се правят следните изменения:\n1. В ал. 1 думите „до шест години“ се заменят с „от три до десет години“.\n2. В ал. 2 думите „от две до осем години“ се заменят с „от пет до десет години“.\n3. В ал. 3 думите „от три до десет години“ се заменят с „от пет до петнадесет години“.\n§ 16.\n В чл. 155в се правят следните изменения:\n1. В ал. 1 думите „до шест години“ се заменят с „от три до седем години“.\n2. В ал. 2 думите „от две до осем години“ се заменят с „от три до десет години“.\n§ 17.\n В чл. 156, ал. 1 думите „до хиляда“ се заменят с „до десет хиляди“.\n§ 18.\n В чл. 157 се правят следните изменения:\n1. В ал. 2 думите „от три до десет години“ се заменят с „от пет до десет години“.\n2. В ал. 3 думите „от три до дванадесет години“ се заменят с „от пет до дванадесет години“.\n3. В ал. 4 думите „от две до шест години“ се заменят с „от три до десет години“.\n4. В ал. 5 думите „от две до осем години“ се заменят с „от три до десет години“.\n5. В ал. 6 думите „от две до шест години“ се заменят с „от три до десет години“.\n§ 19.\n В чл. 158а се правят следните изменения:\n1. В ал. 1 думите „до шест години“ се заменят с „от три до десет години“.\n2. В ал. 2 думите „от една до шест години“ се заменят с „от три до десет години“.\n3. В ал. 3 думите „от две до осем години“ се заменят с „от три до осем години“.\n4. В ал. 4, т. 1 думите „от две до осем години“ се заменят с „от три до десет години“.\n5. В ал. 5 думите „до три години“ се заменят с „до пет години“.\n§ 20.\n В чл. 159 се правят следните изменения:\n1. В ал. 4 думите „до шест години“ се заменят с „от три до шест години“, а думите „до осем хиляди“ се заменят с „до десет хиляди“.\n2. В ал. 5 думите „от две до осем години“ се заменят с „от три до десет години“, а думите „до десет хиляди“ се заменят с „до двадесет хиляди“.\n3. В ал. 6 думите „до една година“ се заменят с „до пет години“, а думите „до две хиляди“ се заменят с „до десет хиляди“.\n§ 21.\n В чл. 162 се правят следните изменения и допълнения:\n1. В ал. 1 след думата „раса“ се поставя запетая и се добавя „цвят на кожата, произход“, а след думите „етническа принадлежност“ се добавя „или сексуална ориентация“.\n2. В ал. 2 след думата „раса“ се поставя запетая и се добавя „цвят на кожата, произход“, а думите „религия или политически убеждения“ се заменят с „религия, политически убеждения или сексуална ориентация“.\n§ 22.\n В чл. 163, ал. 1 текстът преди т. 1 се изменя така:\n„(1) Лицата, които участват в тълпа, събрана за нападение на групи от населението, отделни граждани или техни имоти във връзка с тяхната раса, цвят на кожата, произход, народност, етническа принадлежност или сексуална ориентация, се наказват:“.\n§ 23.\n В чл. 164 се правят следните допълнения:\n1. В ал. 2 след думата „символи“ се поставя запетая и се добавя „гробове“.\n2. Създава се ал. 3:\n„(3) Наказанието е лишаване от свобода до пет години или пробация, както и глоба от пет хиляди до десет хиляди лева, когато деянието по ал. 2 е извършено по расистки или ксенофобски подбуди.“\n§ 24.\n В чл. 172 ал. 1 се изменя така:\n„(1) Който съзнателно попречи на някого да постъпи на работа или го принуди да напусне работа поради неговата народност или етническа принадлежност, раса, цвят на кожата, религия, социален произход, сексуална ориентация, членуване или нечленуване в синдикална или друга организация, политическа партия, организация, движение или коалиция с политическа цел или поради неговите или на ближните му политически или други убеждения, се наказва с лишаване от свобода до три години или с глоба до пет хиляди лева.“\n§ 25.\n В чл. 172а се правят следните изменения и допълнения:\n1. Създава се нова ал. 2:\n„(2) Наказанието по ал. 1 се налага и на онзи, който изгражда или поддържа информационна система или предоставя услуга на информационното общество с цел извършване на престъпления по ал. 1 и получаване на материална облага.“\n2. Досегашната ал. 2 става ал. 3 и се изменя така:\n„(3) Който без необходимото по закон съгласие държи материални носители, съдържащи чужд обект на авторско или сродно на него право, при което паричната равностойност на един или повече от обектите надхвърля 70 минимални работни заплати и обектите надхвърлят петдесет броя, или държи матрица за възпроизвеждане на такива носители, се наказва с лишаване от свобода от две до шест години и с глоба от две хиляди до десет хиляди лева.“\n3. Досегашната ал. 3 става ал. 4 и в нея думите „ал. 1 и 2“ се заменят с „ал. 1 – 3“.\n4. Досегашната ал. 4 става ал. 5 и в нея думите „ал. 2“ се заменят с „ал. 3“.\n5. Досегашната ал. 5 става ал. 6.\n6. Досегашната ал. 6 става ал. 7 и се изменя така:\n„(7) Когато предметът на престъплението принадлежи на дееца, същият се отнема в полза на държавата.“\n§ 26.\n В чл. 172б ал. 3 се изменя така:\n„(3) Когато предметът на престъплението принадлежи на дееца, същият се отнема в полза на държавата.“\n§ 27.\n В глава трета се създава раздел ІХ с чл. 174б:\n„Раздел ІХ\nПрестъпления против правото на работниците и служителите да се сдружават в синдикални организации и съюзи\nЧл. 174б. (1) Който чрез насилие, заплаха или по друг незаконен начин пречи на някого да осъществи свое право на синдикално сдружаване, като го принуди противно на убежденията или волята му да членува или да се откаже от членство в синдикална организация, или му попречи да създаде такава, се наказва с лишаване от свобода до три години или с глоба до пет хиляди лева.\n(2) Който чрез насилие, заплаха или по друг противозаконен начин пречи на някого да осъществи произтичащи от упражненото му право на синдикално сдружаване права, се наказва с лишаване от свобода до една година или с глоба до три хиляди лева.\n(3) Ако деянието по ал. 1 или 2 е извършено повторно, наказанието е лишаване от свобода до пет години или с глоба до десет хиляди лева.“\n§ 28.\n В чл. 175, ал. 1 след думите „чл. 172, ал. 2“ се поставя запетая, а думите „и чл. 173, ал. 1 и 2“ се заменят с „чл. 173, ал. 1 и 2 и чл. 174б“.\n§ 29.\n В чл. 216 ал. 5 се изменя така:\n„(5) Наказанието е лишаване от свобода до десет години, като съдът може да постанови и лишаване от права по чл. 37, ал. 1, т. 6 и 7, когато:\n1. деянието е свързано с унищожаване или повреждане на елементи от далекосъобщителната мрежа;\n2. от деянието са причинени значителни вреди или са настъпили други тежки последици;\n3. деянието е извършено от лице по чл. 142, ал. 2, т. 6 и 8;\n4. деянието е извършено по расистки, ксенофобски или свързани със сексуалната ориентация подбуди.“\n§ 30.\n В чл. 279 се правят следните изменения:\n1. В ал. 1 думите „до пет години и с глоба от сто до триста лева“ се заменят с „от три до шест години и с глоба от хиляда до пет хиляди лева“.\n2. Алинея 2 се изменя така:\n„(2) Ако деянието по ал. 1 е извършено повторно или представлява опасен рецидив, наказанието е лишаване от свобода от три до осем години и глоба от пет хиляди до десет хиляди лева.“\n3. В ал. 4 думите „до две години“ се заменят с „до три години“.\n§ 31.\n В чл. 280 се правят следните изменения и допълнения:\n1. В ал. 1 думите „от една до шест години“ се заменят с „от три до осем години“.\n2. В ал. 2:\nа) в текста преди т. 1 думите „от една до шест години“ се заменят с „от три до десет години“;\nб) точка 1 се изменя така:\n„1. през границата на страната е преведено малолетно или непълнолетно лице;“\nв) в т. 5 след думите „група или организация“ се добавя „или е извършено по поръчение и/или в изпълнение на решение на организирана престъпна група“;\nг) създават се т. 7 и 8:\n„7. деянието е съпроводено със съпротива и/или неподчинение спрямо орган на властта;\n8. деянието е извършено чрез разрушаване, подкопаване или повреждане на съоръжение за охрана на границата.“\n3. Алинея 4 се изменя така:\n„(4) Ако деянието по ал. 1 и 2 е извършено повторно или представлява опасен рецидив, наказанието е лишаване от свобода от три до дванадесет години, глоба от десет хиляди до тридесет хиляди лева и конфискация на част или цялото имущество на дееца.“\n4. Създава се ал. 5:\n„(5) В случаите по ал. 2, т. 5 превозното средство се отнема в полза на държавата, ако е собственост на дееца или се налага глоба в размер на пазарната стойност на превозното средство в лева, когато не е негова собственост.“\n§ 32.\n В чл. 281 се правят следните изменения и допълнения:\n1. Алинея 1 се изменя така:\n„(1) Който по какъвто и да е начин противозаконно подпомага чужденец да пребивава или преминава в страната в нарушение на закона, се наказва с лишаване от свобода от една до шест години и с глоба от три хиляди до десет хиляди лева.“\n2. В ал. 2:\nа) текстът преди т. 1 се изменя така:\n„(2) Наказанието е лишаване от свобода от две до десет години и глоба от пет хиляди до двадесет хиляди лева, когато деянието е:“;\nб) в т. 2 накрая се добавя „или по поръчение и/или в изпълнение на решение на организирана престъпна група;“\nв) точка 4 се изменя така:\n„4. извършено по отношение на малолетно или непълнолетно лице;“\nг) създават се т. 6 и 7:\n„6. извършено с цел деецът да набави за себе си или за другиго имотна облага;\n7. съпроводено със съпротива и/или неподчинение спрямо орган на властта.“\n3. Алинея 3 се изменя така:\n„(3) Ако деянието по ал. 1 и 2 е извършено повторно или представлява опасен рецидив, наказанието е лишаване от свобода от три до дванадесет години и глоба от десет хиляди до тридесет хиляди лева.“\n4. Създава се ал. 4:\n„(4) В случаите по ал. 2, т. 1 превозното средство се отнема в полза на държавата, ако е собственост на дееца, или се налага глоба в размер на пазарната стойност на превозното средство в лева, когато не е негова собственост.“\n§ 33.\n В чл. 320 се правят следните изменения и допълнения:\n1. В ал. 1 думите „разпространяване на печатни произведения“ се заменят със „средства за масова информация“.\n2. Създава се ал. 3:\n„(3) Наказанието по ал. 2 се налага и когато деянието по ал. 1 е извършено по расистки, ксенофобски или свързани със сексуалната ориентация подбуди“.\n§ 34.\n В чл. 325а се правят следните изменения и допълнения:\n1. В ал. 1 и 2 цифрата „пет“ се заменя със „шест“.\n2. Създава се ал. 5:\n„(5) Когато деянието по ал. 1 – 3 представлява опасен рецидив, наказанието е лишаване от свобода от две до седем години и глоба от десет хиляди до двадесет хиляди лева“.\n§ 35.\n В чл. 325б се правят следните изменения и допълнения:\n1. В ал. 1 думите „до три“ се заменят с „от една до четири“.\n2. В ал. 2 в текста преди т. 1 думите „от една до три“ се заменят с „от две до четири“.\n3. Създава се ал. 3:\n„(3) Когато деянието по ал. 2 и 3 представлява опасен рецидив, наказанието е лишаване от свобода от две до пет години и глоба от пет хиляди до десет хиляди лева.“\n§ 36.\n В чл. 330, ал. 2 се създава т. 6:\n„6. ако палежът е извършен по расистки или ксенофобски подбуди.“\n§ 37.\n В чл. 343 се правят следните изменения и допълнения:\n1. В ал. 1, буква „в“ думите „от две до шест години“ се заменят с „от три до осем години“, а думите „от три до десет години“ се заменят с „от пет до дванадесет години“.\n2. В ал. 3:\nа) в текста преди буква „а“ след думите „или техни аналози“ се добавя „или лицето без медицински причини откаже да бъде тествано за алкохол и/или наркотични вещества, или техните аналози“ и след думите „необходимата правоспособност“ се добавя „когато такава се изисква по закон, както и след превишаване на разрешената скорост в населено място с повече от 50 км/ч или ако деянието е извършено след преминаване на червен сигнал на светофарната уредба“;\nб) в буква „б“ думата „три“ се заменя с „пет“, а думите „от пет до двадесет години“ се заменят с „от десет до двадесет години“.\n3. Създава се ал. 5:\n„(5) В случаите по ал. 3 и 4 съдът може да отнеме в полза на държавата въздухоплавателното средство, моторното превозно средство, плавателния съд или специалната машина, което е послужило за извършване на престъплението и е собственост на дееца, а когато деецът не е собственик – да присъди равностойността му.“\n§ 38.\n В чл. 343б се правят следните допълнения:\n1. В ал. 3 след думата „аналози“ се поставя запетая и се добавя „установена по надлежния ред“.\n2. Създават се ал. 5 – 7:\n„(5) В случаите по ал. 1 – 4 съдът отнема в полза на държавата моторното превозно средство, послужило за извършване на престъплението и е собственост на дееца, а когато деецът не е собственик – да присъди равностойността му.\n(6) Който управлява моторно превозно средство и откаже да му бъде извършена проверка по надлежния ред за установяване на употребата на алкохол и/или наркотични вещества или техни аналози, след като е бил наказван за някое от тези деяния по административен ред, се наказва с лишаване от свобода до шест месеца и с глоба от две хиляди лева.\n(7) Деецът не се наказва, ако отказът по ал. 6 се дължи на независещи от него причини.“\n§ 39.\n В чл. 354б, ал. 2, т. 5 думите „масово осведомяване“ се заменят с „масова информация“.\n§ 40.\n Член 419а се изменя така:\n„Чл. 419а. (1) Който публично оправдава, отрича или грубо омаловажава извършено престъпление по тази глава и деянието е извършено по начин, който може да създаде опасност да се упражни насилие или да се създаде омраза срещу отделни лица или групи от хора, обединени по раса, цвят на кожата, религия, произход, национална или етническа принадлежност, се наказва с лишаване от свобода от една до пет години.\n(2) Наказанието по ал. 1 се налага и когато престъплението по тази глава е извършено по време на и във връзка с националсоциалистическия режим.\n(3) Който подбужда другиго към престъпление по ал. 1 и 2, се наказва с лишаване от свобода до една година.“\nПреходни и заключителни разпоредби\n§ 41.\n Висящите производства за престъпления по чл. 279, ал. 1, чл. 281, ал. 1 и чл. 325а, ал. 1 и 2 се довършват по досегашния ред.\n§ 42.\n В Закона за автомобилните превози (обн. ДВ, бр. 82 от 1999 г.; изм., бр. 11 и 45 от 2002 г., бр. 99 от 2003 г., бр. 70 от 2004 г., бр. 88, 92, 95, 102, 103 и 105 от 2005 г., бр. 30, 85, 92 и 102 от 2006 г., бр. 42, 80 и 109 от 2007 г., бр. 102 от 2008 г., бр. 93 от 2009 г., бр. 41 от 2010 г., бр. 17 от 2011 г., бр. 38, 50, 60, 99 и 103 от 2012 г., бр. 15, 23, 66 и 109 от 2013 г., бр. 11, 60, 98 и 107 от 2014 г., бр. 14, 60, 81 и 100 от 2015 г., бр. 32, 58 и 59 от 2016 г., бр. 9 и 93 от 2017 г., бр. 62, 80 и 105 от 2018 г., бр. 60, 71 и 108 от 2020 г., бр. 21, 22 и 23 от 2021 г.; Решение № 11 на Конституционния съд от 2021 г. – бр. 84 от 2021 г.) се правят следните изменения:\n1. В чл. 92:\nа) в ал. 1 изречения второ и трето се заличават;\nб) алинеи 5 и 6 се отменят.\n2. В чл. 106а, ал. 2, т. 3 думите „и контролния талон към него“ се заличават.\n§ 43.\n В Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 97 и 109 от 2007 г., бр. 36, 43, 69, 88 и 102 от 2008 г., бр. 74, 75, 82 и 93 от 2009 г., бр. 54, 98 и 100 от 2010 г., бр. 10, 19, 39 и 48 от 2011 г.; Решение № 1 на Конституционния съд от 2012 г. – бр. 20 от 2012 г.; изм., бр. 47, 53, 54, 60 и 75 от 2012 г., бр. 15 и 68 от 2013 г., бр. 53 и 107 от 2014 г., бр. 14, 19, 37, 79, 92, 95, 101 и 102 от 2015 г., бр. 13, 50, 81, 86, 98 и 101 от 2016 г., бр. 9, 11, 54, 58, 77 и 97 от 2017 г., бр. 2, 7, 17, 55, 59, 62, 77, 86 и 105 от 2018 г., бр. 13, 17 и 60 от 2019 г., бр. 51, 60, 69, 71, 104 и 109 от 2020 г., бр. 18 и 23 от 2021 г.; Решение № 3 на Конституционния съд от 2021 г. – бр. 26 от 2021 г.; изм., бр. 80 от 2021 г.; Решение № 11 на Конституционния съд от 2021 г. – бр. 84 от 2021 г.; изм., бр. 102 от 2022 г., бр. 14 от 2023 г.; Решение № 6 на Конституционния съд от 2023 г. – бр. 59 от 2023 г.; изм., бр. 65 от 2023 г.) се правят следните изменения и допълнения:\n1. В чл. 91, ал. 3 накрая се добавя „звената за реакция при бедствия, аварии и аварийна помощ и превенция, определени от кметовете на съответната община, съгласувано с министъра на вътрешните работи“.\n2. В чл. 100, ал. 1, т. 1 думите „и контролния талон към него“ се заличават.\n3. В чл. 157:\nа) в ал. 1, изречение първо думите „контролен талон за потвърждаване валидността на притежаваното свидетелство и“ се заличават и се създава изречение трето: „В националния регистър за водачите и техните нарушения и наказания по чл. 165, ал. 1, т. 6 се съхранява информация за контролните точки за отчет на извършените нарушения.“;\nб) алинеи 6, 7 и 8 се отменят.\n4. В чл. 160:\nа) алинея 1 се изменя така:\n„(1) Дубликат на свидетелство за управление се издава, когато свидетелството е изгубено, откраднато, повредено или унищожено, което притежателят декларира в заявлението за издаване на дубликат.“;\nб) в ал. 3 думите „или контролен талон към него“ се заличават.\n5. В чл. 183, ал. 1, т. 1 след думите „за управление“ запетаята и думите „контролен талон“ се заличават.\n§ 44.\n В Закона за Държавна агенция „Национална сигурност“ (обн., ДВ, бр. 109 от 2007 г.; изм., бр. 69 и 94 от 2008 г., бр. 22, 35, 42, 82 и 93 от 2009 г., бр. 16, 80 и 97 от 2010 г., бр. 9 и 100 от 2011 г., бр. 38 от 2012 г., бр. 15, 30, 52, 65 и 71 от 2013 г., бр. 53 от 2014 г., бр. 14, 24 и 61 от 2015 г., бр. 15, 101, 103 и 105 от 2016 г., бр. 103 от 2017 г., бр. 7, 27, 55, 56 и 88 от 2018 г., бр. 7, 17, 94 и 99 от 2019 г. и бр. 51 от 2020 г.) в чл. 42а, ал. 3 думите „чл. 172а, ал. 3 и 4“ се заменят с „чл. 172а, ал. 4 и 5“.\nЗаконът е приет от 49-ото Народно събрание на 28 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n6020"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165041",
    "meta": [],
    "text": "УКАЗ № 154\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Гаранционното споразумение между Европейската инвестиционна банка като бенефициер и Република България като гарант във връзка с Договор за финансиране между Европейската инвестиционна банка и „Българска банка за развитие“ ЕАД за заем, отпуснат на Българската банка за развитие за малките и средните предприятия и предприятия със средна пазарна капитализация, приет от \n49-ото \n Народно събрание на 27 юли 2023 г.\nИздаден в София на 3 август 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Гаранционното споразумение между Европейската инвестиционна банка като бенефициер и Република България като гарант във връзка с Договор за финансиране между Европейската инвестиционна банка и „Българска банка за развитие“ ЕАД за заем, отпуснат на Българската банка за развитие за малките и средните предприятия и предприятия със средна пазарна капитализация\nЧлен единствен. \nРатифицира Гаранционното споразумение между Европейската инвестиционна банка като бенефициер и Република България като гарант във връзка с Договор за финансиране от 11 юли 2023 г. между Европейската инвестиционна банка и „Българска банка за развитие“ ЕАД за заем, отпуснат на Българската банка за развитие за малките и средните предприятия и предприятия със средна пазарна капитализация, подписано от страна на Европейската инвестиционна банка на 12 юли 2023 г. в Люксембург и от българска страна на 19 юли 2023 г. в София.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 27 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5918"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164822",
    "meta": [],
    "text": "УКАЗ № 145\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за чужденците в Република България, приет от \n49-ото \nНародно събрание на 26 юли 2023 г.\nИздаден в София на 31 юли 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за чужденците в Република България \n(обн., ДВ, бр. 153 от 1998 г.; изм., бр. 70 от 1999 г., бр. 42 и 112 от 2001 г., бр. 45 и 54 от 2002 г., бр. 37 и 103 от 2003 г., бр. 37 и 70 от 2004 г., бр. 11, 63 и 88 от 2005 г., бр. 30 и 82 от 2006 г., бр. 11, 29, 52, 63 и 109 от 2007 г., бр. 13, 26, 28 и 69 от 2008 г., бр. 12, 32, 36, 74, 82, 93 и 103 от 2009 г., бр. 73 от 2010 г., бр. 9 и 43 от 2011 г., бр. 21 и 44 от 2012 г., бр. 16, 23, 52, 68, 70 и 108 от 2013 г., бр. 53 от 2014 г., бр. 14, 79 и 80 от 2015 г., бр. 15, 33, 97, 101 и 103 от 2016 г., бр. 97 от 2017 г., бр. 14, 24, 56 и 77 от 2018 г., бр. 1, 24, 34, 58 и 101 от 2019 г., бр. 17, 28, 44, 60, 89 и 98 от 2020 г., бр. 21 от 2021 г., бр. 22 от 2022 г. и бр. 8 от 2023 г.)\n§ 1. \nВ чл. 8, ал. 1 думите „както и виза, когато такава се изисква“ се заменят с „както и виза или разрешение за пътуване, когато такива се изискват“.\n§ 2. \nВ чл. 8а, ал. 1, изречение първо след думата „паспорт“ се поставя запетая, а думите „и виза, когато такава се изисква“ се заменят с „както и с виза или разрешение за пътуване, когато такива се изискват“.\n§ 3. \nВ чл. 9ж, ал. 6 след думите „граничния контрол“ се поставя запетая и се добавя „изпълнението на задачите на централното и национално звено по Европейската система за информация за пътуванията и разрешаването им (ETIAS)“.\n§ 4. \nСъздават се чл. 9и – 9н:\n„Чл. 9и. (1) Разрешение за пътуване се издава в съответствие с изискванията на Регламент (ЕС) 2018/1240 на Европейския парламент и на Съвета от 12 септември 2018 г. за създаване на Европейска система за информация за пътуванията и разрешаването им (ETIAS) и за изменение на регламенти (ЕС) № 1077/2011, (ЕС) № 515/ 2014, (ЕС) 2016/399, (ЕС) 2016/1624 и (ЕС) 2017/2226 (OB, L 236/1 от 19 септември 2018 г.), наричан по-нататък „Регламент (ЕС) 2018/1240“.\n(2) Разрешение за пътуване се издава на:\n1. чужденци, посочени в приложение II на Регламент (ЕС) 2018/1806 на Европейския парламент и на Съвета от 14 ноември 2018 г. за определяне на третите страни, чиито граждани трябва да притежават виза, когато преминават външните граници, както и тези, чиито граждани са освободени от това изискване (ОВ, L 303/39 от 28 ноември 2018 г.), наричан по-нататък „Регламент (ЕС) 2018/1806“, които са освободени от изискването за виза при планиран престой на територията на държавите членки с продължителност не повече от 90 дни в рамките на всеки 180-дневен период;\n2. чужденци, които Република България е освободила от изискването за виза съгласно чл. 6, параграф 2 от Регламент (ЕС) 2018/1806 при планиран престой с продължителност не повече от 90 дни в рамките на всеки 180-дневен период;\n3. чужденци – членове на семейството на български гражданин, които са освободени от изискването за виза и не притежават карта за пребиваване на член на семейството на гражданин на Европейския съюз или разрешение за пребиваване съгласно Регламент (ЕО) № 1030/2002, даващо право на пребиваване на територията на страната.\n(3) Разрешение за пътуване не се издава на чужденци, определени в чл. 2, параграф 2 от Регламент (ЕС) 2018/1240.\nЧл. 9к. (1) Когато Република България е определена съгласно Регламент (ЕС) 2018/1240 за компетентна държава членка по обработване на заявлението за издаване на разрешението за пътуване, разглеждането на заявлението се извършва от дирекция „Международно оперативно сътрудничество“ в Министерството на вътрешните работи.\n(2) Директорът на дирекция „Международно оперативно сътрудничество“ или оправомощени от него длъжностни лица вземат решения за издаване, отказ, отмяна или отнемане на разрешението за пътуване при условията и по реда на Регламент (ЕС) 2018/1240.\n(3) В съответствие с чл. 25а, параграф 2 от Регламент (ЕС) 2018/1240 за целите на разглеждане на заявлението за издаване на разрешение за пътуване директорът на дирекция „Международно оперативно сътрудничество“ или оправомощени от него длъжностни лица могат да получават от Централното бюро за съдимост електронна справка за съдимост на чужденци за престъпленията, посочени в приложението към чл. 17, параграф 4, буква „а“ от регламента.\n(4) Отказът, отмяната или отнемането на разрешението за пътуване се постановяват в стандартен формуляр, приет от Европейската комисия, и могат да се обжалват пред Административния съд – София-град, при условията и по реда на Административнопроцесуалния кодекс.\n(5) Разрешение за пътуване с ограничена териториална валидност може да бъде издадено по причини от хуманитарен характер или когато това се налага от държавния интерес или изпълнението на международни задължения, ако заявлението за издаването му е прието за допустимо, но все още не е приключила процедурата по обработването му съгласно чл. 26 от Регламент (ЕС) 2018/1240, или са налице основания за отказ, отмяна или отнемане на разрешението.\n(6) Издадените разрешения по ал. 5 са валидни на територията на Република България или териториите на други държави членки при постигнато съгласие за това в съответствие с чл. 44 от Регламент (ЕС) 2018/1240.\nЧл. 9л. (1) Освен на дирекция „Международно оперативно сътрудничество“, достъп до информационната система ETIAS се предоставя на:\n1. органите за граничен контрол при извършване на гранични проверки на граничните контролно-пропускателни пунктове съгласно чл. 47 и 48 от Регламент (ЕС) 2018/1240;\n2. дирекция „Миграция“ и на звената „Миграция“ при областните дирекции на Министерството на вътрешните работи – за справка или проверка съгласно чл. 49 от Регламент (ЕС) 2018/1240 дали са изпълнени условията за влизане и пребиваване или при необходимост от предоставяне на данни на трета държава за целите на връщането съгласно чл. 65, параграф 3 от Регламент (ЕС) 2018/1240.\n(2) Достъп до информационната система ETIAS чрез дирекция „Международно оперативно сътрудничество“ във връзка с предотвратяване, разкриване и разследване на терористични и други тежки престъпления, определени в чл. 36, ал. 3 от Закона за екстрадицията и Европейската заповед за арест, се предоставя на:\n1. Главна дирекция „Национална полиция“;\n2. Главна дирекция „Борба с организираната престъпност“;\n3. Главна дирекция „Гранична полиция“;\n4. областните дирекции на Министерството на вътрешните работи;\n5. Държавна агенция „Национална сигурност“;\n6. Агенция „Митници“;\n7. Служба „Военна полиция“;\n8. органите на съдебната власт.\n(3) Достъпът до информационната система ETIAS се предоставя от дирекция „Международно оперативно сътрудничество“ при условията и по реда на чл. 51 и 52 от Регламент (ЕС) 2018/1240 въз основа на мотивирано искане на оправомощени от ръководителите на структури по ал. 2 служители в писмена или електронна форма.\n(4) При спешни случаи, когато е необходимо да се предотврати непосредствена опасност за живота на лице, свързана с терористично или друго тежко престъпление, дирекция „Международно оперативно сътрудничество“ обработва искането незабавно, като проверката на условията по чл. 52 от Регламент (ЕС) 2018/1240 се извършва в 7-дневен срок след постъпване на искането.\n(5) Органите по ал. 1 и 2 приемат и прилагат вътрешни правила за ефективен контрол върху оправомощените лица с право на достъп до информационната система ETIAS.\n(6) Дирекция „Международно оперативно сътрудничество“, Главна дирекция „Гранична полиция“ и областните дирекции на Министерството на вътрешните работи поддържат съгласно изискванията на чл. 69, параграфи 3 и 4 от Регламент (ЕС) 2018/1240 регистри на служителите, надлежно оправомощени да въвеждат и извличат данни от информационната система ETIAS.\n(7) Дирекция „Международно оперативно сътрудничество“ регистрира съгласно изискванията на чл. 70 от Регламент (ЕС) 2018/1240 всички операции по обработване на данните, получени въз основа на направените искания за достъп до информационната система ETIAS.\nЧл. 9м. (1) При влизане в и излизане от Република България органите за граничен контрол въвеждат в Системата за влизане и излизане (СВИ) съгласно Регламент (ЕС) 2017/2226 на Европейския парламент и на Съвета от 30 ноември 2017 г. за създаване на Система за влизане/излизане (СВИ) с цел регистриране на данните относно влизането и излизането и данните относно отказа за влизане на граждани на трети страни, преминаващи външните граници на държавите членки, за определяне на условията за достъп до СВИ за целите на правоприлагането и за изменение на Конвенцията за прилагане на Шенгенското споразумение и регламенти (ЕО) № 767/2008 и (ЕС) № 1077/2011 (ОВ, L 327/20 от 9 декември 2017 г.), наричан по-нататък „Регламент (ЕС) 2017/2226“, данни за чужденци, които:\n1. са допуснати за краткосрочно пребиваване на територията на държавите членки и които подлежат на гранични проверки в съответствие с Регламент (ЕС) 2016/399 на Европейския парламент и на Съвета от 9 март 2016 г. относно Кодекс на Съюза за режима на движение на лица през границите (Кодекс на шенгенските граници) (ОВ, L 77/1 от 23 март 2016 г.);\n2. са членове на семейството на български гражданин и не притежават карта за пребиваване на член на семейството на гражданин на Европейския съюз или разрешение за пребиваване съгласно Регламент (ЕО) № 1030/2002, даващо право на пребиваване на територията на страната.\n(2) В СВИ се въвеждат данни и за чужденци, чието влизане е отказано в съответствие с чл. 14 от Кодекса на шенгенските граници.\n(3) В СВИ не се регистрират данни за чужденци, определени в чл. 2, параграф 3 от Регламент (ЕС) 2017/2226.\n(4) Освен на компетентните органи за граничен контрол, достъп до СВИ с цел въвеждане, промяна, заличаване и справка с данни се предоставя на:\n1. оправомощени със заповед на министъра на външните работи консулски служители в задграничните представителства, компетентни за издаване, анулиране и отмяна на визи;\n2. оправомощени със заповед на министъра на външните работи служители на Националния визов център към дирекция „Консулски отношения“ на Министерството на външните работи;\n3. оправомощени със заповед на директора на дирекция „Миграция“ служители на дирекция „Миграция“ и оправомощени със заповед на директорите на областните дирекции на Министерството на вътрешните работи служители на звената „Миграция“ при областните дирекции на Министерството на вътрешните работи;\n4. оправомощени със заповед на директора на дирекция „Международно оперативно сътрудничество“ служители;\n5. оправомощени със заповед на председателя на Държавна агенция „Национална сигурност“ служители, които изпълняват функции съгласно чл. 41, ал. 1, т. 2 от Закона за Държавна агенция „Национална сигурност“.\n(5) На служителите по ал. 4, т. 1, 2, 3 и 5 се предоставя достъп за търсене в СВИ с цел издаване, удължаване, анулиране или отмяна на визи пряко чрез СВИ по данните, определени в чл. 24 от Регламент (ЕС) 2017/2226.\n(6) На служителите по ал. 4, т. 3, които са оправомощени да извършват проверки на територията на страната относно спазване на условията за влизане и пребиваване, се предоставя достъп до данните по чл. 26 и 27 от Регламент (ЕС) 2017/2226 от автоматизирано работно място за връзка със СВИ с цел проверка или установяване на самоличността на чужденец и/или проверка дали са спазени условията за влизане и пребиваване.\n(7) Служителите по ал. 4, т. 4 могат да правят справки с данните в СВИ в режим само за четене за целите на издаването, отказа, отмяната или отнемането на разрешението за пътуване.\n(8) Органите по ал. 4 създават и поддържат съгласно изискванията на чл. 46, параграфи 3 и 4 от Регламент (ЕС) 2017/2226 регистри на служителите, които са надлежно оправомощени да обработват данни в СВИ.\nЧл. 9н. (1) Достъп до данни в СВИ чрез централните звена за достъп във връзка с предотвратяване, разкриване и разследване на терористични и други тежки престъпления, определени в чл. 36, ал. 3 от Закона за екстрадицията и Европейската заповед за арест, се предоставя на:\n1. Главна дирекция „Национална полиция“;\n2. Главна дирекция „Борба с организираната престъпност“;\n3. Главна дирекция „Гранична полиция“;\n4. областните дирекции на Министерството на вътрешните работи;\n5. дирекция „Международно оперативно сътрудничество“ в Министерството на вътрешните работи;\n6. Държавна агенция „Национална сигурност“;\n7. Агенция „Митници“;\n8. Служба „Военна полиция“;\n9. органите на съдебната власт.\n(2) Достъпът до данните се предоставя от централните звена за достъп при условията и по реда на чл. 31 и 32 от Регламент (ЕС) 2017/2226 въз основа на мотивирано искане на оправомощени от ръководителите на структури по ал. 1 служители в писмена или електронна форма.\n(3) При спешни случаи, когато е необходимо да се предотврати непосредствена опасност за живота на лице, свързана с терористично или друго тежко престъпление, централните звена за достъп обработват искането незабавно, като проверката на условията по чл. 32 от Регламент (ЕС) 2017/2226 се извършва в 7-дневен срок след постъпване на искането.\n(4) Централните звена за достъп регистрират съгласно изискванията на чл. 59 от Регламент (ЕС) 2017/2226 всички операции по обработване на данните, получени въз основа на направените искания за достъп до СВИ.“\n§ 5. \nВ чл. 10, ал. 1 се правят следните изменения и допълнения:\n1. В т. 10 думите „две години“ се заменят с „5 години“.\n2. В т. 18 след думите „като притежател на“ се добавя „национална“.\n3. Създава се т. 18а:\n„18а. вече е пребивавал на територията на Европейския съюз 90 дни в рамките на последните 180 дни като притежател на шенгенска виза, установено чрез проверка в СВИ;“.\n4. В т. 19 след думата „влизане“ се добавя „и пребиваване“.\n5. Създават се т. 27 и 28:\n„27. с правен акт на Съвета на Европейския съюз е наложена ограничителна мярка с цел недопускане на влизане и транзитно преминаване през територията на държавите членки, включително мярка за изпълнение на забрана за пътуване, наложена от Съвета за сигурност на Организацията на обединените нации;\n28. отказва да предостави биометрични данни, ако такива се изискват за създаване на лично досие в СВИ или за извършване на граничните проверки, освен когато е освободен от това изискване съгласно Регламент (ЕС) 2017/2226.“\n§ 6. \nВ чл. 16, ал. 3 изречение второ се изменя така: „Отказите за влизане в страната могат да се обжалват при условията и по реда на Административнопроцесуалния кодекс.“\n§ 7. \nВ чл. 17 се правят следните изменения и допълнения:\n1. В ал. 5 думата „снемат“ се заменя с „обработват“ и се създава изречение второ: „Органите за граничен контрол могат да обработват биометрични данни за лица, чието влизане или отказ за влизане съгласно Регламент (ЕС) 2017/2226 подлежат на регистрация в СВИ, с цел създаване на лично досие.“\n2. В ал. 6 след думата „чужденеца“ се добавя „съгласно Приложение IV от Кодекса на шенгенските граници“.\n§ 8. \nВ чл. 19, ал. 1, т. 1 думите „както и виза, когато такава е необходима“ се заменят с „както и виза или разрешение за пътуване, когато такива се изискват“.\n§ 9. \nВ чл. 20, ал. 1 се създават т. 3 и 4:\n„3. наличието на валидно разрешение за пътуване, когато такова се изисква; проверката се извършва чрез защитен достъп до портала за превозвачи съгласно чл. 45 от Регламент (ЕС) 2018/1240;\n4. дали гражданите на трети страни, притежаващи еднократна или двукратна входна виза за краткосрочно пребиваване съгласно чл. 2, параграф 2, буква „а“ от Визовия кодекс, вече са използвали броя на влизанията, разрешени от визата; проверката се извършва чрез уеб услугата, посочена в чл. 13 от Регламент (ЕС) 2017/2226.“\n§ 10.\n Създава се чл. 26б:\n„Чл. 26б. (1) При разглеждане на заявление за издаване на разрешение за пребиваване или за продължаване на срока на пребиваване или на виза за дългосрочно пребиваване на чужденец, по отношение на когото друга държава членка е въвела в Шенгенската информационна система (ШИС) сигнал за връщане или сигнал за отказ за влизане и пребиваване, службите за административен контрол на чужденците провеждат предварителни консултации със съответната държава членка съгласно чл. 9 от Регламент (ЕС) 2018/1860 на Европейския парламент и на Съвета от 28 ноември 2018 г. за използването на Шенгенската информационна система за целите на връщането на незаконно пребиваващи граждани на трети държави (OB, L 312/1 от 7 декември 2018 г.), наричан по-нататък „Регламент (ЕС) 2018/1860“, и чл. 27 от Регламент (ЕС) 2018/1861 на Европейския парламент и на Съвета от 28 ноември 2018 г. за създаването, функционирането и използването на Шенгенската информационна система (ШИС) в областта на граничните проверки, за изменение на Конвенцията за прилагане на Споразумението от Шенген и за изменение и отмяна на Регламент (ЕО) № 1987/2006 (ОВ, L 312/14 от 7 декември 2018 г.), наричан по-нататък „Регламент (ЕС) 2018/1861“.\n(2) За резултата от проведените предварителни консултации по ал. 1 се информират държавните органи, участващи в процедурите по разглеждане на заявленията за издаване на разрешение за пребиваване, за продължаване на срока на пребиваване или на виза за дългосрочно пребиваване на чужденец.“\n§ 11.\n В чл. 33в, ал. 2 думата „молба“ се заменя със „заявление“.\n§ 12.\n Член 44в се изменя така:\n„Чл. 44в. (1) Сигнал за отказ за влизане и пребиваване се въвежда в ШИС въз основа на влязъл в сила отказ, издаден на основание чл. 10, ал. 1, т. 1 – 4, 6 – 8, 10, 11, 13, 14, 16, 18 – 20, 23, 25 – 27 или заповед за налагане на мярка по чл. 39а, ал. 1, т. 4.\n(2) Сигнал за връщане се въвежда в ШИС въз основа на заповед за налагане на мярка по чл. 39а, ал. 1, т. 1 – 3, ако е влязла в сила или е допуснато предварително изпълнение.\n(3) По отношение на чужденец, който притежава валидно разрешение за пребиваване или валидна виза за дългосрочно пребиваване, издадени от друга държава членка, преди въвеждането на сигнала по ал. 1 или 2, дирекция „Миграция“ провежда консултации с другата държава членка съгласно чл. 10 от Регламент (ЕС) 2018/1860 и чл. 28 от Регламент (ЕС) 2018/1861.\n(4) Когато се установи, че е въведен сигнал за връщане или сигнал за отказ за влизане и пребиваване на чужденец, който притежава валидно разрешение за пребиваване или валидна виза за дългосрочно пребиваване, издадени от друга държава членка, компетентните органи, издали отказа или наложили мярката, могат да ги отменят и да заличат сигнала. В случай че отказът или мярката не бъдат отменени, компетентните органи по изречение първо провеждат консултации със съответната друга държава членка съгласно чл. 11 от Регламент (ЕС) 2018/1860 и чл. 29 от Регламент (ЕС) 2018/1861.“\n§ 13.\n В допълнителните разпоредби се правят следните изменения и допълнения:\n1. В § 1:\nа) в т. 17 се създава изречение второ: „За целите на СВИ биометрични данни са данните за пръстови отпечатъци и портретна снимка, така както са определени в чл. 3, параграф 1, т. 16 – 18 от Регламент (ЕС) 2017/2226.“;\nб) създават се т. 23, 24 и 25:\n„23. „Разрешение за пътуване“ е решение, издадено в съответствие с Регламент (ЕС) 2018/1240;\n24. „Система за влизане и излизане“ е системата, създадена съгласно Регламент (ЕС) 2017/2226;\n25. „Централни звена за достъп“ по смисъла на чл. 9н, ал. 2 са звената, определени от главния секретар на МВР в рамките на оправомощените органи по чл. 9н, ал. 1, т. 1 – 4, които обработват исканията и предоставят справките в СВИ.“\n2. Създават се § 2а и 2б:\n„§ 2а. Поставяне на печат за последното влизане в страната върху документа за пътуване при подаване на заявление за издаване на разрешение за пребиваване се изисква, доколкото е приложимо съгласно Приложение IV от Кодекса на шенгенските граници.\n§ 2б. Извънредните процедури по чл. 13а от Регламент (ЕС) 2017/2226 и чл. 46 от Регламент (ЕС) 2018/1240 се прилагат, когато поради неизправност на част от информационните системи ETIAS и СВИ или по други технически причини превозвачите не може да отправят запитване до системата.“\nДопълнителна разпоредба\n§ 14.\n Този закон предвижда мерки по прилагането на:\n1. Регламент (ЕС) 2018/1240 на Европейския парламент и на Съвета от 12 септември 2018 г. за създаване на Европейска система за информация за пътуванията и разрешаването им (ETIAS) и за изменение на регламенти (ЕС) № 1077/2011, (ЕС) № 515/2014, (ЕС) 2016/399, (ЕС) 2016/1624 и (ЕС) 2017/2226;\n2. Регламент (ЕС) 2018/1806 на Европейския парламент и на Съвета от 14 ноември 2018 г. за определяне на третите страни, чиито граждани трябва да притежават виза, когато преминават външните граници, както и тези, чиито граждани са освободени от това изискване;\n3. Регламент (ЕС) 2017/2226 на Европейския парламент и на Съвета от 30 ноември 2017 г. за създаване на Система за влизане/излизане (СВИ) с цел регистриране на данните относно влизането и излизането и данните относно отказа за влизане на граждани на трети страни, преминаващи външните граници на държавите членки, за определяне на условията за достъп до СВИ за целите на правоприлагането и за изменение на Конвенцията за прилагане на Шенгенското споразумение и регламенти (ЕО) № 767/2008 и (ЕС) № 1077/2011;\n4. Регламент (ЕС) 2016/399 на Европейския парламент и на Съвета от 9 март 2016 г. относно Кодекса на Съюза за режима на движение на лица през границите (Кодекс на шенгенските граници);\n5. Регламент (ЕС) 2018/1860 на Европейския парламент и на Съвета от 28 ноември 2018 г. за използването на Шенгенската информационна система за целите на връщането на незаконно пребиваващи граждани на трети държави;\n6. Регламент (ЕС) 2018/1861 на Европейския парламент и на Съвета от 28 ноември 2018 г. за създаването, функционирането и използването на Шенгенската информационна система (ШИС) в областта на граничните проверки, за изменение на Конвенцията за прилагане на Споразумението от Шенген и за изменение и отмяна на Регламент (ЕО) № 1987/2006;\n7. Регламент (ЕС) 2018/1862 на Европейския парламент и на Съвета от 28 ноември 2018 г. за създаването, функционирането и използването на Шенгенската информационна система (ШИС) в областта на полицейското сътрудничество и съдебното сътрудничество по наказателноправни въпроси, за изменение и отмяна на Решение 2007/533/ПВР на Съвета и за отмяна на Регламент (ЕО) № 1986/2006 на Европейския парламент и на Съвета и Решение 2010/261/ЕС на Комисията (ОВ, L 312/56 от 7 декември 2018 г.);\n8. Регламент (EО) № 1030/2002 на Съвета от 13 юни 2002 г. относно единния формат на разрешенията за пребиваване за гражданите на трети страни (ОВ, L 157/1 от 15 юни 2002 г.);\n9. Регламент (ЕС) 2021/1152 на Европейския парламент и на Съвета от 7 юли 2021 г. за изменение на регламенти (ЕО) № 767/2226, (ЕС) 2018/1240, (ЕС) 2018/1860, (ЕС) 2018/1861 и (ЕС) 2019/817 по отношение на определянето на условията за достъп до други информационни системи на ЕС за целите на Европейската система за информация на пътуванията и разрешаването им (ОВ, L 249/15 от 14 юли 2021 г.).\nПреходни и заключителни разпоредби\n§ 15.\n Проверката за наличие на валидно разрешение за пътуване по чл. 20, ал. 1, т. 3 не се прилага за първите три години след пускане в действие на информационната система ETIAS спрямо автобусните превозвачи на групи от хора по сухопътен маршрут.\n§ 16.\n В Закона за българските лични документи (обн., ДВ, бр. 93 от 1998 г.; изм., бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г., бр. 35, 47, 82 и 102 от 2009 г., бр. 26 и 100 от 2010 г., бр. 9 и 23 от 2011 г.; Решение № 2 на Конституционния съд от 2011 г. – бр. 32 от 2011 г.; изм., бр. 55 от 2011 г., бр. 21, 42 и 75 от 2012 г., бр. 23 и 70 от 2013 г., бр. 53 от 2014 г., бр. 14, 79 и 80 от 2015 г., бр. 33, 81, 97 и 101 от 2016 г., бр. 85 и 97 от 2017 г., бр. 14 и 24 от 2018 г., бр. 1, 12, 17, 24, 34, 58 и 101 от 2019 г., бр. 60, 69, 98 и 101 от 2020 г., бр. 21 от 2021 г., бр. 32 от 2022 г. и бр. 8 от 2023 г.) се правят следните изменения и допълнения:\n1. В чл. 76 се създава т. 10:\n„10. уязвими пълнолетни лица от съображения за собствената им защита, за които са постъпили данни в Главна дирекция „Борба с организираната престъпност“, Главна дирекция „Национална полиция“, Главна дирекция „Гранична полиция“ или областните дирекции на Министерството на вътрешните работи за наличието на конкретен и явен риск да бъдат изведени или да напуснат територията на страната и да станат жертви на трафик на хора.“\n2. Създава се чл. 76б:\n„Чл. 76б. (1) Мярката по чл. 76, т. 10 се прилага с цел закрила на лицето за срок до 6 месеца.\n(2) При доказани здравословни причини или други нетърпящи отлагане случаи мярката не се прилага.\n(3) Мярката се прилага със заповед на главния секретар на Министерството на вътрешните работи въз основа на мотивирано предложение от структура на Министерството на вътрешните работи по чл. 76, т. 10 след индивидуална преценка на принципите за пропорционалност и съразмерност и становище на Националната комисия за борба с трафика на хора.\n(4) Заповедта за прилагане на принудителната административна мярка може да се обжалва в 14-дневен срок по реда на Административнопроцесуалния кодекс.\n(5) Съдът разглежда жалбата в тридневен срок от постъпването и се произнася с решение в срок до 7 дни от образуването на делото. Решението на първоинстанционния съд може да се обжалва пред Върховния административен съд, който се произнася в срок до 14 дни от постъпването на жалбата.\n(6) Забраната за напускане на страната може да бъде отменена и преди изтичането на срока по предложение от структура на Министерството на вътрешните работи по чл. 76, т. 10 или по молба на лицето, в случай че рискът от незаконно извеждане или напускане на страната е отпаднал. Отказът за отмяна на забраната може да се обжалва по реда на ал. 4 и 5.“\n3. Член 77 се изменя така:\n„Чл. 77. На лицата, намиращи се извън Република България, с приложени принудителни административни мерки по чл. 75, 76, 76а, забрана за напускане пределите на Република България по чл. 68, ал. 1 и 2 от Наказателно-процесуалния кодекс или по чл. 127б от Семейния кодекс, се издава временен паспорт.“\n4. В глава седма, раздел II се създава чл. 79б:\n„Чл. 79б. Сигнали по чл. 32, параграф 1, букви „в“ – „д“ от Регламент (ЕС) 2018/1862 на Европейския парламент и на Съвета от 28 ноември 2018 г. за създаването, функционирането и използването на Шенгенската информационна система (ШИС) в областта на полицейското сътрудничество и съдебното сътрудничество по наказателноправни въпроси, за изменение и отмяна на Решение 2007/533/ПВР на Съвета и за отмяна на Регламент (ЕО) № 1986/2006 на Европейския парламент и на Съвета и Решение 2010/261/ЕС на Комисията (ОВ, L 312/56 от 7 декември 2018 г.) се въвеждат в ШИС на основание влезли в сила или по които е допуснато предварително изпълнение заповеди за прилагане на принудителни административни мерки по чл. 76, т. 9 и 10 и чл. 76а или съдебни решения за налагане на забрана за напускане на страната по реда на чл. 127б от Семейния кодекс.“\n5. В § 1 от допълнителните разпоредби се създават т. 24 и 25:\n„24. „Уязвими пълнолетни лица“ са хората с увреждания, възрастните хора, бременните жени, самотните родители с ненавършили пълнолетие деца, жертвите на трафик на хора, лицата с тежки здравословни проблеми, лицата с психични разстройства и лицата, които са понесли изтезание, изнасилване или други тежки форми на психическо, физическо или сексуално насилие.\n25. „Трафик на хора“ е понятие по смисъла на § 1, т. 1 от допълнителните разпоредби на Закона за борба с трафика на хора.“\n§ 17.\n В Закона за влизането, пребиваването и напускането на Република България на гражданите на Европейския съюз и членовете на техните семейства (обн., ДВ, бр. 80 от 2006 г.; изм., бр. 109 от 2007 г., бр. 69 от 2008 г., бр. 36, 93 и 102 от 2009 г., бр. 9 от 2011 г., бр. 21 от 2012 г., бр. 53 от 2014 г., бр. 14 и 79 от 2015 г., бр. 97 от 2016 г., бр. 97 от 2017 г., бр. 14 и 56 от 2018 г., бр. 1 и 34 от 2019 г., бр. 60 от 2020 г. и бр. 21 от 2021 г.) се правят следните изменения и допълнения:\n1. В чл. 4, ал. 2, т. 1 след думата „паспорт“ се поставя запетая, а думите „и виза, когато такава се изисква“ се заменят с „както и с виза или разрешение за пътуване, когато такива се изискват“.\n2. Създават се чл. 4а, 4б и 4в:\n„Чл. 4а. (1) Разрешението за пътуване се издава в съответствие с изискванията на Регламент (ЕС) 2018/1240 на Европейския парламент и на Съвета от 12 септември 2018 г. за създаване на Европейска система за информация за пътуванията и разрешаването им (ETIAS) и за изменение на регламенти (ЕС) № 1077/2011, (ЕС) № 515/2014, (ЕС) 2016/399, (ЕС) 2016/1624 и (ЕС) 2017/2226 (OB, L 236/1 от 19 септември 2018 г.), наричан по-нататък „Регламент (ЕС) 2018/1240“.\n(2) Разрешение за пътуване се издава на граждани на трети страни, които са освободени от изискването за виза и:\n1. са членове на семейството на гражданин на Европейския съюз или членове на семейството на гражданин на трета страна, който се ползва от правото на свободно движение, равностойно на това на гражданин на Съюза по силата на споразумение между Съюза и неговите държави членки, от една страна, и трета страна, от друга, и\n2. не притежават карта за пребиваване на член на семейството на гражданин на Европейския съюз или разрешение за пребиваване съгласно Регламент (EО) № 1030/2002 на Съвета от 13 юни 2002 г. относно единния формат на разрешенията за пребиваване за гражданите на трети страни (ОВ, L 157/1 от 15 юни 2002 г.), наричан по-нататък „Регламент (EО) № 1030/2002“, предоставящо право на пребиваване на територията на страната.\nЧл. 4б. (1) Когато Република България е определена съгласно Регламент (ЕС) 2018/1240 за компетентна държава членка по обработване на заявлението за издаване на разрешение за пътуване, разглеждането на заявлението се извършва от дирекция „Международно оперативно сътрудничество“ в Министерството на вътрешните работи.\n(2) Директорът на дирекция „Международно оперативно сътрудничество“ или оправомощени от него длъжностни лица вземат решения за издаване, отказ, отмяна или отнемане на разрешението за пътуване при условията и по реда на Регламент (ЕС) 2018/1240.\n(3) Отказът, отмяната или отнемането на разрешението за пътуване се постановяват в стандартен формуляр, приет от Европейската комисия, и могат да се обжалват пред Административния съд – София-град, при условията и по реда на Административнопроцесуалния кодекс.\nЧл. 4в. При влизане в и излизане от Република България органите за граничен контрол въвеждат в Системата за влизане и излизане съгласно Регламент (ЕС) 2017/2226 на Европейския парламент и на Съвета от 30 ноември 2017 г. за създаване на Система за влизане/излизане (СВИ) с цел регистриране на данните относно влизането и излизането и данните относно отказа за влизане на граждани на трети страни, преминаващи външните граници на държавите членки, за определяне на условията за достъп до СВИ за целите на правоприлагането и за изменение на Конвенцията за прилагане на Шенгенското споразумение и регламенти (ЕО) № 767/2008 и (ЕС) № 1077/2011 (ОВ, L 327/20 от 9 декември 2017 г.), данни за граждани на трети страни, които:\n1. са членове на семейството на гражданин на Европейския съюз или членове на семейството на гражданин на трета страна, който се ползва от правото на свободно движение, равностойно на това на гражданин на Съюза по силата на споразумение между Съюза и неговите държави членки, от една страна, и трета страна, от друга, и\n2. не притежават карта за пребиваване на член на семейството на гражданин на Европейския съюз или разрешение за пребиваване съгласно Регламент (EО) № 1030/2002, даващо право на пребиваване на територията на страната.“\n§ 18.\n В Закона за екстрадицията и Европейската заповед за арест (обн., ДВ, бр. 46 от 2005 г.; изм., бр. 86 от 2005 г., бр. 52 от 2008 г., бр. 49 от 2010 г., бр. 55 от 2011 г., бр. 53 от 2014 г., бр. 7 и 45 от 2019 г. и бр. 48 от 2023 г.) в чл. 57 се правят следните изменения и допълнения:\n1. В ал. 3 думите „Решение 2007/533/ПВР на Съвета от 12 юни 2007 г. за създаването, функционирането и използването на Шенгенска информационна система от второ поколение (ШИС ІІ)“ се заменят с „Регламент (ЕС) 2018/1862 на Европейския парламент и на Съвета от 28 ноември 2018 г. за създаването, функционирането и използването на Шенгенската информационна система (ШИС) в областта на полицейското сътрудничество и съдебното сътрудничество по наказателноправни въпроси, за изменение и отмяна на Решение 2007/533/ПВР на Съвета и за отмяна на Регламент (ЕО) № 1986/2006 на Европейския парламент и на Съвета и Решение 2010/261/ЕС на Комисията (ОВ, L 312/56 от 7 декември 2018 г.), наричан по-нататък „Регламент (ЕС) 2018/1862“.\n2. В ал. 4 се създава изречение второ: „Издаващият орган може да разпореди временно дезактивиране на сигнала при условията и в срока по чл. 26, параграф 4 от Регламент (ЕС) 2018/1862.“\n§ 19.\n В Закона за Министерството на вътрешните работи (обн., ДВ, бр. 53 от 2014 г.; изм., бр. 98 и 107 от 2014 г., бр. 14, 24, 56 и 61 от 2015 г., бр. 81, 97, 98 и 103 от 2016 г., бр. 13 от 2017 г.; Решение № 4 на Конституционния съд от 2017 г. – бр. 26 от 2017 г.; изм., бр. 58, 97 и 103 от 2017 г., бр. 7 и 10 от 2018 г.; Решение № 10 на Конституционния съд от 2018 г. – бр. 48 от 2018 г.; изм., бр. 55 и 77 от 2018 г., бр. 7, 17, 34 и 58 от 2019 г., бр. 60 и 85 от 2020 г., бр. 20 от 2021 г., бр. 22, 56 и 62 от 2022 г. и бр. 48 от 2023 г.) се правят следните изменения и допълнения:\n1. В чл. 106:\nа) в т. 3 думите „международни договори“ се заменят с „приложимите правни актове на ЕС и международните договори“;\nб) точка 4 се изменя така:\n„4. ползват информационните бази данни на Международната организация на криминалната полиция (Интерпол), на Агенцията на Европейския съюз за сътрудничество в областта на правоприлагането (Европол), както и широкомащабните информационни системи в пространството на свобода, сигурност и правосъдие.“\n2. В чл. 120, ал. 2 след думите „Шенгенското пространство“ се поставя запетая и се добавя „изпълнение на процедурите по връщане на незаконно пребиваващи чужденци“.\n3. В чл. 121 текстът преди т. 1 се изменя така: „Компетентните органи на МВР правят справки, въвеждат, актуализират и заличават сигнали в ШИС за издирвани, контролирани, уязвими или с неустановена самоличност лица, издирвани или контролирани вещи и за чужденци с отказ за влизане и пребиваване или с издадено решение за връщане на територията на Шенгенското пространство по:“.\n§ 20.\n В Семейния кодекс (обн., ДВ, бр. 47 от 2009 г.; изм., бр. 74 и 82 от 2009 г., бр. 98 и 100 от 2010 г., бр. 82 от 2012 г., бр. 68 от 2013 г., бр. 74 от 2016 г., бр. 103 от 2017 г., бр. 24 и 101 от 2019 г. и бр. 103 от 2020 г.) се създава чл. 127б:\n„Забрана за напускане на страната на дете, изложено на риск от извеждане от страната по смисъла на чл. 32, параграф 1, буква „в“ от Регламент (ЕС) 2018/1862 на Европейския парламент и на Съвета от 28 ноември 2018 година за създаването, функционирането и използването на Шенгенската информационна система (ШИС) в областта на полицейското сътрудничество и съдебното сътрудничество по наказателноправни въпроси, за изменение и отмяна на Решение 2007/533/ПВР на Съвета и за отмяна на Регламент (ЕО) № 1986/2006 на Европейския парламент и на Съвета и Решение 2010/261/ЕС на Комисията (ОВ, L 312/56 от 7 декември 2018 г.)\nЧл. 127б. (1) Районният съд по настоящия адрес на детето разглежда искане за налагане на забрана за напускане на страната на дете при конкретен и явен риск от незаконно извеждане на детето от родител, настойник, попечител или роднина.\n(2) Незаконно е извеждането на дете с обичайно местопребиваване в Република България, извършено в нарушение на правото на ефективно упражняване на родителските права и задължения, придобити по силата на решение, на закона или на споразумение.\n(3) Производството започва по молба на родител, настойник или попечител. Съдът изслушва другия родител, освен ако не се яви без уважителни причини. Съдът може и по своя инициатива да събира доказателства.\n(4) Съдът уведомява незабавно органите за граничен контрол при Министерството на вътрешните работи за образуваното производство. До влизането в сила на съдебното решение детето може да напуска страната само с разпореждане на съда.\n(5) Съдът обявява решението си в 14-дневен срок от образуването на делото, като забраната за напускане на страната може да е за срок до една година. Съдът може да допусне предварително изпълнение на постановеното решение.\n(6) Решението на районния съд може да се обжалва пред окръжния съд в 7-дневен срок от съобщаването. В едномесечен срок от постъпването на жалбата окръжният съд се произнася с решение, което е окончателно. Разпореждането по ал. 4 може да се обжалва по същия ред.\n(7) Препис от съдебното решение по ал. 5 се изпраща незабавно на компетентните органи на Министерството на вътрешните работи за въвеждане на сигнал в Шенгенската информационна система.\n(8) Забраната за напускане на страната може да бъде отменена с решение на районния съд по молба на родител, настойник или попечител, ако се представят доказателства, че рискът от незаконно извеждане на детето е отпаднал. Съдът разглежда молбата за отмяна по реда на ал. 3 и уведомява компетентните органи по реда на ал. 7.“\n§ 21.\n (1) Параграфи 1, 2, 3, § 4 относно чл. 9и – 9л, § 8, § 9 относно чл. 20, ал. 1, т. 3 и § 17, т. 1 и т. 2 относно чл. 4а и 4б се прилагат от датата, определена от Европейската комисия съгласно чл. 88, параграф 1 от Регламент (ЕС) 2018/1240.\n(2) Параграф 4 относно чл. 9м и 9н, § 5, т. 1 и т. 5 относно т. 28, § 7, § 9 относно чл. 20, ал. 1, т. 4 и § 17, т. 2 относно чл. 4в се прилагат от датата, определена от Европейската комисия съгласно чл. 66, параграф 1 от Регламент (ЕС) 2017/2226.\nЗаконът е приет от 49-ото Народно събрание на 26 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5927"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164947",
    "meta": [],
    "text": "УКАЗ № 153\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Кодекса за застраховането, приет от \n49-ото \n Народно събрание на 26 юли 2023 г.\nИздаден в София на 3 август 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза допълнение на Кодекса за застраховането \n(обн., ДВ, бр. 102 от 2015 г.; изм., бр. 62, 95 и 103 от 2016 г., бр. 8, 62, 63, 85, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 17, 42 и 83 от 2019 г., бр. 26, 28 и 64 от 2020 г., бр. 21 от 2021 г. и бр. 16 и 25 от 2022 г.)\nПараграф единствен. \nСъздава се чл. 506а:\n„Гарантиране изпълнението на задълженията на бюрото и неговите членове\nЧл. 506а. (1) Бюрото заплаща при спазване условията и сроковете на вътрешните правила на Съвета на бюрата предявените към него гаранционни искания от други национални бюра във връзка със задължения на своите членове.\n(2) Със заплащането на всяко гаранционно искане бюрото встъпва в правата на националното бюро, получило гаранционно плащане, спрямо своя член и в 7-дневен срок от плащането предявява писмено претенция към този член за размера на платеното.\n(3) Членът на бюрото възстановява на бюрото в срок 15 дни от предявяване на претенцията по ал. 2 всяка платена сума по ал. 1 заедно със законната лихва за забава считано от деня на плащането.\n(4) Ако членът на бюрото не възстанови дължимите суми по ал. 3, бюрото предявява банковата гаранция по чл. 508, ал. 2 в 7-дневен срок от изтичане на срока по ал. 3.“\nЗаконът е приет от 49-ото Народно събрание на 26 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5926"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164943",
    "meta": [],
    "text": "УКАЗ № 142\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за бюджета на Националната здравноосигурителна каса за 2023 г., приет от \n49-ото \nНародно събрание на 26 юли 2023 г.\nИздаден в София на 31 юли 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза бюджета на Националната здравноосигурителна каса за 2023 г.\nЧл. 1. \n(1) Приема бюджета на Националната здравноосигурителна каса (НЗОК) за 2023 г. по приходи и трансфери – всичко на обща сума 7 027 213,6 хил. лв., както следва:\n    \n        \n            \n            \n№\n            \nпо ред\n            \n            \n            \nПоказатели\n            \n            \n            \nСума\n            \n(в хил. лв.)\n            \n        \n        \n            \n            \n1\n            \n            \n            \n2\n            \n            \n            \n3\n            \n        \n    \n    \n        \n            \n            \nI.\n            \n            \n            \nПРИХОДИ И ТРАНСФЕРИ – ВСИЧКО\n            \n            \n            \n7 027 213,6\n            \n        \n        \n            \n            \n1.\n            \n            \n            \nЗдравноосигурителни приходи\n            \n            \n            \n6 847 563,2\n            \n        \n        \n            \n            \n1.1.\n            \n            \n            \nЗдравноосигурителни вноски\n            \n            \n            \n4 286 530,0\n            \n        \n        \n            \n            \n1.2.\n            \n            \n            \nТрансфери за здравно осигуряване\n            \n            \n            \n2 561 033,2\n            \n        \n        \n            \n            \n2.\n            \n            \n            \nНеданъчни приходи\n            \n            \n            \n26 367,8\n            \n        \n        \n            \n            \n3.\n            \n            \n            \nПолучени трансфери от Министерството на здравеопазването за:\n            \n            \n            \n153 282,6\n            \n        \n        \n            \n            \n3.1.\n            \n            \n            \nЛекарствени продукти – ваксини и дейности по прилагането им по чл. 82, ал. 2, т. 3 от Закона за здравето\n            \n            \n            \n18 288,0\n            \n        \n        \n            \n            \n3.2.\n            \n            \n            \nДейности за здравно неосигурени лица по чл. 82, ал. 1, т. 1а, 2, 3а и 6б от Закона за здравето\n            \n            \n            \n8 789,0\n            \n        \n        \n            \n            \n3.3.\n            \n            \n            \nСуми по чл. 37, ал. 6 от Закона за здравното осигуряване\n            \n            \n            \n16 035,0\n            \n        \n        \n            \n            \n3.4.\n            \n            \n            \nДейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето\n            \n            \n            \n72 170,6\n            \n        \n        \n            \n            \n3.5.\n            \n            \n            \nПомощни средства, приспособления, съоръжения и медицински изделия за хората с увреждания, извън обхвата на задължителното здравно осигуряване\n            \n            \n            \n38 000,0\n            \n        \n    \n(2) Приема бюджета на НЗОК за 2023 г. по разходи и трансфери – всичко на обща сума 7 027 213,6 хил. лв., както следва:\n    \n        \n            \n            \n№\n            \nпо ред\n            \n            \n            \nПоказатели\n            \n            \n            \nСума\n            \n(в хил. лв.)\n            \n        \n        \n            \n            \n1\n            \n            \n            \n2\n            \n            \n            \n3\n            \n        \n    \n    \n        \n            \n            \nII.\n            \n            \n            \nРАЗХОДИ И ТРАНСФЕРИ – ВСИЧКО\n            \n            \n            \n7 027 213,6\n            \n        \n        \n            \n            \n1.\n            \n            \n            \nРазходи\n            \n            \n            \n7 027 213,6\n            \n        \n        \n            \n            \n1.1.\n            \n            \n            \nТекущи разходи\n            \n            \n            \n6 816 786,7\n            \n        \n        \n            \n            \n1.1.1.\n            \n            \n            \nРазходи за персонал\n            \n            \n            \n74 617,7\n            \n        \n        \n            \n            \n1.1.2.\n            \n            \n            \nИздръжка на административните дейности\n            \n            \n            \n35 210,0\n            \n        \n        \n            \n            \n1.1.3.\n            \n            \n            \nЗдравноосигурителни плащания\n            \n            \n            \n6 553 676,4\n            \n        \n        \n            \n            \n1.1.3.1.\n            \n            \n            \nздравноосигурителни плащания за първична извънболнична медицинска помощ\n            \n            \n            \n452 603,3\n            \n        \n        \n            \n            \n1.1.3.2.\n            \n            \n            \nздравноосигурителни плащания за специализирана извънболнична медицинска помощ (включително за комплексно диспансерно (амбулаторно) наблюдение)\n            \n            \n            \n462 342,2\n            \n        \n        \n            \n            \n1.1.3.3.\n            \n            \n            \nздравноосигурителни плащания за дентална помощ\n            \n            \n            \n274 068,6\n            \n        \n        \n            \n            \n1.1.3.4.\n            \n            \n            \nздравноосигурителни плащания за медико-диагностична дейност\n            \n            \n            \n237 286,0\n            \n        \n        \n            \n            \n1.1.3.5.\n            \n            \n            \nздравноосигурителни плащания за лекарствени продукти, медицински изделия и диетични храни за специални медицински цели за домашно лечение на територията на страната, за лекарствени продукти за лечение на злокачествени заболявания и лекарствени продукти при животозастрашаващи кръвоизливи и спешни оперативни и инвазивни интервенции при пациенти с вродени коагулопатии, включени в пакета здравни дейности, гарантиран от бюджета на НЗОК, и прилагани в условията на болничната медицинска помощ, които НЗОК заплаща извън стойността на оказваните медицински услуги:\n            \n            \n            \n1 768 770,2\n            \n        \n        \n            \n            \n1.1.3.5.1.\n            \n            \n            \nв т.ч. за заплащане на дейностите по отпускане на лекарствени продукти, медицински изделия и диетични храни за специални медицински цели за домашно лечение, заплащани 100 на сто от бюджета на НЗОК и до 2 000 хил. лв. за финансиране на аптеки в отдалечени, труднодостъпни райони или са единствен изпълнител за съответната дейност от община, както и с денонощен режим на работа \n            \n            \n            \n34 300,0\n            \n        \n        \n            \n            \n1.1.3.5.2.\n            \n            \n            \nв т.ч. за медицински изделия и диетични храни за специални медицински цели за домашно лечение на територията на страната \n            \n            \n            \n33 703,2\n            \n        \n        \n            \n            \n1.1.3.5.3.\n            \n            \n            \nв т.ч. за лекарствени продукти за домашно лечение на територията на страната\n            \n            \n            \n936 767,0\n            \n        \n        \n            \n            \n1.1.3.5.3.1.\n            \n            \n            \nв т.ч.за лекарствени продукти за домашно лечение на територията на страната, назначени с протокол, за които се извърша експертиза \n            \n            \n            \n601 000,0\n            \n        \n        \n            \n            \n1.1.3.5.3.2.\n            \n            \n            \nв т.ч. за лекарствени продукти за домашно лечение на територията на страната, за които не се изисква протокол\n            \n            \n            \n335 767,0\n            \n        \n        \n            \n            \n1.1.3.5.4.\n            \n            \n            \nв т.ч. за лекарствени продукти за лечение на злокачествени заболявания и лекарствени продукти при животозастрашаващи кръвоизливи и спешни оперативни и инвазивни интервенции при пациенти с вродени коагулопатии, включени в пакета здравни дейности, гарантиран от бюджета на НЗОК, и прилагани в условията на болнична медицинска помощ, които НЗОК заплаща извън стойността на оказваните медицински услуги \n            \n            \n            \n764 000,0\n            \n        \n        \n            \n            \n1.1.3.6.\n            \n            \n            \nздравноосигурителни плащания за медицински изделия, прилагани в болничната медицинска помощ, които НЗОК заплаща извън стойността на оказваните медицински услуги\n            \n            \n            \n142 614,5\n            \n        \n        \n            \n            \n1.1.3.7.\n            \n            \n            \nздравноосигурителни плащания за болнична медицинска помощ\n            \n            \n            \n3 109 351,1\n            \n        \n        \n            \n            \n1.1.3.8.\n            \n            \n            \nдруги здравноосигурителни плащания \n            \n            \n            \n106 640,5\n            \n        \n        \n            \n            \n1.1.3.8.1.\n            \n            \n            \nв т.ч. за медицинска помощ, оказана в съответствие с правилата за координация на системите за социална сигурност, както и за поставяне на ваксини срещу COVID-19 за здравноосигурени лица\n            \n            \n            \n106 640,5\n            \n        \n        \n            \n            \n1.1.4.\n            \n            \n            \nПлащания от трансфери от Министерството на здравеопазването по ал. 1, ред 3, за:\n            \n            \n            \n153 282,6\n            \n        \n        \n            \n            \n1.1.4.1.\n            \n            \n            \nлекарствени продукти – ваксини и дейности по прилагането им по чл. 82, ал. 2, т. 3 от Закона за здравето\n            \n            \n            \n18 288,0\n            \n        \n        \n            \n            \n1.1.4.2.\n            \n            \n            \nдейности за здравно неосигурени лица по чл. 82, ал. 1, т. 1а, 2, 3а и 6б от Закона за здравето\n            \n            \n            \n8 789,0\n            \n        \n        \n            \n            \n1.1.4.3.\n            \n            \n            \nсуми по чл. 37, ал. 6 от Закона за здравното осигуряване\n            \n            \n            \n16 035,0\n            \n        \n        \n            \n            \n1.1.4.4.\n            \n            \n            \nдейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето\n            \n            \n            \n72 170,6\n            \n        \n        \n            \n            \n1.1.4.5.\n            \n            \n            \nпомощни средства, приспособления, съоръжения и медицински изделия за хората с увреждания, извън обхвата на задължителното здравно осигуряване\n            \n            \n            \n38 000,0\n            \n        \n        \n            \n            \n1.2.\n            \n            \n            \nПридобиване на нефинансови активи \n            \n            \n            \n5 000,0\n            \n        \n        \n            \n            \n1.3.\n            \n            \n            \nРезерв, включително за непредвидени и неотложни разходи\n            \n            \n            \n205 426,9\n            \n        \n    \n(3) Приема бюджета на НЗОК за 2023 г. с балансирано бюджетно салдо.\nЧл. 2. \nРазмерът на задължителната здравноосигурителна вноска за 2023 г. е 8 на сто.\nЧл. 3. \n(1) В рамките на стойностите по чл. 1, ал. 2, ред 1.1.3.2 и ред 1.1.3.4 за прилагане на чл. 55а от Закона за здравното осигуряване, на Националния рамков договор (НРД) за медицинските дейности за 2023 – 2025 г. и анексите по чл. 53, ал. 3 от Закона за здравното осигуряване, а когато не са приети такива – на решението по чл. 54, ал. 9 от Закона за здравното осигуряване, НЗОК утвърждава за всяка районна здравноосигурителна каса (РЗОК) и за всяко тримесечие към договорите с изпълнителите на извънболнична първична и на извънболнична специализирана медицинска помощ:\n1. броя на назначаваните специализирани медицински дейности в съответствие с чл. 1, ал. 2, ред 1.1.3.2 от пакета по чл. 2, ал. 1 от Закона за здравното осигуряване;\n2. стойността на назначаваните медико-диагностични дейности в съответствие с чл. 1, ал. 2, ред 1.1.3.4 от пакета по чл. 2, ал. 1 от Закона за здравното осигуряване.\n(2) Директорите на РЗОК в рамките на броя и стойностите по ал. 1:\n1. разпределят утвърдените брой и стойности на дейностите по ал. 1 по изпълнители на извънболнична първична и на извънболнична специализирана медицинска помощ за съответната РЗОК;\n2. закупуват от изпълнителите на специализирана извънболнична медицинска помощ обеми в рамките на стойностите по чл. 1, ал. 2, ред 1.1.3.2 и от изпълнителите на медико-диагностична дейност – обеми в рамките на стойностите по чл. 1, ал. 2, ред 1.1.3.4;\n3. анализират и отчитат тримесечно пред надзорния съвет на НЗОК дейността си по т. 1 и 2.\n(3) Надзорният съвет на НЗОК приема правила за условията и реда за прилагане на ал. 1 и 2.\n(4) Условията и редът за наблюдение, анализ и контрол по изпълнението на обемите по чл. 55а от Закона за здравното осигуряване и на стойностите по ал. 1 се определят в Националния рамков договор за медицинските дейности за 2023 – 2025 г. и анексите по чл. 53, ал. 3 от Закона за здравното осигуряване, а когато не са приети такива – в решението по чл. 54, ал. 9 от Закона за здравното осигуряване.\nЧл. 4. \n(1) В рамките на стойностите по чл. 1, ал. 2, ред 1.1.3.5.4, ред 1.1.3.6 и ред 1.1.3.7 за прилагане на чл. 55а от Закона за здравното осигуряване и на Националния рамков договор за медицинските дейности за 2023 – 2025 г. и анексите по чл. 53, ал. 3 от Закона за здравното осигуряване, а когато не са приети такива – на решението по чл. 54, ал. 9 от Закона за здравното осигуряване:\n1. надзорният съвет на НЗОК:\nа) утвърждава за всяка РЗОК годишна обща стойност на разходите за здравноосигурителни плащания, разпределена по месеци;\nб) утвърждава стойности на разходите по буква „а“ и по изпълнители на болнична медицинска помощ, разпределена по месеци;\nв) наблюдава, анализира и коригира стойността на разходите по буква „а“ на тримесечие;\n2. директорите на РЗОК:\nа) предлагат на надзорния съвет на НЗОК чрез управителя на НЗОК стойностите на разходите по т. 1, букви „а“ и „б“, разпределени по месеци и по изпълнители на болнична медицинска помощ за съответната РЗОК, и наблюдават разходването на утвърдените стойности на разходите по т. 1, букви „а“ и „б“ по месеци и на тримесечие;\nб) закупуват от изпълнителите на болнична медицинска помощ обем здравни дейности от пакета по чл. 2, ал. 1 от Закона за здравното осигуряване в рамките на стойностите по т. 1, буква „а“;\nв) анализират и отчитат на тримесечие пред надзорния съвет на НЗОК дейността си по букви „а“ и „б“.\n(2) Надзорният съвет на НЗОК анализира и контролира стойностите по ал. 1, т. 2, буква „а“ на тримесечие.\n(3) Надзорният съвет на НЗОК наблюдава и контролира дейността по ал. 1, т. 2, буква „б“ на тримесечие.\n(4) Надзорният съвет на НЗОК приема правила за условията и реда за прилагане на ал. 1, 2 и 3.\n(5) Условията и редът за наблюдение, анализ и контрол по изпълнението на обемите по чл. 55а от Закона за здравното осигуряване и на стойностите по ал. 1 от изпълнителите на болнична медицинска помощ се определят в Националния рамков договор за медицинските дейности за 2023 – 2025 г. и в анексите по чл. 53, ал. 3 от Закона за здравното осигуряване, а когато не са приети такива – в решението по чл. 54, ал. 9 от Закона за здравното осигуряване.\nЧл. 5. \nНационалната здравноосигурителна каса осигурява финансиране на аптеки, които изпълняват дейности по договор с НЗОК в отдалечени, труднодостъпни райони или са единствeн изпълнител за съответната дейност в общината, както и с денонощен режим на работа в рамките на стойностите по чл. 1, ал. 2, ред 1.1.3.5.1.\nЧл. 6. \n(1) Националната здравноосигурителна каса финансира осигуряване на медицински персонал в лечебни заведения, които извършват медицински дейности в отдалечени, труднодостъпни райони или единствени изпълняват съответната дейност в общината в рамките на стойностите по чл. 1, ал. 2, ред 1.1.3.1, ред 1.1.3.2, ред 1.1.3.4 и ред 1.1.3.7 за прилагане на чл. 55, ал. 2, т. 3в от Закона за здравното осигуряване.\n(2) Националната здравноосигурителна каса финансира осигуряване на медицински персонал в лечебни заведения за болнична медицинска помощ по чл. 45, ал. 2а от Закона за здравното осигуряване в рамките на стойностите по чл. 1, ал. 2, ред 1.1.3.7, за прилагане на чл. 55, ал. 2, т. 3в от Закона за здравното осигуряване.\n(3) Лечебните заведения за болнична медицинска помощ по ал. 2 се определят по критериите за класифициране на приоритетни многопрофилни лечебни заведения за болнична помощ, които осигуряват достъп до дейности от пакета, гарантиран от бюджета на НЗОК, определени в наредбата по чл. 81, ал. 3 от Закона за здравето.\nПреходни и заключителни разпоредби\n§ 1. \n(1) Преизпълнението на приходите от здравноосигурителни вноски и неданъчни приходи може да се ползва като източник за допълнителни здравноосигурителни плащания над утвърдените разходи и предоставени трансфери по бюджета на НЗОК по решение на надзорния съвет на НЗОК.\n(2) В случай че при анализа на текущото изпълнение към 30 септември 2023 г. на здравноосигурителните плащания за медицински и за дентални дейности се установи очаквано неизпълнение на предвидените разходи към 31 декември 2023 г. на средствата за здравноосигурителни плащания по съответните редове по чл. 1, ал. 2, след осигуряване на финансирането по § 9 оставащите средства може да се използват за плащания само за медицинските и денталните дейности по същите редове при условия и по ред, определени от надзорния съвет на НЗОК и от управителния съвет на Българския лекарски съюз, съответно от Българския зъболекарски съюз.\n§ 2. \n(1) Министерството на здравеопазването ежемесечно до края на месеца, следващ отчетния, въз основа на получено искане от НЗОК предоставя трансфер към бюджета на НЗОК по чл. 1, ал. 1, ред 3 за финансиране на разходите за лекарствени продукти – ваксини и дейности по прилагането им по чл. 82, ал. 2, т. 3 от Закона за здравето; за дейности за здравно неосигурени лица, включващи: интензивно лечение, комплексно диспансерно (амбулаторно) наблюдение при пациенти с психиатрични заболявания и комплексно диспансерно (амбулаторно) наблюдение при пациенти с кожно-венерически заболявания по чл. 82, ал. 1, т. 1а, 3а и 6б от Закона за здравето, дейности за здравно неосигурени жени по чл. 82, ал. 1, т. 2 от Закона за здравето и за сумите по чл. 37, ал. 6 от Закона за здравното осигуряване. Средствата се отчитат по чл. 1, ал. 2, ред 1.1.4, редове 1.1.4.1, 1.1.4.2 и 1.1.4.3.\n(2) Трансферът по ал. 1 е в размер на поетото през месеца от НЗОК задължение към лечебните заведения за извършените от тях дейности, съответно към притежателите на разрешения за търговия на едро с лекарствени продукти за доставените и приложени ваксини.\n(3) Трансфер над размера по чл. 1, ал. 1, ред 3 се определя и предоставя от Министерството на здравеопазването при условия и по ред, утвърдени от министъра на здравеопазването и от управителя на НЗОК, след одобрение от надзорния съвет на НЗОК, без да се нарушава балансът по бюджета на НЗОК.\n(4) В случаите по ал. 3 управителят на НЗОК ежемесечно след отчитане на извършените през предходния месец плащания утвърждава компенсирани промени по показателите по чл. 1, ал. 1, ред 3 и ал. 2, ред 1.1.4, без да се нарушава балансът по бюджета на НЗОК.\n(5) Трансферите за дейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето се определят и предоставят съгласно чл. 23, ал. 4 от Закона за здравното осигуряване. Средствата се отчитат по чл. 1, ал. 2, ред 1.1.4.4. При необходимост се прилага съответно ал. 4.\n(6) Трансферите за помощни средства, приспособления, съоръжения и медицински изделия за хората с увреждания, извън обхвата на задължителното здравно осигуряване, се определят и предоставят от Министерството на здравеопазването при условия и по ред, утвърдени от министъра на здравеопазването и от управителя на НЗОК, след одобрение от надзорния съвет на НЗОК, без да се нарушава балансът по бюджета на НЗОК. Средствата се отчитат по чл. 1, ал. 2, ред 1.1.4.5. При необходимост се прилага съответно ал. 4.\n§ 3. \nОт държавния бюджет чрез бюджета на Министерството на здравеопазването може да се получават по бюджета на НЗОК целеви субсидии по чл. 23, ал. 1, т. 9 от Закона за здравното осигуряване извън тези по чл. 1, ал. 1 за изпълнение на задължения, които произтичат от прилагането на правилата за координация на системите за социална сигурност и са за обезщетения в натура извън медицинската помощ по чл. 45 от Закона за здравното осигуряване. С извършените разходи за тези обезщетения се завишават сумите по чл. 1, ал. 2, редове 1, 1.1.3, 1.1.3.8 и 1.1.3.8.1.\n§ 4. \n(1) Здравноосигурителни плащания със средства по чл. 1, ал. 2, ред 1.1.3 и плащания от трансфери от Министерството на здравеопазването по чл. 1, ал. 2, ред 1.1.4 по договори, сключени на основание чл. 59, ал. 1 от Закона за здравното осигуряване между разпоредители с бюджет и НЗОК, се отчитат като трансфери по чл. 1.\n(2) В случаите по ал. 1 управителят на НЗОК ежемесечно, след отчитането на извършените през предходния месец плащания, утвърждава компенсирани промени между трансферите по бюджета на НЗОК.\n§ 5. \n(1) Отстъпките за лекарствените продукти, договорени на основание чл. 45, ал. 10 и 21 от Закона за здравното осигуряване, които се възстановяват пряко на НЗОК от притежателя на разрешението за употреба/неговия упълномощен представител, се отчитат в намаление на извършените от НЗОК разходи от средствата по чл. 1, ал. 2, редове 1.1.3.5.3.1, 1.1.3.5.3.2 и 1.1.3.5.4.\n(2) Възстановяваните пряко на НЗОК от притежателите на разрешения за употреба/техни упълномощени представители суми при прилагане на механизма, гарантиращ предвидимост и устойчивост на бюджета на НЗОК по чл. 45, ал. 31 от Закона за здравното осигуряване, се отчитат в намаление на извършените от НЗОК разходи от средствата по чл. 1, ал. 2, редове 1.1.3.5.3.1, 1.1.3.5.3.2 и 1.1.3.5.4.\n§ 6. \n(1) Надзорният съвет на НЗОК може да вземе решение приходите от продажба на дълготрайни материални активи да се използват за придобиване на такива активи над утвърдения разход по чл. 1, ал. 2, ред 1.2.\n(2) Разпоредбата на ал. 1 се прилага, когато общият размер на преизпълнението на приходите от здравноосигурителни вноски и неданъчни приходи, намален с допълнителните здравноосигурителни плащания, превишава приходите по ал. 1.\n§ 7. \n(1) През 2023 г. средствата за лекарствени продукти по чл. 4, т. 1 от Закона за ветераните от войните на Република България и по чл. 15, ал. 1 и 2 от Закона за военноинвалидите и военнопострадалите, както и целевите средства за диагностика и лечение в лечебни заведения за болнична помощ на лицата по Постановление № 17 на Министерския съвет от 2007 г. за определяне на условията и реда за разходване на целевите средства за диагностика и лечение в лечебни заведения за болнична помощ на лица, които нямат доход и/или лично имущество, което да им осигурява лично участие в здравноосигурителния процес (обн., ДВ, бр. 13 от 2007 г.; изм., бр. 16 от 2008 г., бр. 13 от 2009 г., бр. 29 от 2011 г., бр. 2 от 2014 г., бр. 56 от 2016 г. и бр. 79 от 2017 г.), са за сметка на държавния бюджет и се изплащат от Агенцията за социално подпомагане чрез НЗОК.\n(2) Агенцията за социално подпомагане превежда на НЗОК необходимите средства за заплащане на заявените суми от аптеките, сключили договор с НЗОК, за предоставени лекарствени продукти на ветерани от войните, военноинвалиди и военнопострадали.\n(3) Агенцията за социално подпомагане превежда на НЗОК целевите средства за извършената диагностика и лечение в лечебни заведения за болнична помощ на правоимащите лица по реда на Постановление № 17 на Министерския съвет от 2007 г. за определяне на условията и реда за разходване на целевите средства за диагностика и лечение в лечебни заведения за болнична помощ на лица, които нямат доход и/или лично имущество, което да им осигурява лично участие в здравноосигурителния процес.\n§ 8. \nНадзорният съвет на НЗОК взема решения за разпределяне за здравноосигурителни плащания на средствата по чл. 1, ал. 2, ред 1.3 „Резерв, включително за непредвидени и неотложни разходи“ от 1 септември 2023 г., освен за изплащане на дължимите суми по влезли в сила съдебни решения срещу НЗОК във връзка със здравноосигурителни плащания, по методика, приета от надзорния съвет на НЗОК.\n§ 9. \nЗа изплащане на дължимите суми по влезли в сила съдебни решения срещу НЗОК във връзка със здравноосигурителни плащания надзорният съвет на НЗОК по предложение на управителя на НЗОК своевременно одобрява компенсирани промени между показателите по бюджета на НЗОК в частта разходи и трансфери.\n§ 10.\n Сключването на договори и/или допълнителни споразумения по реда на чл. 59, ал. 1а от Закона за здравното осигуряване е в рамките на утвърдените стойности по чл. 4, ал. 1, т. 1, буква „б“.\n§ 11.\n (1) Утвърдените разходи за персонал на НЗОК се извършват до определения размер.\n(2) При намаляване числеността на персонала, извън случаите на извеждане на дейности от бюджетно на друго финансиране и случаите на намаляване на персонала вследствие на преминаване на функции и персонал към друга бюджетна организация, икономиите от разходите за персонал може да се използват за увеличение на индивидуалните основни месечни заплати съобразно оценката на изпълнението, включително извън сроковете по наредбата по чл. 67, ал. 3 от Закона за държавния служител и чл. 107а, ал. 10 от Кодекса на труда.\n(3) Икономията на разходите за персонал може да се използва текущо или с натрупване за изплащането на допълнителни възнаграждения за постигнати резултати и дължимите за тях осигурителни вноски и/или за други разходи. При необходимост надзорният съвет на НЗОК по предложение на управителя на НЗОК може да одобрява съответните вътрешнокомпенсирани промени по бюджета на НЗОК.\n(4) Алинея 1 не се прилага по отношение на увеличението на разходите за персонал за сметка на:\n1. получени средства от помощи и дарения;\n2. вътрешно преструктуриране на разходите за социално-битово и културно обслужване на персонала;\n3. получени трансфери от други бюджети, които не са част от държавния бюджет;\n4. получени трансфери от бюджети по държавния бюджет в годишен размер на увеличението до 2 млн. лв.;\n5. получени трансфери за изпълнение на Националния план за действие по заетостта;\n6. проекти, финансирани със средства от Европейския съюз;\n7. вътрешно преструктуриране на разходите за случаите, когато НЗОК изпълнява международни договори и програми през текущата година;\n8. разходи от резерва за предотвратяване, овладяване и преодоляване на последиците от бедствия при участие в спасителни и/или неотложни аварийно-възстановителни дейности.\n(5) Увеличението на разходите за персонал по ал. 4, т. 1 – 7 се одобрява от надзорния съвет на НЗОК по предложение на управителя на НЗОК, а на разходите по ал. 4, т. 8 – по реда на чл. 109 от Закона за публичните финанси.\n(6) Управителят на Националната здравноосигурителна каса в срок до един месец от деня на обнародването на този закон в „Държавен вестник“ определя еднократно нов увеличен размер на индивидуалните основни месечни заплати на служителите на НЗОК и РЗОК, извън сроковете, определени в наредбата по чл. 67, ал. 3 от Закона за държавния служител и чл. 107а, ал. 10 от Кодекса на труда, в рамките на разходите за персонал, предвидени по бюджета на НЗОК за 2023 г., без да се надхвърля максималният размер на основната месечна заплата за съответното ниво и степен.\n§ 12.\n (1) Механизмът, гарантиращ предвидимост и устойчивост на бюджета на НЗОК и методиката за прилагането му по чл. 45, ал. 31 от Закона за здравното осигуряване за 2023 г., се приемат до един месец от деня на обнародването на този закон в „Държавен вестник“.\n(2) Договорите по чл. 45, ал. 22 и 33 от Закона за здравното осигуряване за 2023 г. се сключват, а сключените до влизането в сила на този закон договори се допълват относно прилагането на механизма и методиката по ал. 1, до един месец от деня на обнародването на механизма и методиката по ал. 1 в „Държавен вестник“.\n(3) Лекарствените продукти по чл. 45, ал. 32, т. 1 от Закона за здравното осигуряване, за които не са сключени договори или допълнителни споразумения в срока по ал. 2, не се заплащат от НЗОК. За тези лекарствени продукти за периода на заплащането им от НЗОК през 2023 г. се дължат на НЗОК отстъпките, договорени при провеждане на задължителното централизирано договаряне на отстъпки за 2023 г. и се прилагат действащите през периода до обнародването на този закон в „Държавен вестник“ механизми, гарантиращи предвидимост и устойчивост на бюджета на НЗОК.\n(4) Притежателите на разрешенията за употреба на лекарствените продукти по ал. 3 заплащат на НЗОК дължимите суми за отстъпки и/или за прилагане на механизмите по ал. 3 в едномесечен срок от получаването на съответните справки от НЗОК от притежателите на разрешение за употреба или упълномощени техни представители.\n§ 13.\n (1) Механизмът, гарантиращ предвидимост и устойчивост на бюджета на НЗОК и методиката за прилагането му по чл. 45, ал. 35 от Закона за здравното осигуряване за 2023 г., се приемат до един месец от деня на обнародването на този закон в „Държавен вестник“.\n(2) Договорите по чл. 45, ал. 37 от Закона за здравното осигуряване за 2023 г. се сключват, а сключените до влизането в сила на този закон договори се допълват относно прилагането на механизма и методиката по ал. 1, до един месец от деня на обнародването на механизма и методиката по ал. 1 в „Държавен вестник“.\n(3) Медицинските изделия по чл. 45, ал. 37, т. 1 от Закона за здравното осигуряване, за които не са сключени договори или допълнителни споразумения в срока по ал. 2, не се заплащат от НЗОК. За тези медицински изделия за периода на заплащането им от НЗОК през 2023 г. се прилагат действащите през периода до обнародването на този закон в „Държавен вестник“ механизми, гарантиращи предвидимост и устойчивост на бюджета на НЗОК.\n§ 14.\n В Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г., бр. 18, 32 и 62 от 2022 г. и бр. 8, 13 и 64 от 2023 г.) се правят следните изменения и допълнения:\n1. В чл. 45:\nа) алинея 24 се отменя;\nб) създава се ал. 29а:\n„(29а) В случаите по ал. 29 и когато няма действащи рамкови споразумения за предходната година, НЗОК заплаща лекарствените продукти по цена, равна на най-ниската цена за единица количество лекарствено вещество за същия лекарствен продукт от доставените на всички сключили договор с НЗОК изпълнители на болнична медицинска помощ през месеца, предхождащ месеца, за който се отнася отчетът на лечебното заведение. Цената не може да е по-висока от утвърдената цена в списъка по чл. 262, ал. 6, т. 2 от Закона за лекарствените продукти в хуманната медицина или от доставната цена за съответния лекарствен продукт в лечебното заведение. Стойността на заплащане се определя от цената и количеството приложено лекарствено вещество. С цел предвидимост и контрол цените за единица активно вещество по лекарствени продукти се оповестяват на видно място ежемесечно на сайта на НЗОК. Изпълнителите на болнична помощ договарят с търговците на едро условията и реда за заплащане при отчитане на действащата нормативна уредба и в рамките на стойностите, заплащани от НЗОК. Условията и редът за предоставяне на информацията от изпълнителите на болнична помощ се определят от надзорния съвет на НЗОК и се обнародват в „Държавен вестник“ от управителя на НЗОК, като се оповестяват и на сайта на НЗОК. В случай че за даден лекарствен продукт не може да се определи най-ниска цена през референтния период, за такава се прилага утвърдената цена, не по-висока от тази в списъка по чл. 262, ал. 6, т. 2 от Закона за лекарствените продукти в хуманната медицина.“\n2. В чл. 66 се създава ал. 1а:\n„(1а) Изпълнителите на болнична медицинска помощ и притежателите на разрешения за търговия на дребно с лекарствени продукти в аптека, сключили договор с НЗОК, са длъжни да подават в Националния регистър по чл. 32, т. 1, буква „б“ информация за кода на продукта по чл. 4, буква „б“ от Делегиран регламент (ЕС) 2016/161 на Комисията от 2 октомври 2015 г. за допълване на Директива 2001/83/ЕО на Европейския парламент и на Съвета чрез установяване на подробни правила за показателите за безопасност, поставени върху опаковката на лекарствените продукти за хуманна употреба (ОВ, L 32/1 от 9 февруари 2016 г.), наричан по-нататък „Делегиран регламент (ЕС) 2016/161“. Данните от Националния регистър по чл. 32, т. 1, буква „б“ от Делегиран регламент (ЕС) 2016/161 се обменят автоматизирано с информационната система на НЗОК и с Националната здравноинформационна система, като НЗОК не заплаща за отпуснати лекарствени продукти, за които не е подадена информация в Националния регистър по чл. 32, т. 1, буква „б“ от Делегиран регламент (ЕС) 2016/161. За осъществяване на обмена на информация се сключва споразумение между Българската организация за верификация на лекарствата, НЗОК и Министерството на здравеопазването, в което се определят исканите данни, тяхното съдържание и редът за предоставяне на информацията, при спазване на изискванията на наредбата по чл. 3, ал. 2 от Закона за киберсигурност.“\n3. В чл. 68 се създава ал. 9:\n„(9) При закупуване на оказаната по договор с НЗОК медицинска помощ и при заплащане по договор с НЗОК на лекарствени продукти по чл. 262, ал. 6, т. 1 и 2 от Закона за лекарствените продукти в хуманната медицина, на медицински изделия и на диетични храни за специални медицински цели съответствието между отчетените в НЗОК медицинска помощ и лекарствени продукти по чл. 262, ал. 6, т. 1 и 2 от Закона за лекарствените продукти в хуманната медицина, на медицински изделия и на диетични храни за специални медицински цели с подадената информация към информационната система на НЗОК се извършва чрез обмен на информация между НЗОК и Министерството на здравеопазването. За осъществяване на обмена на информация се сключва споразумение между НЗОК и Министерството на здравеопазването, в което се определят исканите данни, тяхното съдържание и редът за предоставяне на информацията, при спазване на изискванията на наредбата по чл. 3, ал. 2 от Закона за киберсигурност.“\n§ 15.\n В двумесечен срок от деня на обнародването на този закон в „Държавен вестник“ надзорният съвет на Националната здравноосигурителна каса приема методики:\n1. по чл. 45, ал. 29а от Закона за здравното осигуряване;\n2. за разпределяне за здравноосигурителни плащания на средствата по чл. 1, ал. 2,   ред 1.3 „Резерв, включително за непредвидени и неотложни разходи“.\n§ 16.\n В срок три месеца от обнародването на закона в „Държавен вестник“ министърът на здравеопазването осигурява техническите условия за автоматизиран обмен на данни между информационната система на НЗОК, Националната здравноинформационна система и Националния регистър по чл. 32, т. 1, буква „б“ от Делегиран регламент (ЕС) 2016/161.\n§ 17.\n (1) Национални рамкови договори за медицинските дейности, съответно за денталните дейности, за периода 2023 – 2025 г. се приемат след обнародването на този закон в „Държавен вестник“.\n(2) До приемането на национални рамкови договори за медицинските дейности, съответно за денталните дейности, за периода 2023 – 2025 г. Националната здравноосигурителна каса закупува предоставената медицинска и дентална помощ по цени и в обеми съгласно действащите към 31 декември 2022 г. национални рамкови договори за медицинските дейности, съответно за денталните дейности, и анексите към тях при спазване на параметрите съгласно този закон и в рамките на определените от надзорния съвет на Националната здравноосигурителна каса стойности на разходите, разпределени по месеци.\n§ 18.\n Законът влиза в сила от 1 януари 2023 г., с изключение на чл. 1, ал. 2, ред 1.1.3.7 в частта относно финансиране осигуряването на медицински персонал в лечебни заведения, които извършват медицински дейности в отдалечени, труднодостъпни райони или единствени изпълняват съответната дейност в общината, както и в лечебни заведения за болнична помощ по чл. 45, ал. 2а от Закона за здравното осигуряване, чл. 1, ал. 2, ред 1.1.3.5.1 в частта относно финансиране на аптеки в отдалечени, труднодостъпни райони или са единствен изпълнител за съответната дейност от община, както и с денонощен режим на работа, § 12, ал. 1 относно механизма, гарантиращ предвидимост и устойчивост на бюджета на НЗОК и методиката за прилагането му по чл. 45, ал. 31 от Закона за здравното осигуряване, § 13, ал. 1 относно механизма, гарантиращ предвидимост и устойчивост на бюджета на НЗОК и методиката за прилагането му по чл. 45, ал. 35 от Закона за здравното осигуряване, § 14 и 16, които влизат в сила от деня на обнародването на закона в „Държавен вестник“.\nЗаконът е приет от 49-ото Народно събрание на 26 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5919"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165029",
    "meta": [],
    "text": "УКАЗ № 150\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна, приет от \n49-ото \nНародно събрание на 21 юли 2023 г.\nИздаден в София на 3 август 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна \n(ДВ, бр. 8 от 2023 г.)\n§ 1. \nВ Преходни и заключителни разпоредби Параграф 2, т. 1 думите „в едномесечен срок от получаването на положително решение на Европейската комисия по § 3“ се заменят с думите „в едноседмичен срок“. След края на изречението се създава ново изречение: „В двуседмичен срок от отнемането на концесията Министерството на транспорта и съобщенията поема оперативното управление на съоръженията.“\n§ 2. \nВ Преходни и заключителни разпоредби Параграф 2, ал. 2 – отпада.\n§ 3. \nВ Преходни и заключителни разпоредби Параграф 3, т. 1 – отпада.\n§ 4. \nВ Преходни и заключителни разпоредби Параграф 3, т. 2 – отпада.\n§ 5. \nВ Параграф 3 от Преходните и заключителни разпоредби думите „с изключение на“ – отпадат.\nЗаконът е приет от 49-ото Народно събрание на 21 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5778"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164877",
    "meta": [],
    "text": "УКАЗ № 141\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за защита от домашното насилие, приет от \n49-ото \nНародно събрание на 21 юли 2023 г.\nИздаден в София на 28 юли 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за защита от домашното насилие \n(обн., ДВ, бр. 27 от 2005 г.; изм., бр. 82 от 2006 г., бр. 102 от 2009 г., бр. 99 от 2010 г., бр. 50 от 2015 г. и бр. 24 и 101 от 2019 г.)\n§ 1. \nВ чл. 1 се правят следните изменения и допълнения:\n1. Алинея 1 се изменя така:\n„(1) Този закон урежда:\n1. правата на лицата, пострадали от домашно насилие или в риск;\n2. мерките за защита от домашното насилие;\n3. органите и механизмите за провеждане на държавната политика за превенция и защита от домашното насилие и взаимодействието между тях;\n4. програмите за превенция и специализираните услуги за предоставяне на защита, помощ и подкрепа на лицата, пострадали от домашно насилие или в риск;\n5. производството за налагане на мерки за защита от домашното насилие;\n6. мерките по прилагане на Регламент (ЕС) № 606/2013 на Европейския парламент и на Съвета от 12 юни 2013 г. относно взаимното признаване на мерки за осигуряване на защита по граждански дела (ОВ, L 181/4 от 29 юни 2013 г.), наричан по-нататък „Регламент (ЕС) № 606/2013“.“\n2. Създава се нова ал. 2:\n„(2) Държавата провежда последователна политика в областта на домашното насилие чрез координиране, прилагане, наблюдение и оценка на политиките и мерките за предотвратяване и защита от домашното насилие.“\n3. Досегашната ал. 2 става ал. 3 и в нея думата „отговорността“ се заменя с „мерките“, а думата „изключва“ се заменя с „изключват“.\n§ 2. \nСъздава се чл. 1а:\n„Чл. 1a. Законът има за цел да даде бърза и ефективна защита и да осигури помощ и подкрепа на лицата, пострадали от домашно насилие или в риск, и да упражни превантивно и възпиращо действие върху извършителя на насилието.“\n§ 3. \nВ чл. 2 се правят следните изменения и допълнения:\n1. В ал. 1 думата „емоционално“ и запетаята пред нея се заличават.\n2. В ал. 2 думите „и емоционално“ се заличават.\n3. Създава се ал. 3:\n„(3) Актовете по ал. 1 и 2 може да се извършват чрез действие или бездействие.“\n§ 4. \nВ чл. 3 се правят следните изменения и допълнения:\n1. В т. 8 думите „или приемен родител“ се заменят с „лице, на което са възложени грижи за детето, или лице, на което детето е поверено“ и пред тях се поставя запетая.\n2. Точка 9 се изменя така:\n„9. лице, което е роднина по права или по съребрена линия до четвърта степен включително, на лицето, с което се намира или е било във фактическо съпружеско съжителство;“.\n3. Създава се т. 11:\n„11. лице, което е съпруг или бивш съпруг на родителя.“\n§ 5. \nВ чл. 4 се правят следните изменения и допълнения:\n1. Създава се нова ал. 2:\n„(2) По искане на пострадалото лице държавните и общинските органи, лечебните заведения и юридическите лица, които осъществяват дейност по превенция и защита от домашното насилие, са длъжни в срок до 24 часа да препратят до съответния районен съд молбата за образуване на производство по издаване на заповед за защита.“\n2. Досегашните ал. 2 и 3 стават съответно ал. 3 и 4.\n§ 6. \nВ чл. 5 се правят следните изменения и допълнения:\n1. В ал. 1:\nа) в т. 3 след думите „условия и“ се добавя „за“;\nб) създава се нова т. 4:\n„4. забрана на извършителя да осъществява контакт с пострадалото лице под каквато и да е форма, включително по телефон, чрез електронна или обикновена поща и факс, както и чрез всякакви други средства и системи за комуникация при условия и за срок, определени от съда;“\nв) досегашната т. 4 става т. 5 и в нея след думите „условия и“ се добавя „за“;\nг) досегашната т. 5 става т. 6 и в нея накрая се добавя „за преодоляване на агресията и справяне с гнева“;\nд) досегашната т. 6 става т. 7 и в нея думата „програми“ се заменя със „специализирани услуги за защита, помощ и подкрепа или програми“;\nе) създава се т. 8:\n„8. насочване на пострадалите деца към специализирани услуги за защита, помощ и подкрепа на деца, жертви или свидетели на насилие.“\n2. В ал. 2 думите „ал. 1, т. 2, 3 и 4“ се заменят с „ал. 1, т. 2 – 5“, а накрая се добавя „при приспадане на срока на действие на мерките при издадена заповед за незабавна защита по чл. 18 и 19“.\n3. Алинеи 3 и 4 се изменят така:\n„(3) В производствата по този закон съдът извършва задължителна преценка за налагане на мярката по ал. 1, т. 5, когато пострадалият и извършителят имат дете.\n(4) Съдът може да постанови като защитна мярка режимът на лични отношения, определен по реда на Семейния кодекс, между детето и родителя, извършител на домашно насилие, да се осъществява за срока по ал. 2 в защитена среда, предоставена в специализирана услуга по този закон или осигурена от доставчик на социална услуга по настоящия адрес на детето или по местопребиваването му, под надзор на психолог или социален работник.“\n§ 7. \nЧлен 6 се отменя.\n§ 8. \nСъздават се глава първа „а“ с чл. 6а и 6б, глава първа „б“ с чл. 6в и 6г, глава първа „в“ с чл. 6д и глава първа „г“ с чл. 6е – 6к:\n„Глава първа „а“\nНАЦИОНАЛЕН СЪВЕТ ЗА ПРЕВЕНЦИЯ И ЗАЩИТА ОТ ДОМАШНОТО НАСИЛИЕ\nЧл. 6а. (1) Към Министерския съвет се създава Национален съвет за превенция и защита от домашното насилие, наричан по-нататък „Националния съвет“.\n(2) Националният съвет е специализиран постоянно действащ колективен и консултативен орган за осъществяване на държавната политика по превенция и защита от домашното насилие чрез координация, наблюдение и оценка на политиките и мерките за предотвратяване и защита от домашното насилие.\n(3) Председател на Националния съвет е заместник министър-председател, определен от Министерския съвет. Заместник-председател на Националния съвет е министърът на правосъдието.\n(4) В състава на Националния съвет се включват министърът на вътрешните работи, министърът на труда и социалната политика, министърът на здравеопазването, министърът на образованието и науката, министърът на младежта и спорта, представител на Върховния касационен съд, председателят на Държавната агенция за закрила на детето, изпълнителният директор на Агенцията за социално подпомагане, изпълнителният директор на Националното сдружение на общините в Република България.\n(5) В състава на Националния съвет се включват представители на юридически лица с нестопанска цел, които осъществяват дейност по превенция и защита от домашното насилие. Организациите, които представляват тези членове на съвета, и свързаните с тях лица не може да участват с проекти за финансиране по реда на чл. 6е, ал. 6.\n(6) В заседанията на Националния съвет по покана на председателя може да участват омбудсманът на Република България, народни представители, представители на органите на съдебната власт, представители на академичните среди, представители на юридически лица и международни организации с представителства в страната, които извършват дейност по превенция и защита от домашното насилие, ръководители на други държавни органи, представители на органи на местното самоуправление и местната администрация, на професионални и граждански организации, други длъжностни лица и експерти.\n(7) Административно-техническото, организационното, експертното и финансовото обслужване на Националния съвет се осъществява от администрацията на Министерския съвет.\n(8) Министерският съвет приема правилник за устройството, организацията и дейността на Националния съвет.\n(9) Условията и редът за избор на юридическите лица с нестопанска цел по ал. 5 се определят в правилника по ал. 8.\nЧл. 6б. (1) Националният съвет:\n1. определя приоритетите в политиките в областта на превенцията и защитата от домашното насилие;\n2. осъществява координация, мониторинг и оценка на изпълнението на политиките и мерките в областта на превенцията и защитата от домашното насилие;\n3. разработва и актуализира координационен механизъм за помощ и подкрепа на лица, пострадали от домашно насилие, и го представя за приемане от Министерския съвет, следи за ефективното му функциониране и дава указания и препоръки по прилагането му;\n4. разработва национална програма за превенция и защита от домашното насилие въз основа на определените приоритетни дейности за финансиране и я внася за приемане от Министерския съвет, като прави предложения за актуализирането й при необходимост;\n5. изисква и получава информация от държавни органи, юридически лица и други, които имат отношение към превенцията и защитата от домашното насилие;\n6. създава и поддържа национална информационна система за случаите на домашно насилие, осъществени на територията на страната, или по отношение на български граждани в чужбина, които са потърсили помощ и подкрепа, и списък на юридическите лица, които осъществяват дейности по превенция и защита от домашното насилие по реда на този закон, при спазване на изискванията на Закона за защита на личните данни;\n7. обобщава и анализира резултатите от изпълнението на политиките в областта на превенцията и защитата от домашното насилие и предлага мерки за повишаване на тяхната ефективност;\n8. публикува и разпространява статистическа информация във връзка с домашното насилие при спазване на изискванията на Закона за статистиката и Закона за защита на личните данни;\n9. организира провеждането на информационни, разяснителни и обучителни кампании по въпроси, свързани с домашното насилие;\n10. разработва и актуализира проекти на стратегии, програми и планове в областта на превенцията и защитата от домашното насилие и следи и отчита тяхното изпълнение;\n11. дава становища и прави предложения за изменение на действащи и за приемане на нови нормативни актове в областта на превенцията и защитата от домашното насилие;\n12. разработва проекти на нормативни актове във връзка с превенцията и защитата от домашното насилие и ги внася в Министерския съвет чрез председателя на Националния съвет;\n13. одобрява методически указания и участва съвместно с други представители на организации, институции и съдебни органи в разработването на документи, свързани с оценката на риска по този закон;\n14. осъществява международно сътрудничество с международни организации и институции с дейност в сферата на превенцията и защитата от домашното насилие, като обменя информация и добри практики;\n15. одобрява процедурите по подбор на дейностите за превенция на домашното насилие и специализираните услуги за защита от домашното насилие, финансирани по реда на чл. 6е, ал. 6, и осъществява контрол за изпълнението на условията по договора за финансиране;\n16. одобрява програмите за обучение на служители за изпълнение на функции във връзка с превенцията и защитата от домашното насилие;\n17. поддържа и развива национална телефонна линия за помощ на лица, пострадали от домашно насилие и в риск;\n18. извършва наблюдение и оценка на въздействието на мерките за превенция и защита от домашното насилие.\n(2) Председателят на Националния съвет представя ежегоден доклад за дейността си пред Министерския съвет.\nГлава първа „б“\nВЗАИМОДЕЙСТВИЕ НА НАЦИОНАЛНИЯ СЪВЕТ С ОРГАНИ И ОРГАНИЗАЦИИ\nЧл. 6в. (1) За осъществяване на дейностите по превенция и защита от домашното насилие Националният съвет взаимодейства с органите на изпълнителната власт, органите на съдебната власт, органите на местното самоуправление и местната администрация и юридическите лица, които осъществяват дейности по превенция и защита от домашното насилие.\n(2) Взаимодействието по ал. 1 се осъществява чрез:\n1. обмен на информация за идентифицираните случаи на насилие, оценката на риска, насочването към компетентните органи и/или организации, определянето на мерките за защита и подкрепа, молбите за защита от домашно насилие и по повод на изпълнението на мерките и/или\n2. извършване на съвместни действия при превенцията и защитата от домашното насилие.\nЧл. 6г. (1) Взаимодействието за защита, помощ и подкрепа на пострадалите от домашно насилие се осъществява при условията и по реда на координационен механизъм за помощ и подкрепа на лица, пострадали от домашно насилие.\n(2) Координационният механизъм по ал. 1 урежда основните процедури на взаимодействие между органите на изпълнителната власт, органите на местното самоуправление и местната администрация и юридическите лица, които осъществяват дейности по превенция и защита от домашното насилие по реда на този закон. Взаимодействието се осъществява на следните етапи:\n1. известяване и насочване:\nа) идентифициране на случаите на насилие;\nб) оценка на риска от гледна точка на живота и здравето на пострадалия с цел адекватно планиране на мерки за защита и за координиран отговор;\nв) насочване за ползване на специализирани услуги;\n2. определяне на мерки за закрила при:\nа) пряка и непосредствена опасност от домашно насилие;\nб) риск;\n3. мерки за дългосрочна подкрепа след прекратяване на насилието:\nа) психо-социално консултиране и психотерапевтична работа;\nб) развиване на умения за реализация на пазара на труда и за реализиране в социалната среда;\nв) социално консултиране, застъпничество и активна социална работа.\nГлава първа „в“\nНАЦИОНАЛНА ИНФОРМАЦИОННА СИСТЕМА\nЧл. 6д. (1) Националният съвет създава и поддържа Национална информационна система за превенция и защита от домашното насилие, в която се съхраняват данни за случаите на домашно насилие, осъществени на територията на страната, или по отношение на български граждани в чужбина, които са потърсили помощ и подкрепа, наричана по-нататък „Национална информационна система“.\n(2) Националната информационна система съдържа данни за:\n1. актовете на домашно насилие;\n2. пострадалите лица, извършителите и взаимоотношенията между тях;\n3. вида насилие – физическо, психическо, сексуално, икономическо, ограничаване на права и други;\n4. продължителността на насилието;\n5. причинените вреди на пострадалото лице;\n6. историята на насилието;\n7. подадените молби за издаване на заповед за защита, заповед за незабавна защита или искания на прокурора по реда на чл. 8, ал. 2;\n8. наложените мерки по този закон, Закона за Министерството на вътрешните работи, Закона за закрила на детето и предоставените социални услуги по реда на Закона за социалните услуги по отношение на лица, пострадали от домашно насилие;\n9. юридическите лица, които осъществяват дейности по превенция и защита от домашното насилие по реда на този закон;\n10. ползваните услуги по реда на този закон.\n(3) Националният съвет осигурява регистрирането, съхраняването и поддържането в актуално състояние на данните по ал. 2.\n(4) Информацията, подлежаща на вписване в Националната информационна система, редът за събирането и предоставянето й, организацията и функционирането на системата и нивото на достъп се определят с правилника за прилагане на закона.\n(5) Органите на изпълнителната власт, съдебната власт, органите на местното самоуправление и местната администрация и юридическите лица, които осъществяват дейности по превенция и защита от домашното насилие по реда на този закон, предоставят на Националния съвет необходимите данни по ал. 2 по ред, определен в правилника за прилагане на закона.\n(6) Длъжностните лица от Министерството на вътрешните работи, Агенцията за социално подпомагане, Държавната агенция за закрила на детето и органите на съдебната власт имат право на достъп до данните в Националната информационна система.\n(7) Личните данни в системата по ал. 1 се съхраняват за период от не повече от двадесет години.\n(8) За нуждите на системата по ал. 1 Националният съвет има право на достъп до данни за извършителите на домашно насилие в Единната информационна система за противодействие на престъпността по чл. 378 от Закона за съдебната власт по ред, определен с правилника за прилагане на този закон.\nГлава първа „г“\nПРОГРАМИ ЗА ПРЕВЕНЦИЯ И СПЕЦИАЛИЗИРАНИ УСЛУГИ ЗА ЗАЩИТА ОТ ДОМАШНОТО НАСИЛИЕ\nЧл. 6е. (1) Държавата създава условия за изпълнението на програми за превенция на домашното насилие и специализирани услуги за защита, помощ и подкрепа на лица, пострадали от домашно насилие и в риск.\n(2) Органите на изпълнителната власт, Националният институт на правосъдието и органите на местното самоуправление и местната администрация организират обучения на лицата, които осъществяват дейности по този закон.\n(3) Органите на изпълнителната власт, органите на местното самоуправление и местната администрация и юридическите лица, които осъществяват дейности по превенция и защита на лицата, пострадали от домашно насилие или в риск, по реда на този закон разработват, организират изпълнението и изпълняват програмите и услугите, предвидени в чл. 5, ал. 1, т. 6 – 8.\n(4) Министерският съвет приема тригодишна национална програма за превенция и защита от домашното насилие в срок до 31 март на съответната година.\n(5) Средствата за финансиране на изпълнението на задълженията по националната програма по ал. 4 се определят на базата на средносрочни тригодишни финансови прогнози, изготвени от съответните органи на изпълнителната власт, имащи ангажименти към изпълнението на дейности от програмата.\n(6) Със закона за държавния бюджет на Република България за съответната година по бюджета на Министерския съвет се определят средства за финансиране на проекти на лицата по ал. 3, при условие че те осъществяват дейности по този закон, за разработване и изпълнение на:\n1. програми за превенция на домашното насилие относно:\nа) работа с органите на съдебната власт;\nб) работа с органите на Министерството на вътрешните работи, включително обучение на полицаи и други служители на правоприлагащите органи за идентифициране на случаите на домашно насилие, по протоколи за реагиране и прилагане на съответното законодателство; програмата се приема от Министерството на вътрешните работи;\nв) обучение в учебните заведения за предотвратяване на домашното насилие и насърчаване на равнопоставеността и уважението между половете; програмата се приема от Министерството на образованието и науката;\nг) обучение на лицата, които извършват превенцията и защитата по закона;\nд) мониторинг на прилагането на закона;\nе) подготовка и провеждане на информационни кампании, семинари и конференции;\n2. специализирани услуги за предоставяне на защита, помощ и подкрепа на лица, пострадали от домашно насилие или в риск, които включват:\nа) национална телефонна линия за помощ на лица, пострадали от домашно насилие или в риск;\nб) социално, психологическо и правно консултиране и специализирани програми за възстановяване и/или защита на лица или деца, жертви на домашно насилие или свидетели, в консултативен център;\nв) социално, психологическо и правно консултиране и специализирани програми за възстановяване и/или защита на лица или деца, жертви на домашно насилие или свидетели, в защитено жилище;\n3. специализирани програми за преодоляване на агресията и справяне с гнева за извършители на домашно насилие, които включват социално и психологическо консултиране.\n(7) Процедурите по избор на юридически лица, които осъществяват превенция на домашното насилие по реда на този закон, условията и редът за финансирането, отчитането и контролът на дейностите по превенция се определят с правилника за прилагане на закона при спазване на правилата за държавните помощи.\nЧл. 6ж. (1) На лице, пострадало от домашно насилие, се предоставят самостоятелно или като комплекс следните специализирани услуги:\n1. национална телефонна линия за помощ на лица, пострадали от домашно насилие или в риск;\n2. консултативен център за лица, пострадали от домашно насилие;\n3. защитено жилище.\n(2) Специализираните услуги по ал. 1 се предоставят съобразно желанието и личния избор на лицата, пострадали от домашно насилие или в риск, и са безвъзмездни. Услугите се предоставят независимо дали пострадалите са изразили съгласие да сътрудничат за разкриване на извършителя на домашното насилие.\n(3) Ползването на специализирана услуга по ал. 1 не изключва ползване и на други услуги.\nЧл. 6з. На лице, извършило домашно насилие, се предоставя специализирана програма за преодоляване на агресията и справяне с гнева. Програмата може да бъде част от комплекс за специализирани услуги или да се предоставя самостоятелно.\nЧл. 6и. При ползване на специализирана услуга или програма по реда на този закон на лицата по чл. 6ж и 6з се предоставя подходяща и навременна информация на разбираем за тях език.\nЧл. 6к. Условията, редът и минималните стандарти за предоставяне на специализираните услуги и програми за защита от домашното насилие по реда на този закон, както и финансирането им и контролът се уреждат с правилника за прилагане на закона.“\n§ 9. \nВ чл. 7 думите „по постоянния или настоящия адрес на пострадалото лице“ се заменят с „в района на който пострадалото лице фактически пребивава към момента на подаване на молбата“.\n§ 10.\n В чл. 8 се правят следните изменения и допълнения:\n1. Досегашният текст става ал. 1 и в нея:\nа) в текста преди т. 1 думата „заповедта“ се заменя със „заповед за защита“;\nб) в т. 1 след думата „под“ се добавя „пълно или“;\nв) в т. 3 накрая се добавя „лицето, на което са възложени грижи за детето, или лицето, на което детето е поверено“;\nг) точка 4 се изменя така:\n„4. директора на дирекция „Социално подпомагане“, когато пострадалото лице:\nа) е малолетно или непълнолетно;\nб) се намира в безпомощно състояние вследствие на тежко увреждане, заболяване или старост или е поставено под запрещение.“\n2. Създават се ал. 2 и 3:\n„(2) Когато пострадалото лице не може да се защити поради безпомощно състояние или зависимост от извършителя, производството може да се образува и по искане на прокурора.\n(3) Когато пострадалото лице е непълнолетно, поставено е под запрещение или е в безпомощно състояние вследствие на тежко увреждане, заболяване или старост, съдът може да вземе решение за предоставяне на правна помощ по реда на Закона за правната помощ.“\n§ 11.\n В чл. 9 се правят следните изменения и допълнения:\n1. В ал. 1:\nа) точка 1 се изменя така:\n„1. имената, единния граждански номер или друг идентификационен номер и дата на раждане на молителя; в случаите, в които лицето пребивава краткосрочно на територията на страната – и адрес, на който да бъде призован; по искане на молителя призоваването му може да се извърши чрез телефон, електронен адрес за връчване, телекс, факс или с телеграма;“\nб) точка 2 се изменя така:\n„2. имената и адрес, на който извършителят може да бъде призован, както и номера на телефона;“.\n2. В ал. 2 думите „чл. 8, т. 2 и 4“ се заменят с „чл. 8, ал. 1, т. 2 – 4 и ал. 2“.\n3. В ал. 3 думите „чл. 8, т. 1“ се заменят с „чл. 8, ал. 1, т. 1“, а думите „се прилага“ се заменят с „може да се приложи“.\n4. Алинея 4 се изменя така:\n„(4) Съдът служебно изисква за страните справки за съдимост и за наложени мерки по този закон и удостоверения дали се водят на психиатричен отчет.“\n5. Създават се ал. 5 и 6:\n„(5) Съдът извършва и справка за семейната и/или родствената връзка между страните.\n(6) Съдът може да изисква служебно и други справки за целите на производството.“\n§ 12.\n В чл. 10 се правят следните изменения и допълнения:\n1. Алинея 1 се изменя така:\n„(1) Молбата се подава в срок до три месеца от акта на домашно насилие, освен ако това е обективно невъзможно, но не по-късно от 6 месеца.“\n2. Създава се нова ал. 2:\n„(2) Срокът по ал. 1 не се смята за пропуснат, когато молбата до съда е подадена чрез общината, кметството или органите на Министерството на вътрешните работи.“\n3. Досегашната ал. 2 става ал. 3.\n§ 13.\n В чл. 11 се правят следните изменения и допълнения:\n1. В ал. 1 след думите „чл. 8“ се добавя „ал. 1“.\n2. В ал. 3 думите „поставени под запрещение, или лица с увреждания“ се заменят с „които са в безпомощно състояние вследствие на тежко увреждане, заболяване или старост или са поставени под запрещение“.\n§ 14.\n В глава втора, раздел І се създава чл. 11а:\n„Чл. 11а. Когато производството се образува по искане на прокурора, се прилагат чл. 9 – 11.“\n§ 15.\n В чл. 12, ал. 2 думите „чл. 8, т. 2 и 4“ се заменят с „чл. 8, ал. 1, т. 2 – 4 и ал. 2“.\n§ 16.\n В чл. 13 се правят следните изменения и допълнения:\n1. В ал. 1 накрая се поставя запетая и се добавя „като съдът събира доказателства и по своя инициатива“.\n2. В ал. 2:\nа) в т. 1 след думата „докладите“ се добавя „оценката на риска“, а след думите „дирекциите „Социално подпомагане“ се добавя „от Министерството на вътрешните работи“;\nб) точка 2 се изменя така:\n„2. документите, издадени от доставчици на специализирани услуги за защита от домашното насилие.“\n3. В ал. 3 след думата „доказателства“ се добавя „за конкретни факти и обстоятелства“.\n§ 17.\n В чл. 14, ал. 1 след думите „другите държавни органи“ се поставя запетая и се добавя „както и лицата, посочени в чл. 13, ал. 2, т. 1 и 2“ и се поставя запетая.\n§ 18.\n Член 15 се изменя така:\n„Чл. 15. (1) В заседанието за разглеждане на молбата съдът не приканва страните към спогодба и не ги напътва към медиация.\n(2) При разглеждане на делото и постановяване на решението съдът взема предвид и актовете на насилие, извършени преди срока по чл. 10, ал. 1, ако има доказателства за тях, с цел индивидуализация на мерките за защита по чл. 5, ал. 1.\n(3) Ако до приключване на съдебното дирене в първоинстанционното производство ответникът извърши нов акт на домашно насилие спрямо молителя, последният може да подаде допълнителна молба за защита, която съдът разглежда в рамките на образуваното производство.\n(4) Съдът извършва оценка на риска по методика, определена в правилника за прилагане на закона.\n(5) Когато в хода на производството се установят данни за извършено престъпление от общ характер, съдът изпраща преписи от материалите, съдържащи тези данни, до съответната прокуратура.\n(6) Наличието на постановено решение, с което е издадена заповед за защита, не е пречка молителят да подаде срещу същия ответник нова молба за защита в случаите, в които ответникът е извършил акт на домашно насилие спрямо същия молител след приключване на съдебното дирене в първоинстанционното производство.\n(7) Съдът се произнася с решение в открито заседание. При фактическа и правна сложност съдът може да посочи деня, в който ще обяви решението си, от който ден тече срокът за обжалването му.\n(8) При уважаване на молбата съдът издава заповед за защита, която има действие за срока по чл. 5, ал. 2.\n(9) В случаите на висящ съдебен спор между родителите относно упражняване на родителските права, определяне местоживеенето на детето или режима на личните отношения, препис от заповедта за незабавна защита и/или заповедта за защита, съдържаща мярка по чл. 5, ал. 1, т. 5, се изпраща на съответния съд, който в едноседмичен срок от постъпване на преписа на заповедта се произнася с определение относно необходимостта от служебно постановяване на привременни мерки или изменение на вече определени привременни мерки в рамките на висящия спор.\n(10) Издадената заповед за защита по ал. 8 или заповедта за незабавна защита по чл. 18 и 19 се прилага с приоритет пред постановени привременни мерки или решения в спорове за родителски права.“\n§ 19.\n В чл. 16 се правят следните изменения и допълнения:\n1. В ал. 2 думите „чл. 21, ал. 3“ се заменят с „чл. 21, ал. 4 и 5“.\n2. Алинея 3 се изменя така:\n„(3) Когато е наложена мярка по чл. 5, ал. 1, т. 1 – 5, решението и заповедта се връчват на страните, като копие от тях се изпраща и на районните управления на Министерството на вътрешните работи по настоящия адрес и на установения в хода на производството адрес на извършителя, както и по посочения от пострадалото лице адрес.“\n3. Създава се ал. 4:\n„(4) В случаите по чл. 8, ал. 1, т. 4 и ал. 2 решението и заповедта се връчват и на дирекция „Социално подпомагане“ с указание за проследяване на случая за срок, не по-кратък от една година.“\n§ 20.\n В чл. 17, ал. 1, изречение първо думите „връчването му“ се заменят с „постановяването му в открито заседание или от деня, в който е посочено, че решението ще бъде обявено“.\n§ 21.\n В чл. 18 се правят следните изменения и допълнения:\n1. В ал. 1 се създава изречение второ: „Заповедта за незабавна защита подлежи на незабавно изпълнение.“\n2. Алинея 2 се изменя така:\n„(2) Заповедта по ал. 1 се връчва на страните. Копие от заповедта се изпраща служебно, включително по факс или електронна поща, до районните управления на Министерството на вътрешните работи по настоящия адрес и на установения в хода на производството адрес на извършителя, както и по посочения от пострадалото лице адрес.“\n3. Алинея 3 се изменя така:\n„(3) Когато от данните по делото е видно, че е необходимо да се предприемат мерки по Закона за закрила на детето, и при налагане на мерки по чл. 5, ал. 1, т. 6 – 8 съдът уведомява директора на дирекция „Социално подпомагане“ по настоящия адрес и на установения в хода на производството адрес на извършителя, както и на посочения от пострадалото лице адрес.“\n4. В ал. 5 думите „чл. 8, т. 2 и 4“ се заменят с „чл. 8, ал. 1, т. 2, 3 и 4 и ал. 2“.\n§ 22.\n Член 19 се изменя така:\n„Чл. 19. (1) Заповед за незабавна защита се издава, изменя или отменя по искане на молителя/пострадалото лице или служебно от съответния районен или окръжен съд, пред който делото е висящо, при всяко положение на делото, независимо от предходно постановен отказ или отмяна на издадена заповед за незабавна защита.\n(2) Заповедта за незабавна защита не подлежи на обжалване и има действие до издаването на заповедта за защита или до постановяване на отказа на съда да издаде заповед за защита.\n(3) При прекратяване на производството по делото издадената заповед за незабавна защита се обезсилва и влязлото в сила определение се изпраща на районните управления на Министерството на вътрешните работи и на дирекция „Социално подпомагане“ по настоящия адрес и по установения в хода на производството адрес на извършителя, както и по посочения от пострадалото лице адрес.“\n§ 23.\n В чл. 21 се правят следните изменения и допълнения:\n1. Алинея 1 се изменя така:\n„(1) При наложена мярка по чл. 5, ал. 1, т. 1 – 5 полицейските органи следят за изпълнението на заповедта.“\n2. Алинея 2 се изменя така:\n„(2) Когато е наложена мярка по чл. 5, ал. 1, т. 2, извършителят се отстранява от съвместно обитаваното жилище със съдействието на полицейските органи от районното управление на Министерството на вътрешните работи по местонахождението на жилището.“\n3. Създава се нова ал. 3:\n„(3) При наложена мярка по чл. 5, ал. 1, т. 6 юридическите лица, които изпълняват програмите, следят за изпълнение на заповедта.“\n4. Досегашната ал. 3 става ал. 4 и се изменя така:\n„(4) В случаите по ал. 1 при неизпълнение на заповедта на съда полицейският орган, констатирал нарушението, задържа нарушителя и уведомява незабавно органите на прокуратурата.“\n5. Създава се ал. 5:\n„(5) При неизпълнение на наложената мярка по чл. 5, ал. 1, т. 6 юридическите лица, които изпълняват програмите, незабавно уведомяват прокуратурата.“\n§ 24.\n В чл. 22 думите „наложените глоби и“ се заличават.\n§ 25.\n В чл. 23 думите „Софийския градски съд“ се заменят с „окръжния съд по постоянния или настоящия си адрес, а ако няма такъв в Република България – от Софийския градски съд“.\n§ 26.\n В чл. 24 се правят следните изменения:\n1. В ал. 1, изречение първо думите „на Европейския парламент и на Съвета от 12 юни 2013 г. относно взаимното признаване на мерки за осигуряване на защита по граждански дела (OB, L 181/4 от 29 септември 2013 г.), наричан по-нататък „Регламент (ЕС) № 606/2013“ се заличават.\n2. В ал. 3 думата „Софийския“ се заменя със „съответния“.\n§ 27.\n В чл. 25 думите „Софийския градски съд“ се заменят с „компетентния съд по чл. 23“.\n§ 28.\n След чл. 27 се създава подразделение „Допълнителна разпоредба“ с нов § 1:\n„ДОПЪЛНИТЕЛНА РАЗПОРЕДБА\n§ 1.По смисъла на този закон:\n1. „Национална телефонна линия за помощ на лица, пострадали от домашно насилие или в риск, с единен хармонизиран телефонен номер“ е безплатна телефонна линия с национално покритие и единен хармонизиран телефонен номер за сигнализиране относно случаи на домашно насилие, информиране, консултиране, насочване на пострадали от домашно насилие лица или лица в риск, при спазване на поверителност и анонимност за лицата. Телефонната линия е достъпна денонощно, седем дни в седмицата, през всички дни на годината.\n2. „Консултативен център за пострадали от домашно насилие“ е самостоятелна услуга или комплекс от интердисциплинарни специализирани услуги за пълнолетни лица и/или деца, пострадали от домашно насилие, с които се предоставя психологическа, социална и правна помощ и които са насочени към осигуряване на подкрепа за пострадалите едновременно с ползването или след ползването на други специализирани услуги.\n3. „Защитено жилище“ е специализирана услуга за защита на пълнолетни лица и техните деца, пострадали от домашно насилие, която се състои във временно настаняване в безопасна среда.\n4. „Свързани лица“ по смисъла на чл. 6а, ал. 5 са:\nа) лицата, в чийто управителен орган участва едно и също юридическо или физическо лице;\nб) лицата, в чийто върховен орган участва едно и също юридическо или физическо лице, което може да наложи или да възпрепятства вземането на решения;\nв) лицата, едното от които е член на Националния съвет и чийто представител в Националния съвет се намира в йерархична зависимост от другото по силата на трудово правоотношение;\nг) лицата, едното от които е член на Националния съвет и е получило възнаграждение от другото по силата на гражданско правоотношение в общ размер над 10 000 лв. през последните дванадесет месеца от датата на избора му за член на Националния съвет;\nд) лицата, едното от които е член на Националния съвет и е получило дарение и/или грантово финансиране от другото в общ размер над 10 000 лв. през последните дванадесет месеца от датата на избора му за член на Националния съвет;\nе) лицата, едното от които упражнява контрол спрямо другото;\nж) лицата, чиято дейност се контролира от трето лице или от негово дъщерно юридическо лице.\n5. „Контрол“ по смисъла на букви е) и ж) от т. 4 е налице, когато контролиращият:\nа) притежава пряко или косвено или по силата на споразумение с друго лице повече от половината от гласовете във върховния орган на друго лице, или\nб) има възможност да определя пряко или непряко повече от половината от членовете на управителния или върховния орган на друго лице, или\nв) може по друг начин да упражнява решаващо влияние върху вземането на решения във връзка с дейността на юридическото лице.“\n§ 29.\n В заключителните разпоредби досегашният § 1 става § 1а.\nПреходни и заключителни разпоредби\n§ 30.\n Производствата по молби, искания и жалби, постъпили до влизането в сила на този закон, се разглеждат по досегашния ред.\n§ 31.\n (1) В тримесечен срок от обнародването на този закон в „Държавен вестник“ Министерският съвет определя председател на Националния съвет за превенция и защита от домашното насилие и приема правилника по чл. 6а, ал. 8.\n(2) В тримесечен срок от обнародването на този закон в „Държавен вестник“ юридическите лица, които предлагат програми за превенция и защита от домашното насилие по реда на този закон, представят на Националния съвет за превенция и защита от домашното насилие актуализирани списъци на услугите и програмите, които предоставят.\n(3) В 6-месечен срок от обнародването на този закон в „Държавен вестник“ Министерският съвет привежда в съответствие с него Правилника за прилагане на Закона за защита от домашното насилие (обн., ДВ, бр. 45 от 2010 г.; изм. и доп., бр. 47 от 2012 г., бр. 50 и 60 от 2014 г.; Решение № 9744 на Върховния административен съд от 2014 г. – бр. 100 от 2014 г.).\n(4) В 12-месечен срок от обнародването на този закон в „Държавен вестник“ Националният съвет изгражда Националната информационна система по чл. 6д.\n§ 32.\n В Закона за правната помощ (обн., ДВ, бр. 79 от 2005 г.; изм., бр. 105 от 2005 г., бр. 17 и 30 от 2006 г., бр. 42 от 2009 г., бр. 32, 97 и 99 от 2010 г., бр. 9, 82 и 99 от 2011 г., бр. 82 от 2012 г., бр. 15 и 28 от 2013 г., бр. 53 от 2014 г., бр. 97 от 2016 г., бр. 13 и 63 от 2017 г., бр. 7, 56, 77 и 92 от 2018 г., бр. 24 и 101 от 2019 г., бр. 102 от 2022 г. и бр. 11 от 2023 г.) в чл. 23 се правят следните изменения и допълнения:\n1. Създава се нова ал. 4:\n„(4) В производствата по Закона за защита от домашното насилие съдът допуска правна помощ, като съобразява евентуално състояние на зависимост на жертвата от извършителя, водещо до невъзможност да използва притежаваното имущество, както и други обстоятелства, препятстващи ефективната правна защита.“\n2. Досегашната ал. 4 става ал. 5.\n§ 33. В Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г., бр. 42, 50, 59 и 98 от 2010 г., бр. 28 и 51 от 2011 г., бр. 32 и 40 от 2012 г., бр. 15, 68 и 84 от 2013 г., бр. 79 от 2015 г., бр. 8 от 2016 г., бр. 85 и 103 от 2017 г., бр. 17, 77 и 102 от 2018 г., бр. 17, 24, 58 и 101 от 2019 г., бр. 71 и 99 от 2020 г. и бр. 62 от 2022 г.) се създава нов чл. 43а:\n„Национална информационна система за превенция и защита от педофилия и Национален регистър за случаите на педофилия\nЧл. 43а. (1) Министерството на вътрешните работи създава и поддържа Национална информационна система за превенция и защита от педофилия и Национален регистър за случаите на педофилия, осъществени на територията на страната, или по отношение на български граждани в чужбина, които са потърсили помощ и подкрепа и на лицата, осъдени за престъпления по раздел VIII „Разврат“ от Наказателния кодекс, извършени спрямо малолетни и непълнолетни лица, наричан по-нататък „Национален регистър“, както и издаване на справки и удостоверения за вписаните обстоятелства.\n(2) Националният регистър е част от националната информационна система по ал. 1 и съдържа безсрочно електронна база актуални данни за следните обстоятелства, които подлежат на вписване в него: \n1. актовете на сексуално посегателство срещу малолетни и непълнолетни, по които има постановени присъди;\n2. данни за извършителите;\n3. вид престъпление;\n4. продължителност на извършването;\n5. причинени противоправни последици и вреди;\n6. история на извършените престъпления и на наложените за тях наказания и мерки, а също и за настъпила реабилитация;\n7. база данни за чужди граждани, получили статут на продължително, постоянно или дългосрочно пребиваване в България, които са осъдени в други държави за сексуални престъпления.\n(3) Министерството на вътрешните работи осигурява регистрирането, съхраняването и поддържането в актуално състояние на данните по ал. 1, като също така осигурява взаимодействието с чужди информационни системи за обмен на информация, касаеща случаите на педофилия и относно осъдените лица за престъпления по раздел VIII „Разврат“ от Наказателния кодекс, извършени спрямо малолетни и непълнолетни лица.\n(4) Информацията, подлежаща на вписване в Националната информационна система, редът за събирането и предоставянето й, организацията и функционирането на системата и нивото на достъп, както и начинът на взаимодействието й с чужди информационни системи се определят с наредба, издадена от министъра на вътрешните работи.\n(5) Органите на Министерството на вътрешните работи и съдебната власт предоставят на Националната информационна система информацията за данните по ал. 1 по ред, определен с наредбата по ал. 4.\n(6) Органите на изпълнителната власт, на местното самоуправление и местната администрация, Държавната агенция за закрила на детето, Агенцията за социално подпомагане, общинските комисии за детето, Народното събрание и органите на съдебната власт имат право на достъп, осигуряван от Министерството на вътрешните работи до данните в Националната информационна система. Достъпът е безплатен.\n(7) Лицата, осъществяващи по занятие дейности с малолетни и непълнолетни, са задължени да извършват справки с подаване на писмено заявление в Националния регистър относно гореописаните обстоятелства по ал. 1 при сключването на трудови и граждански договори с работници и служители. Справките са безплатни. Наличието на такова обстоятелство е основание за отказ от сключване на трудов или граждански договор.\n(8) Задължените лица по ал. 7, както и условията и редът за искането и за предоставянето на информация се определят с наредба на министъра на вътрешните работи. Получената информация може да бъде използвана само във връзка със и в кръга на дейността на нейния заявител, който няма право да я разгласява.\n(9) Не се вписват, нито се предоставят лични данни на пострадали лица, нито други обстоятелства, касаещи личността им, които биха могли да доведат до тяхното идентифициране, а обстоятелствата се вписват при спазване на ограниченията по чл. 11а и 16.\n(10) При случаи на възобновено наказателно производство и последваща постановена оправдателна присъда, предходно вписаните обстоятелства относно осъждането се заличават изцяло с обратна сила.“\n§ 34.\n В 12-месечен срок от обнародването на този закон в „Държавен вестник“ Министерството на вътрешните работи изгражда Националната информационна система за превенция и защита от педофилия и регистъра по чл. 43а от Закона за закрила на детето.\n§ 35.\n Законът влиза в сила от 1 януари 2024 г., с изключение на:\n1. параграф 8 относно чл. 6а и 6б, § 12 и 32, които влизат в сила от деня на обнародването на този закон в „Държавен вестник“;\n2. параграф 8 относно чл. 6д, който влиза в сила 12 месеца след обнародването на този закон в „Държавен вестник“.\nЗаконът е приет от 49-ото Народно събрание на 21 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5833"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164899",
    "meta": [],
    "text": "УКАЗ № 140\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Търговския закон, приет от \n49-ото \nНародно събрание на 20 юли 2023 г.\nИздаден в София на 28 юли 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Търговския закон \n(обн., ДВ, бр. 48 от 1991 г.; изм., бр. 25 от 1992 г., бр. 61 и 103 от 1993 г., бр. 63 от 1994 г., бр. 63 от 1995 г., бр. 42, 59, 83, 86 и 104 от 1996 г., бр. 58, 100 и 124 от 1997 г., бр. 21, 39, 52 и 70 от 1998 г., бр. 33, 42, 64, 81, 90, 103 и 114 от 1999 г., бр. 84 от 2000 г., бр. 28, 61 и 96 от 2002 г., бр. 19, 31 и 58 от 2003 г., бр. 31, 39, 42, 43, 66, 103 и 105 от 2005 г., бр. 38, 59, 80 и 105 от 2006 г., бр. 59, 92 и 104 от 2007 г., бр. 50, 67, 70, 100 и 108 от 2008 г., бр. 12, 23, 32, 47 и 82 от 2009 г., бр. 41 и 101 от 2010 г., бр. 14, 18 и 34 от 2011 г., бр. 53 и 60 от 2012 г., бр. 15 и 20 от 2013 г., бр. 27 от 2014 г., бр. 22 и 95 от 2015 г., бр. 13 и 105 от 2016 г., бр. 62 и 102 от 2017 г., бр. 15, 27 и 88 от 2018 г., бр. 28, 33 и 83 от 2019 г., бр. 64 и 104 от 2020 г. и бр. 25 от 2022 г.)\n§ 1. \nВ чл. 64, ал. 1 се създава т. 6:\n„6. дружество с променлив капитал.“\n§ 2. \nВ чл. 141 се правят следните изменения и допълнения:\n1. Алинея 8 се изменя така:\n„(8) Не може да бъде управител лице, обявено в несъстоятелност, или лице, което е било управител, член на управителен или контролен орган на дружество, прекратено поради несъстоятелност през последните две години, предхождащи датата на решението за обявяване на несъстоятелността, ако са \nостанали неудовлетворени кредитори.\n Тези ограничения отпадат с изтичането на 5-годишен срок от прекратяването на дружеството поради несъстоятелност. Отпадането на ограниченията се декларира изрично, с посочване на конкретните обстоятелства.“\n2. Създава се ал. 9:\n„(9) Не може да бъде управител и лице, което е било управител, член на управителен или контролен орган на дружество, за което е било установено с влязло в сила наказателно постановление неизпълнение на задължения по създаване и съхраняване на определените му нива от запаси по Закона за запасите от нефт и нефтопродукти.“\n§ 3. \nВ чл. 234 се правят следните изменения и допълнения:\n1. Създава се нова ал. 3:\n„(3) Ограниченията по ал. 2, т. 1 отпадат с изтичането на 5-годишен срок от прекратяването на дружеството поради несъстоятелност. Отпадането на ограниченията се декларира изрично, с посочване на конкретните обстоятелства.“\n2. Досегашната ал. 3 става ал. 4.\n§ 4. \nСъздава се глава петнадесета „а“ с чл. 260а – 260я:\n„Глава петнадесета „а“\nДРУЖЕСТВО С ПРОМЕНЛИВ КАПИТАЛ\nРаздел I\nОбщи разпоредби\nОпределение\nЧл. 260а. (1) Дружеството с променлив капитал се учредява от едно или повече физически или юридически лица. Дружеството отговаря към кредиторите с имуществото си.\n(2) Не може да бъде учредител на дружество с променлив капитал обявено в несъстоятелност юридическо лице.\n(3) Дружество с променлив капитал може да е само предприятие, което има средносписъчен брой на персонала, по-малък от 50 души, и годишен оборот, който не превишава 4 000 000 лв., и/или стойност на активите, която не превишава 4 000 000 лв.\nФирма\nЧл. 260б. Фирмата на дружеството трябва да съдържа означението „дружество с променлив капитал“ или съкращението „ДПК“. Когато дружеството се учредява от едно лице, фирмата съдържа означението „еднолично дружество с променлив капитал“ или съкращението „ЕДПК“.\nДружествен договор\nЧл. 260в. (1) Дружественият договор се сключва в писмена форма и трябва да съдържа:\n1. фирмата, седалището и адреса на управление на дружеството;\n2. предмета на дейност;\n3. срока на договора, ако има такъв;\n4. класа и номиналната стойност на дяловете от отделните класове и правата, които се придобиват за отделните класове дялове, особените условия за тяхното прехвърляне, ако има такива;\n5. вида и стойността на непаричните вноски, ако има такива;\n6. управлението и начина на представителство;\n7. привилегиите, които определени съдружници запазват за себе си, ако са уговорени;\n8. начина на разпределение на печалбата;\n9. други условия във връзка с учредяването, съществуването, управлението и прекратяването на дружеството.\n(2) Когато дружеството се създава от едно лице, се съставя учредителен акт.\nВписване\nЧл. 260г. (1) За вписване на дружеството в търговския регистър е необходимо:\n1. да се представи дружественият договор, който се обявява;\n2. да е избран управител или управителен съвет на дружеството.\n(2) В търговския регистър се вписват данните по чл. 260в, ал. 1, т. 1 – 3, имената на членовете на управителния съвет, съответно на управителя, имената на лицата, овластени да представляват дружеството, както и начинът на представляване.\n(3) При изменение или допълнение на дружествения договор в търговския регистър се представя за обявяване препис от него, който съдържа всички изменения и допълнения, заверен от органа, представляващ дружеството.\nРаздел II\nКапитал и дружествени дялове\nКапитал и дялове\nЧл. 260д. (1) Капиталът на дружеството е променлив и не подлежи на вписване в търговския регистър. С решение на редовното годишно общо събрание, свикано за разглеждане на годишния финансов отчет, се установява размерът на капитала при приключване на финансовата година и неговото изменение по отношение на предходната финансова година.\n(2) Капиталът на дружеството е разпределен в дялове. Дяловете от един клас са с една и съща номинална стойност, която не може да бъде по-малка от една стотинка.\n(3) Дяловете може да бъдат различни по размер за отделните класове.\n(4) Срещу поетите дялове съдружниците правят вноски. Срокът за извършване на вноските се определя в дружествения договор или по решение на общото събрание. Когато вноската е непарична, тя се оценява от три вещи лица, определени от управителния съвет, съответно от управителя на дружеството. Номиналната стойност на всеки дял съответства на размера на вноската на съдружника.\nДружествен дял\nЧл. 260е. (1) Правата, които дружественият дял осигурява, са съразмерни с номиналната стойност на дела, освен ако е уговорено друго в дружествения договор. Правата по дружествения дял възникват със заплащане на вноската в капитала.\n(2) Ако е уговорено в дружествения договор, дружеството може да издава дружествени дялове с особени права (привилегии). Дружествените дялове с еднакви права образуват отделен клас. Не се допуска ограничаване на правата по дяловете от един клас.\n(3) Привилегированите дружествени дялове може да осигуряват повече от един глас в общото събрание на съдружниците, гарантиран или допълнителен дивидент или ликвидационен дял, право на обратно изкупуване на дружествените дялове, както и други права, предвидени в закона или в дружествения договор.\n(4) С дружествения договор може да се предвиди привилегированите дружествени дялове да са без право на глас. Когато дивидентът по привилегированите дружествени дялове без право на глас не бъде изплатен за една година и закъснялото плащане не бъде извършено през следващата година заедно с дивидента за тях, привилегированият дял придобива право на глас до изплащане на забавените дивиденти. В този случай привилегированите дялове се пресмятат при определяне на необходимите кворум и мнозинство.\n(5) Дружественият договор може да предвиди, че определен клас съдружници или поименно определени съдружници имат привилегии при упражняване на правото на глас и/или право на вето при приемането на решения от общото събрание.\n(6) Удостоверението, издадено на съдружниците за участието им в дружеството, не е ценна книга.\nКнига на съдружниците\nЧл. 260ж. (1) В дружество се води книга на съдружниците, в която се записват имената и адресът, ЕГН/ЛНЧ или ЕИК на всички съдружници, датата на придобиване на дяловете, броят дялове, стойността и видът на вноските, срещу които са придобити дяловете, класът на дяловете. Книгата се води от управителния орган или определено от него лице.\n(2) Управителният орган е длъжен да осигури вписването в книгата на съдружниците на обстоятелствата по ал. 1 и на настъпилите в тях промени не по-късно от 7 дни от представяне на документите съобразно изискванията на закона и дружествения договор.\n(3) Всеки съдружник има право на достъп до книгата на съдружниците в дружеството, както и на извлечение от нея. Трето заинтересовано лице има право да поиска от управителния орган на дружеството извлечение от книгата на съдружниците, отнасящо се до притежаваните от конкретен съдружник дялове.\nПрехвърляне и наследяване на дружествени дялове. Придобиване на собствени дружествени дялове\nЧл. 260з. (1) Дружественият дял може да се наследява, прехвърля и залага.\n(2) Прехвърлянето на дружествени дялове се извършва свободно, освен ако е уговорено друго в дружествения договор. Договорът за прехвърляне на дружествен дял се сключва в писмена форма с нотариална заверка на подписите, освен ако в дружествения договор е предвидена писмена форма.\n(3) Ако не е уговорено друго в дружествения договор, при смърт на съдружник в дружеството встъпват изявилите желание негови наследници. Наследниците заявяват искането си да встъпят в дружеството в срок три месеца от откриване на наследството. Ако наследниците не желаят да станат съдружници, дружеството им изплаща стойността на дружествения дял на наследодателя към момента на неговата смърт.\n(4) Наследяването, прехвърлянето и залагането на дружествените дялове трябва да бъде вписано в книгата на съдружниците, за да има действие спрямо дружеството.\n(5) Дружеството може да придобива собствени дружествени дялове при условия и ред, предвидени в дружествения договор. Общата номинална стойност на собствените дялове не може да надхвърля 50 на сто от общата стойност на дяловете. Дружеството е длъжно да прехвърли в тригодишен срок притежаваните собствени дялове, които надхвърлят този размер. В противен случай те се обезсилват.\n(6) Дружеството не може да упражнява правата по собствените дялове до тяхното прехвърляне и те не се пресмятат при определяне на необходимия кворум и мнозинство за провеждане на общо събрание на съдружниците. Собствените дялове се описват в годишния финансов отчет.\nОграничения и особени права\nЧл. 260и. (1) Дружественият договор може да предвиди забрана за разпореждане с дружествени дялове за определен период от време.\n(2) В дружествения договор може да се предвидят особени права и задължения на съдружниците, като право на един или повече от съдружниците на предпочтително изкупуване на предлагани за продажба от съдружник или издадени от дружеството дялове, право на един или повече от съдружниците да продадат всички или част от притежаваните от него дялове при същите условия, както тези, при които друг съдружник прехвърля свои дялове, и други права.\n(3) В дружествения договор може да се предвидят условия, при които с решение на общото събрание може да се изиска от съдружник да прехвърли своите дялове, както и да се уговори задължение до извършване на прехвърлянето съдружниците да не могат да упражняват правото си на глас в общото събрание, ако дружествените дялове са записани при това условие. В случай че в срок до един месец от уведомяването му съдружникът не прехвърли дружествените дялове, дяловете му може да бъдат изкупени от дружеството при определени в дружествения договор условия, освен ако е предвидено друго в дружествения договор.\n(4) В дружествения договор може да се предвиди, че в случай на промяна на контрола в юридическо лице – съдружник, последното трябва да уведоми дружеството. Ако дружествените дялове са записани при това условие, общото събрание може да вземе решение съдружникът да не упражнява правото си на глас или да бъде изключен, като дружеството придобие дяловете му.\n(5) Ограниченията и особените права по ал. 1 – 4 се приемат или отменят с решение на общото събрание, взето с мнозинство от две трети от гласовете.\n(6) Прехвърляне на дружествени дялове в нарушение на уговорките в дружествения договор е непротивопоставимо на дружеството и третите лица, освен ако общото събрание на съдружниците реши друго.\n(7) Дружеството може по решение на общото събрание да издава права за придобиване на дружествени дялове, включително да сключва договори за заем, които могат да се превърнат в дружествени дялове. Издаването и упражняването на правата за придобиване на дружествени дялове, включително за заемите, които могат да се превърнат в дружествени дялове, се извършват при условия и ред, уговорени с дружествения договор.\nДоговори за предоставяне право на придобиване на дялове\nЧл. 260и\n1\n. (1) Общото събрание може да учреди на наети от дружеството лица, независимо от вида на договора или на правоотношението, право на придобиване на дялове, което се упражнява само чрез прехвърляне на собствени дялове на дружеството.\n(2) Общото събрание може да овласти управителния съвет, съответно управителя, за не повече от три години да приема решения за предоставяне на право на придобиване на дялове по ал. 1.\n(3) Условията и редът за придобиване и упражняване на правото по ал. 1 се определят с решението на общото събрание или на управителния съвет, съответно на управителя, когато е овластен за това от общото събрание. Прехвърлянето на всички или част от придобитите дялове може да бъде забранено за срок не по-дълъг от 5 години от датата на придобиването.\n(4) В изпълнение на решението по ал. 1 или 2 между дружеството и съответния служител се сключва договор в писмена форма за предоставяне на право на придобиване на дялове.\n(5) Правото на придобиване на дялове е непрехвърлимо. Наследниците на лицето, в чиято полза е било учредено право по ал. 1, могат да го упражнят в срок до 6 месеца от смъртта на лицето, в случай че условията за упражняването на правото са настъпили до датата на смъртта.\n(6) Общият брой на придобитите дялове при упражняване на правото на придобиване на дялове от наети от дружеството лица не може да бъде повече от 15 на сто от всички дялове.\n(7) В края на финансовата година управителният съвет, съответно управителят, установява броя и стойността на придобитите през финансовата година дялове по ал. 1.\n(8) Управителният съвет, съответно управителят, представя на съдружниците заедно с годишния финансов отчет за съответната година и доклад относно:\n1. броя и стойността на придобитите през отчетния период дялове по сключени договори по ал. 4;\n2. общия брой на дяловете и стойността им, които биха могли да се придобият по сключени договори за предоставяне на право на придобиване на дялове, правата по които не са упражнени или условията не са настъпили;\n3. периодите, през които правата по действащите договори може да се упражнят.\nРаздел III\nПрава и задължения на съдружниците\nПрава и задължения\nЧл. 260к. (1) Всеки съдружник има право да участва в управлението на дружеството, право на глас, право на дивидент, право да бъде осведомяван за хода на дружествените дела, да преглежда книжата на дружеството и право на ликвидационен дял. В дружествения договор може да бъдат уговорени и други права, както и да бъдат установени ограничения при упражняване на правата.\n(2) Съдружникът е длъжен да внесе вноската срещу поетия дял, да изпълнява решенията на общото събрание и да оказва съдействие за осъществяване на дейността на дружеството, освен ако друго е уговорено в дружествения договор.\nПоследици от неизпълнение на задължения. Изключване\nЧл. 260л. (1) Съдружник, който не е изпълнил задължението си за вноска, се смята за изключен, ако не изпълни задължението си в допълнително определен от общото събрание срок, който не може да е по-кратък от един месец. Управителният съвет, съответно управителят, уведомява писмено съдружника за допълнителния срок и го предупреждава за изключването. Изключеният съдружник губи правото си върху направените вноски.\n(2) Съдружникът може да бъде изключен от общото събрание след писмено предупреждение и в други случаи, посочени в дружествения договор. Правото на глас на изключвания съдружник не се отчита при определяне на кворума и мнозинството.\n(3) Дружествените дялове на изключения съдружник се поемат по решение на общото събрание от останалите съдружници и/или от дружеството при условия и ред, определени в дружествения договор.\nПрекратяване на участие\nЧл. 260м. (1) Участието на съдружника се прекратява:\n1. при смърт или поставяне под пълно запрещение;\n2. при прекратяване с ликвидация – за юридически лица;\n3. при изключване;\n4. при обявяване в несъстоятелност на съдружник – юридическо лице;\n5. при напускане на съдружник при условия и ред, определени в дружествения договор;\n6. в други случаи, посочени в дружествения договор.\n(2) В 7-дневен срок от датата на прекратяването управителният орган заличава съдружника от книгата на съдружниците.\n(3) Дружеството изплаща на съдружника стойността на дружествения му дял към момента на прекратяването, освен ако е уговорено друго в дружествения договор.\nРаздел IV\nУправление\nОргани\nЧл. 260н. (1) Органи на дружеството са:\n1. общо събрание на съдружниците;\n2. управителен съвет или управител.\n(2) При еднолично дружество едноличният собственик на капитала решава въпросите от компетентността на общото събрание.\nОбщо събрание\nЧл. 260о. (1) Общото събрание се състои от всички съдружници.\n(2) Всеки съдружник има толкова гласа в общото събрание, колкото съответстват на номиналната стойност на дела му, освен ако в дружествения договор е предвидено друго.\n(3) Право на глас в общото събрание имат съдружниците, вписани в книгата на съдружниците към последното число на месеца преди датата на провеждане на общото събрание.\nКомпетентност\nЧл. 260п. Общото събрание:\n1. изменя и допълва дружествения договор;\n2. издава нови дялове, определя начина за поемането им, обезсилва дялове и изключва съдружници;\n3. преобразува и прекратява дружеството, избира и освобождава ликвидатор, определя възнаграждението му и срока на ликвидацията;\n4. избира и освобождава членовете на управителния съвет, съответно управителя, определя възнаграждението им и ги освобождава от отговорност;\n5. назначава и освобождава регистриран одитор, когато извършването на одит е задължително съгласно закона или е взето решение за извършване на независим финансов одит, и приема годишния финансов отчет;\n6. разпределя печалбата и взема решение за нейното изплащане;\n7. приема решение за придобиване собствени дялове при условия и ред, предвидени в дружествения договор;\n8. решава и други въпроси, предоставени в негова компетентност от закона и дружествения договор.\nКворум и мнозинство\nЧл. 260р. (1) В дружествения договор може да се предвиди изискване за кворум от общия брой на гласовете. Решенията по чл. 260п, т. 1 – 4 се приемат, ако на общото събрание е представена поне половината от гласовете.\n(2) При липса на кворум в случаите по ал. 1 може да се насрочи ново заседание и то е законно, независимо от представените дялове, ако датата и часът на провеждане на новото заседание са посочени в поканата за първото.\n(3) Решенията на общото събрание се приемат с мнозинство от представените гласове, освен ако в закона или в дружествения договор е предвидено друго. За решенията по чл. 260п, т. 1 – 4 се изисква мнозинство две трети от представените гласове, освен ако дружественият договор не предвижда по-голямо мнозинство.\n(4) \nКогато законът или дружественият\n договор предвижда гласуване по класове, както и когато предложеното решение засяга правата на съдружници от един клас, изискванията за кворум и мнозинство се прилагат за всеки клас поотделно.\nСвикване\nЧл. 260с. (1) Общото събрание се свиква от управителния съвет, съответно от управителя. То може да се свика и по искане на съдружници, които притежават поне 5 на сто от всички гласове, съгласно извлечение от книгата на съдружниците.\n(2) Ако в едномесечен срок от заявяване на искането по ал. 1 общото събрание не бъде свикано или ако общото събрание не бъде проведено в тримесечен срок, съдружниците, поискали свикването, свикват общото събрание, като заявят поканата за свикването му в търговския регистър.\n(3) Свикването на общото събрание се извършва чрез писмена покана, обявена в търговския регистър поне 15 дни преди датата на общото събрание, или с писмена покана, или с покана, изпратена чрез електронни средства с изрично потвърждение за получаването, получена поне 7 дни преди датата на общото събрание.\n(4) Поканата съдържа най-малко следните данни:\n1. фирмата и седалището на дружеството;\n2. мястото, датата и часа на събранието;\n3. дневен ред на въпросите, за обсъждане, както и предложения за решения.\nПраво на сведения\nЧл. 260т. (1) Писмените материали, свързани с дневния ред на общото събрание, трябва да бъдат предоставени на съдружниците по начин, предвиден в дружествения договор, най-късно до датата на обявяването или изпращане на поканите за свикване на общото събрание.\n(2) При поискване копие от материалите или извлечения от тях се предоставят на всеки съдружник безплатно. Материалите могат да се предоставят и посредством осигуряване на пълен достъп до тях по електронен път – чрез публикуване на интернет страницата на дружеството или чрез електронна поща, когато това е уговорено в дружествения договор.\nУпълномощаване\nЧл. 260у. Съдружник може да бъде представляван на общото събрание от изрично упълномощено лице с писмено пълномощно. Съдружник – юридическо лице, се представлява от лицето, което има право да го представлява, или от изрично упълномощено лице. Преупълномощаване не се допуска.\nПровеждане\nЧл. 260ф. (1) Общо събрание се провежда най-малко веднъж годишно до 30 юни в седалището на дружеството, освен ако в дружествения договор е предвидено друго място на територията на Република България.\n(2) Общото събрание избира председател и секретар, ако в дружествения договор не е предвидено друго.\n(3) За заседанието на общото събрание се изготвя списък на присъстващите съдружници или на техните представители и на броя на правата на глас, които упражняват. Списъкът се заверява от председателя и секретаря на общото събрание. Съдружниците и пълномощниците удостоверяват присъствието си с подпис в списъка на присъстващите.\n(4) Дружественият договор може да предвиди решенията да се приемат и неприсъствено, ако всички съдружници са заявили писмено или чрез електронни средства съгласието си за решението.\n(5) В дружествения договор и/или в поканата за свикване на общото събрание може да се предвиди възможност общото събрание да се проведе и/или съдружник да участва чрез използване на електронни средства посредством един или повече от следните начини:\n1. предаване в реално време на общото събрание;\n2. двупосочни съобщения в реално време, позволяващи на съдружниците да участват в обсъждането и приемането на решения в общото събрание от разстояние;\n3. механизъм за гласуване преди или по време на общото събрание, без да е необходимо упълномощаване на лице, което да участва лично на общото събрание.\n(6) Участието на съдружниците в общото събрание посредством използването на електронни средства се отчита при определяне на кворума, а гласуването се отбелязва в протокола от общото събрание. Към протокола от общото събрание се прилага и списък на лицата, упражнили правото си на глас в общото събрание чрез електронни средства, и на броя на техните гласове, който се заверява от председателя и секретаря на общото събрание.\n(7) Дружеството осигурява необходимите мерки за идентификация на съдружниците и пълномощниците чрез подходящи електронни средства и мерки за сигурност, само доколкото са необходими за постигане на тези цели.\nРешения. Протокол\nЧл. 260х. (1) Общото събрание не може да приема решения, засягащи въпроси, които не са включени в поканата за свикването му, освен когато всички съдружници с право на глас присъстват или са представени на събранието и никой не възразява повдигнатите въпроси да бъдат обсъждани.\n(2) Решенията на общото събрание влизат в сила незабавно, освен ако действието им не бъде отложено.\n(3) Решенията относно изменение и допълнение на дружествения договор, избор и освобождаване на членове на управителния съвет, съответно на управителя, както и назначаване на ликвидатори, преобразуване и прекратяване на дружеството влизат в сила след вписване на съответните обстоятелства в търговския регистър.\n(4) За заседанието на общото събрание се води протокол на хартиен и/или електронен носител.\n(5) Протоколът на общото събрание се подписва от председателя и секретаря на събранието и към него се прилагат:\n1. списък на участвалите съдружници;\n2. документите, свързани със свикването и провеждането на общото събрание;\n3. извлечение от книгата на съдружниците към датата съгласно чл. 260о, ал. 3.\nУправителен съвет\nЧл. 260ц. (1) Дружеството се управлява и представлява от управителен съвет. Броят на членовете на управителния съвет се определя в дружествения договор.\n(2) Член на управителния съвет може да бъде дееспособно физическо лице, както и юридическо лице. В този случай юридическото лице определя представител за изпълнение на задълженията му в управителния съвет. Юридическото лице е солидарно и неограничено отговорно заедно с останалите членове на управителния съвет за задълженията, произтичащи от действията на неговия представител.\n(3) Не може да бъде член на управителен съвет лице, което е било:\n1. член на управителен или контролен орган на дружество, прекратено поради несъстоятелност през последните две години, предхождащи датата на решението за обявяване на несъстоятелността, ако са останали неудовлетворени кредитори; тези ограничения отпадат с изтичането на 5-годишен срок от прекратяването на дружеството поради несъстоятелност; отпадането на ограниченията се декларира изрично, с посочване на конкретните обстоятелства;\n2. управител, член на управителен или контролен орган на дружество, за което е установено с влязло в сила наказателно постановление неизпълнение на задължения по създаване и съхраняване на определените му нива от запаси по Закона за запасите от нефт и нефтопродукти.\n(4) Членовете на управителния съвет се вписват в търговския регистър, където представят нотариално заверено съгласие и декларация, че не са налице пречки по ал. 3.\n(5) Управителният съвет избира за председател един от членовете си.\nМандат\nЧл. 260ч. (1) Членовете на управителния съвет се избират за срок, определен в дружествения договор. Те може да бъдат преизбирани без ограничение.\n(2) Член на управителния съвет може да поиска да бъде заличен от търговския регистър с писмено уведомление до дружеството. В срок до един месец след получаване на уведомлението дружеството трябва да заяви за вписване освобождаването му в търговския регистър. Ако дружеството не направи това, заинтересованият член на управителния съвет може сам да заяви за вписване това обстоятелство, което се вписва, независимо дали на негово място е избрано друго лице.\nЗаседания\nЧл. 260ш. (1) Заседанията на управителния съвет се свикват и ръководят от председателя, който е длъжен да свика заседание при писмено искане на една трета от членовете му. Ако председателят не свика заседанието в едноседмичен срок, то се свиква от всеки един от членовете на управителния съвет. При отсъствие на председателя заседанието се ръководи от определен от управителния съвет негов член.\n(2) Решения се приемат, ако присъстват най-малко половината от членовете лично или представлявани от друг член на управителния съвет, като никой присъстващ член не може да представлява повече от един отсъстващ, освен ако е уговорено друго. Присъстващо е и лице, с което има двустранна комуникационна връзка, гарантираща установяването на самоличността му и позволяваща участието му в обсъждането и приемането на решения. Гласуването на този член се удостоверява в протокола от председателстващия заседанието.\n(3) Решенията се вземат с обикновено мнозинство на присъстващите членове, освен ако е уговорено друго. Решения могат да се приемат и неприсъствено, ако всички членове са заявили писмено съгласието си за решението.\nУправление и представителство\nЧл. 260щ. (1) Управителният съвет възлага управлението и представителството на дружеството на един или няколко изпълнителни членове, избрани измежду неговите членове, и определя възнаграждението им. Изпълнителните членове следва да са по-малко от останалите членове на управителния съвет. Овластяването може да бъде оттеглено по всяко време.\n(2) Имената на лицата, овластени да представляват дружеството, се вписват в търговския регистър. При вписването те представят нотариално заверено съгласие с образец на подписа.\n(3) Овластяването и неговото оттегляне има действие срещу трети добросъвестни лица след вписването им в търговския регистър.\nЗадължения и отговорност\nЧл. 260ъ. (1) Членовете на управителния съвет изпълняват задълженията си с грижата на добрия търговец, като съобразяват риска от дейността с очаквания доход за дружеството.\n(2) Членовете на управителния съвет предпочитат интереса на дружеството пред собствения си интерес. Те избягват конфликт на интереси между своя интерес и интереса на дружеството, а ако такъв конфликт възникне, го разкриват незабавно пред управителния съвет и не участват, както и не оказват влияние върху други членове на управителния съвет при вземането на решения в тези случаи.\n(3) Най-късно до започване на заседанието член на управителния съвет е длъжен да уведоми писмено председателя му, че той или свързано с него лице е заинтересовано от поставен на разглеждане въпрос и не участва при приемането на решение, без да се изключва при определяне на кворума.\n(4) Членовете на управителния съвет отговарят солидарно за причинените на дружеството вреди.\n(5) Членовете на управителния съвет и съдружниците, които упражняват контрол, ако са действали умишлено, отговарят солидарно към кредиторите за вредите, претърпени от сделки и действия на дружеството, които са обявени за недействителни спрямо кредиторите съгласно чл. 135 от Закона за задълженията и договорите и чл. 647, ал. 1 и 2 от този закон, до размера, до който кредиторите не са могли да се удовлетворят от дружеството.\n(6) В случаите по ал. 5 кредиторът може да съедини исковете срещу дружеството и членовете на управителния съвет и съдружниците, които упражняват контрол, в едно и също производство.\nУправител\nЧл. 260ъ\n1\n. (1) В дружествения договор може да се уговори дружеството да се управлява и представлява от един или повече управители. Член 260ц, ал. 1 – 3, чл. 260ч, 260щ, 260ъ, ал. 1, 2, 4, 5 и 6 се прилагат съответно за управителя.\n(2) Управителят организира и ръководи дейността на дружеството съобразно закона и решенията на общото събрание.\nРаздел V\nПреобразуване и прекратяване\nПреобразуване\nЧл. 260ю. (1) Ако при провеждане на редовното годишно общо събрание се установи, че към края на предходната финансова година дружеството вече не отговаря на изискванията на чл. 260а, ал. 3, то трябва да се преобразува в капиталово дружество по реда на раздел III от глава шестнадесета.\n(2) Ако дружеството не бъде преобразувано в срок до края на финансовата година, следваща общото събрание по предходната алинея, то се прекратява от окръжния съд по седалището на дружеството по иск на прокурора.\nПрекратяване\nЧл. 260я. (1) Дружеството се прекратява:\n1. с изтичане на срока, определен в дружествения договор;\n2. по решение на съдружниците, взето с мнозинство две трети от гласовете, ако в дружествения договор не е предвидено по-голямо мнозинство;\n3. по решение на окръжния съд в предвидените в този закон случаи.\n(2) В дружествения договор могат да бъдат предвидени и други основания за прекратяване на дружеството.\n(3) По решение на окръжния съд по седалището на дружеството то може да бъде прекратено:\n1. по иск на съдружници с повече от една пета от дяловете, ако важни причини налагат това;\n2. по иск на прокурора, ако дейността на дружеството противоречи на закона, както и когато в продължение на три месеца дружеството няма вписан управител или членовете на управителния съвет са под определения в закона минимум;\n3. по иск на прокурора в случаите по чл. 260ю, ал. 2.\n(4) Дружеството, в което единственият съдружник е физическо лице, се прекратява със смъртта му, ако не е предвидено друго или наследниците не поискат да продължат дейността.\n(5) Когато единственият съдружник е юридическо лице, с прекратяването му се прекратява и дружеството.“\n§ 5. \nВ чл. 263т се създава ал. 8:\n„(8) Когато дружество с променлив капитал участва в преобразуване, за него се прилагат правилата за персоналните дружества.“\n§ 6. \nВ чл. 284, ал. 5 след думите „задълженията си по чл. 179, ал. 2“ се добавя „и по чл. 260ж, ал. 2“.\n§ 7. \nВ чл. 613 думите „към момента на“ се заменят с „вписано не по-късно от 6 месеца преди“ и пред тях се поставя запетая.\n§ 8. \nВ чл. 613а се правят следните изменения:\n1. В заглавието думите „на окръжния съд“ се заличават.\n2. Алинея 1 се изменя така:\n„(1) Постановените от окръжните съдилища решения по чл. 630, ал. 1 и 2, чл. 632, чл. 705, ал. 2, чл. 706а, ал. 3, чл. 709, ал. 1, чл. 710, чл. 735, ал. 1 и 3, чл. 740, ал. 2, чл. 744, чл. 755, ал. 2, решенията за отхвърляне на молбата по чл. 625 и определенията по чл. 701, ал. 3 подлежат на обжалване по общия ред на Гражданския процесуален кодекс в 7-дневен срок от вписването, съответно от обявяването в търговския регистър. Решенията на въззивния съд подлежат на касационно обжалване пред Върховния касационен съд в 14-дневен срок от вписването им в търговския регистър. Жалбите срещу решенията се считат връчени чрез обявяването на съобщение за постъпването им в търговския регистър, като всяка заинтересована страна може да подаде отговор в 7-дневен срок от обявяването на постъпилата въззивна жалба, съответно в 14-дневен срок от обявяването на постъпилата касационна жалба.“\n§ 9. \nСъздава се чл. 620а:\n„Задължения на органите на длъжника\nЧл. 620а. При наличие на непосредствена опасност от неплатежоспособност и при отчитане интересите на кредиторите, съдружниците, акционерите и едноличния собственик на капитала на търговеца, както и на работниците и служителите, органите на търговеца са длъжни да предприемат всички необходими действия за избягване на неплатежоспособността и свръхзадължеността на търговеца, както и да не застрашават жизнеспособността на предприятието умишлено или с груба небрежност.“\n§ 10.\n В чл. 628 се правят следните изменения:\n1. В ал. 1:\nа) точка 1 се изменя така:\n„1. препис от последния заверен от регистриран одитор годишен финансов отчет заедно с одиторския доклад и баланс към датата на подаване на молбата, ако законът предвижда съставянето им;“\nб) точка 3 се изменя така:\n„3. списъци на неговите кредитори и на длъжниците му с посочване на адресите, вида, размера, падежа и обезпеченията на вземанията;“.\n2. Алинея 4 се изменя така:\n„(4) С молбата си длъжникът посочва началната дата на неплатежоспособност, съответно началната дата на свръхзадълженост, както и балансовата стойност на активите, нетни приходи от продажбите и средната численост на персонала за предходния отчетен период.“\n§ 11.\n В чл. 629 ал. 1 – 5 се изменят така:\n„(1) Молба за откриване на производство по несъстоятелност, подадена от длъжник, съответно от ликвидатор, се обявява в търговския регистър, като чл. 624 се прилага съответно. Молбата се разглежда от съда в 20-дневен срок от постъпването й.\n(2) Молба за откриване на производство по несъстоятелност, подадена от кредитор, се разглежда от съда в 20-дневен срок от постъпването й в заседание при закрити врата с призоваване на длъжника и молителя. Препис от молбата се връчва на длъжника.\n(3) Когато длъжникът подаде молба по чл. 625 до приключване на съдебното дирене в първата инстанция в производството по ал. 2, съдът приема двете молби за съвместно разглеждане. Ако молбата е подадена след този момент, производството по нея се спира до приключване на производството по ал. 2.\n(4) Съдът приема за съвместно разглеждане молбата на длъжника и на кредитор по чл. 625, ако молбата на кредитора е подадена в 14-дневен срок от обявяването в търговския регистър на молба по ал. 1. Производството по подадена от кредитора молба след изтичане на посочения срок се спира до приключване на производството по молбата на длъжника.\n(5) До приключване на първото заседание по делото, образувано по молба на кредитор, в производството може да се присъединяват други кредитори, да се правят възражения, да се представят писмени доказателства, а длъжникът представя приложенията по чл. 628, ал. 1. Молба за присъединяване, подадена след този момент, се разглежда от съда в отделно производство, което се спира до приключване на производството по молбата по ал. 2 с влязъл в сила съдебен акт.“\n§ 12.\n В чл. 629а се правят следните изменения и допълнения:\n1. Създава се нова ал. 4:\n„(4) Обезпечителната мярка по ал. 1, т. 3 може да се наложи от съда и по искане на длъжника, ако това се налага за запазване имуществото му.“\n2. Досегашните ал. 4, 5, 6, 7, 8 и 9 стават съответно ал. 5, 6, 7, 8, 9 и 10.\n§ 13.\n В чл. 629б, ал. 1, изречение първо думите „лицата по чл. 625 или от друг кредитор“ се заменят с „всяко заинтересовано лице“, а в изречение второ след думата „съда“ се добавя „се обявява в търговския регистър и“.\n§ 14.\n В чл. 630, ал. 1 т. 5 се изменя така:\n„5. указва сроковете за предявяване на вземанията съгласно чл. 685, ал. 1.“\n§ 15.\n В чл. 632 се правят следните допълнения:\n1. В ал. 1 се създава изречение трето: „Спиране на делото на това основание се допуска само веднъж в производството освен в случаите по чл. 735, ал. 2.“\n2. В ал. 6 се създава изречение второ: „Преди да постанови решението по ал. 4, съдът проверява дали длъжникът е изпълнил посочените задължения и дали е представил удостоверение за предаване на ведомостите, издадено от териториалното поделение на Националния осигурителен институт съгласно чл. 5, ал. 10 от Кодекса за социално осигуряване.“\n§ 16.\n Член 633 се отменя.\n§ 17.\n В чл. 634в, ал. 2 думите „и решенията“ се заличават, а думите „определението по чл. 729, ал. 1“ се заменят с „определенията по чл. 701, ал. 3 и чл. 729, ал. 1“.\n§ 18.\n Член 638 се изменя така:\n„Спиране на изпълнително производство\nЧл. 638. (1) С откриване на производството по несъстоятелност се спират изпълнителните производства срещу имуществото, включено в масата на несъстоятелността, с изключение на имуществата по чл. 193 от Данъчно-осигурителния процесуален кодекс и имуществата, за които има обявен купувач по реда на Гражданския процесуален кодекс. В случай че цената не бъде довнесена в законоустановения срок или постановлението за възлагане бъде отменено, изпълнителното производство се спира.\n(2) Ако е предприето изпълнително действие в полза на обезпечен кредитор по реализация на обезпечението, съдът може да допусне производството да продължи при съществуваща опасност от увреждане интересите на кредитора. Определението, с което се отказва или разрешава продължаване на индивидуалното принудително изпълнение, и постъпилите срещу него жалби се обявяват в търговския регистър, като определението на апелативния съд по жалбите е окончателно.\n(3) Когато за купувач е обявен взискател, той трябва да внесе пълния размер на продажната цена в 14-дневен срок от решението по чл. 630.\n(4) Ако от откриване на производството по несъстоятелност до вписването на решението за това се извърши плащане на взискателя, платеното се връща в масата на несъстоятелността.\n(5) Постановлението за разноските по проданта се съобщава на длъжника по изпълнението чрез синдика. Във всички случаи постъпилите суми от проданта, получените над размера на обезпечението суми и удържаните задатъци по чл. 493 от Гражданския процесуален кодекс се внасят в масата на несъстоятелността след влизането в сила на постановлението за възлагане. В случай на отмяна на постановлението за възлагане изпълнителното производство се спира, като внесените суми се връщат на наддавачите с изключение на удържаните задатъци.\n(6) Спряното изпълнително производство се прекратява, ако вземането бъде предявено и прието при условията на чл. 693. Наложените в изпълнителното производство запори и възбрани са непротивопоставими на кредиторите на несъстоятелността. Не се допуска налагане на обезпечителни мерки по реда на Гражданския процесуален кодекс или на Данъчно-осигурителния процесуален кодекс върху имуществото на длъжника след откриване на производство по несъстоятелност.“\n§ 19.\n В чл. 639б се правят следните изменения и допълнения:\n1. В ал. 1 след думата „синдика“ се добавя „въз основа на мотивирано искане“, а след думите „постановено осребряване“ се добавя „и свикано събрание на кредиторите с дневен ред по чл. 677, ал. 1, т. 8“.\n2. Създава се нова ал. 3:\n„(3) Друго имущество от масата на несъстоятелността може да бъде продадено по реда на ал. 1, ако това е необходимо за издръжката на производството и ако след приканване по реда на чл. 629б заинтересовано лице не предплати разноските. Определението на съда по чл. 629б, ал. 1 се обявява в търговския регистър. Договорът за продажба по ал. 1 не се сключва, ако разноските за производството бъдат предплатени.“\n3. Досегашната ал. 3 става ал. 4 и в нея думите „ал. 1 и 2“ се заменят с „ал. 1 – 3“.\n4. Досегашната ал. 4 се отменя.\n§ 20.\n В чл. 646, ал. 8 думите „или на частни държавни вземания, чието принудително събиране се извършва по реда на публичните“ се заличават.\n§ 21.\n В чл. 647, ал. 3 се правят следните изменения и допълнения:\n1. Създава се ново изречение второ: „Недобросъвестността се предполага до доказване на противното, ако третото лице е свързано лице с длъжника или с лицето, с което длъжникът е договарял.“\n2. Досегашното изречение второ става изречение трето.\n§ 22.\n В чл. 649 се правят следните изменения и допълнения:\n1. В ал. 1 думите „в едногодишен срок от откриване на производството, съответно от момента на обявяването на решението по чл. 632, ал. 2“ се заменят с „в двугодишен срок от откриване на производството“.\n2. В ал. 6, изречение първо след думите „ал. 1“ се добавя „и 2“, а след думата „предварително“ се поставя запетая и се добавя „като размерът на държавната такса се определя върху една четвърт от цената на иска.“\n§ 23.\n Член 655 се изменя така:\n„Изисквания\nЧл. 655. (1) Синдик може да бъде физическо лице, което отговаря на следните изисквания:\n1. да не е осъждано като пълнолетен за умишлено престъпление от общ характер, освен ако е реабилитирано;\n2. да не е невъзстановен в правата си несъстоятелен длъжник;\n3. по отношение на него да не е прилагана мярка по чл. 65, ал. 2, т. 11 от Закона за банките (обн., ДВ, бр. 52 от 1997 г.; изм., бр. 15, 21, 52, 70 и 89 от 1998 г., бр. 54, 103 и 114 от 1999 г., бр. 1, 24, 63, 84 и 92 от 2000 г., бр. 1 от 2001 г., бр. 45, 91 и 92 от 2002 г., бр. 31 от 2003 г., бр. 19, 31, 39 и 105 от 2005 г., бр. 30, 33 и 34 от 2006 г.; отм., бр. 59 от 2006 г.) или по чл. 103, ал. 2, т. 16 от Закона за кредитните институции;\n4. да има завършено висше юридическо или икономическо образование и стаж по специалността не по-малко от 5 години;\n5. да е издържало успешно изпит за придобиване на квалификация по ред, определен в наредбата по чл. 655а, ал. 1, и да е включено в утвърден от министъра на правосъдието и обнародван в „Държавен вестник“ списък на лицата, които може да бъдат назначавани за синдици;\n6. да не е освобождавано като синдик на основание чл. 657, ал. 2 от този закон или по чл. 29, ал. 1, т. 6 или 7 и чл. 44, т. 3 от Закона за банковата несъстоятелност, освен ако след освобождаването му при наличие на условията по ал. 6 е включен в списъка по т. 5;\n7. да не е временно отстранено от списъка по т. 5 по реда на чл. 655а, ал. 2.\n(2) За синдик в конкретно производство по несъстоятелност може да бъде назначено лице, което отговаря на изискванията по ал. 1 и едновременно с това:\n1. не е съпруг на длъжника или на кредитор и няма родство с тях по права линия, по съребрена линия – до шеста степен, а по сватовство – до трета степен;\n2. не е кредитор в производството по несъстоятелност с изключение за вземането за възнаграждение като синдик в това производство;\n3. не се намира с длъжника или с кредитор в отношения, които пораждат основателно съмнение за неговото безпристрастие, включително да не ги е представлявал в последните три години преди встъпването си в длъжност.\n(3) Министърът на правосъдието може да изключи синдика от списъка по ал. 1, т. 5 в случай на:\n1. настъпване на обстоятелство по ал. 1, т. 6;\n2. извършване на нарушения във връзка с дейността си като синдик съгласно чл. 663, ал. 2;\n3. невнасяне на вноска съгласно чл. 655а, ал. 2.\n(4) Министърът на правосъдието може да изключи синдика от списъка по ал. 1, т. 5 съгласно ал. 3, т. 2 не по-късно от 6 месеца от откриването на нарушението и не по-късно от три години от извършването му.\n(5) Промените по ал. 3 се обнародват в „Държавен вестник“.\n(6) Синдикът може да бъде вписан отново в списъка по ал. 1, т. 5 след изтичането на тригодишен срок от влизането в сила на акта за изключването му от списъка, след като подаде заявление, ако отговаря на изискванията по ал. 1, т. 1 – 5. Повторното вписване в списъка по ал. 1, т. 5 на това основание е възможно само веднъж.“\n§ 24.\n В чл. 655а ал. 2 се изменя така:\n„(2) Невнасянето в срок на една вноска по ал. 1 е основание за временно изключване на синдика от списъка по чл. 655, ал. 1, т. 5 за срок една година от влизането в сила на заповедта на министъра на правосъдието. В едногодишния срок се включва и времето, през което синдикът е бил отстранен, в случай на допуснато предварително изпълнение на заповедта за временно изключване от списъка. Когато неизпълнението на задължението по ал. 1 е системно, това е основание за изключване на лицето от списъка по чл. 655, ал. 1, т. 5.“\n§ 25.\n В чл. 656 се правят следните изменения и допълнения:\n1. В ал. 1 думите „първото събрание“ се заменят със „събранието“.\n2. Алинея 4 се изменя така:\n„(4) Синдикът е длъжен да встъпи в длъжност на датата, определена от съда. Ако това задължение не е изпълнено, съдът по несъстоятелността назначава служебен синдик и свиква ново събрание на кредиторите.“\n3. Създават се ал. 5 и 6:\n„(5) Правомощията на синдика може да се осъществяват от няколко лица. В този случай решенията се вземат с единодушие, а действията се извършват съвместно, освен ако събранието на кредиторите или съдът при спор между лицата, които упражняват правомощията на синдика, реши друго.\n(6) Когато правомощията на синдика се осъществяват от няколко лица, които вземат решения с единодушие и извършват действията съвместно, отговорността им по чл. 663, ал. 3 и 4 е солидарна.“\n§ 26.\n В чл. 657 се правят следните изменения:\n1. В ал. 1, т. 3 думите „чл. 655, ал. 2“ се заменят с „чл. 655, ал. 1 и 2“.\n2. Алинея 2 се изменя така:\n„(2) Съдът по всяко време, служебно или по предложение на длъжника, комитета на кредиторите или кредитор, след даване на възможност на синдика за писмени обяснения може да освободи синдика от участие в производството, ако той не изпълнява системно или трайно задълженията си или неизпълнението е съществено с оглед на интересите на кредитора или на длъжника.“\n§ 27.\n В чл. 658, ал. 1 се правят следните изменения и допълнения:\n1. Създават се нови т. 14 и 15:\n„14. предприема действия за налагане на допуснати от съда по несъстоятелността обезпечителни мерки;\n15. представя план за осребряване на масата на несъстоятелността;“.\n2. Досегашните т. 14 и 15 стават съответно т. 16 и 17.\n§ 28.\n В чл. 659 се правят следните изменения и допълнения:\n1. Алинея 1 се изменя така:\n„(1) Синдикът води специален дневник в електронна форма, в който вписва всяко свое действие, свързано с управлението и разпореждането с вещи и права от имуществото на длъжника или от масата на несъстоятелността. Когато функциите на синдик се изпълняват от две или повече лица, разногласията между тях и взетите решения се отбелязват в дневника. Образецът и правилата за водене на дневника се уреждат от наредба, издадена от министъра на правосъдието.“\n2. В ал. 2 се създава изречение второ: „В ежемесечния отчет се посочва изпълнението на плана за осребряване за съответния период, причините за неговото неизпълнение и предприетите действия за преодоляването им.“\n§ 29.\n В чл. 660 се правят следните изменения и допълнения:\n1. В ал. 1 накрая се добавя „при спазване на правилата на Етичния кодекс на синдиците и доверените лица“.\n2. Създава се нова ал. 2:\n„(2) Етичният кодекс на синдиците и доверените лица се утвърждава от министъра на правосъдието след съгласуване с организациите на синдиците и доверените лица.“\n3. Досегашната ал. 2 става ал. 3.\n§ 30.\n В чл. 661 ал. 3 се изменя така:\n„(3) Текущото възнаграждение и дължимите осигурителни вноски се заплащат ежемесечно.“\n§ 31.\n В чл. 663 се правят следните изменения и допълнения:\n1. Заглавието се изменя така: „Отговорност и мерки“.\n2. В ал. 1 се създават изречения второ и трето: „Наложената глоба може да бъде отменена по молба на синдика, подадена в 7-дневен срок до съда по несъстоятелността. Определението, с което се оставя без уважение молбата, подлежи на обжалване с частна жалба пред съответния апелативен съд, чието определение е окончателно.“\n3. Създава се нова ал. 2:\n„(2) Когато синдикът извършва нарушения във връзка с дейността си като синдик, независимо дали това е установено от съда по несъстоятелността, с оглед тежестта на нарушението и обстоятелствата във връзка с извършването му, министърът на правосъдието, след като даде възможност на синдика да изложи писмени обяснения, може:\n1. да отправи писмено предупреждение до синдика за изключване от списъка по чл. 655, ал. 1, т. 5;\n2. да изключи синдика от списъка по чл. 655, ал. 1, т. 5.“\n4. Досегашните ал. 2 и 3 стават съответно ал. 3 и 4.\n§ 32.\n В чл. 664 ал. 4 се отменя.\n§ 33.\n Член 665 се изменя така:\n„Предаване на търговските книги и имуществото\nЧл. 665. (1) При прекратяване на дейността си синдикът е длъжен в 7-дневен срок от встъпването на новия синдик да предаде под опис търговските книги, дневника и отчетите по чл. 659, както и намиращото се в негово разпореждане имущество на новия синдик или на посочено от съда лице, а в случаите по чл. 707, ал. 1 – на длъжника.\n(2) В случаите по чл. 657, ал. 1, т. 2 и 7 предаването се извършва от лицето, което ги държи, в 14-дневен срок от встъпването на новия синдик.\n(3) При забава повече от 7 дни съдът може да наложи глоба за периода на забавата, съразмерна на възнаграждението на синдика. Определението за налагане на глобата може да се обжалва по реда на чл. 663, ал. 1, изречения второ и трето.“\n§ 34.\n В чл. 667 се създава изречение второ: „При освобождаване на временния синдик преди провеждане на събрание на кредиторите за избор на постоянен синдик по чл. 674, ал. 2 функциите му се изпълняват от назначен от съда служебен синдик.“\n§ 35.\n В чл. 668 се правят следните изменения:\n1. В текста преди т. 1, в изречение второ думата „изготвя“ се заменя с „представя“.\n2. Точка 1 се отменя.\n§ 36.\n В глава четиридесет и втора раздел IIа с чл. 668а и 668б и раздел III с чл. 669 – 672 се отменят.\n§ 37.\n В чл. 673 ал. 3 се изменя така:\n„(3) Съдът може да предостави право на глас и на кредитор по чл. 637, ал. 3, на кредитор с неприето вземане, който е предявил иск по чл. 694, както и на кредитор с прието вземане, срещу когото е предявен иск по чл. 694 за установяване несъществуване на вземането му, ако в подкрепа на вземането му са представени убедителни писмени доказателства.“\n§ 38.\n В чл. 674, ал. 2 накрая се добавя „и за избор на постоянен синдик и определяне на постоянното му възнаграждение“.\n§ 39.\n В чл. 675, ал. 2 след думата „кредитори“ се поставя запетая и се добавя „длъжникът и синдикът“.\n§ 40.\n В чл. 676 ал. 4 се изменя така:\n„(4) Участието на кредиторите е лично или чрез представител с изрично писмено пълномощно за участие в събранието или събранията. Когато кредиторът е физическо лице, пълномощното трябва да бъде с нотариална заверка на подписа.“\n§ 41.\n В чл. 677 се правят следните изменения и допълнения:\n1. В ал. 1:\nа) в т. 3 думите „ако такъв не е избран; в този случай се прилага чл. 672, ал. 2“ и запетаята пред тях се заличават;\nб) точка 8 се изменя така:\n„8. определя начина на осребряване на имуществото на длъжника – като цяло, на обособени части или на отделни имуществени права, метода и условията на оценка на имуществото, избора на оценители и определянето на възнаграждението им.“\n2. Създава се ал. 5:\n„(5) Оценител по ал. 1, т. 8 и в случаите на ал. 4 може да бъде само лице, вписано в регистъра на независимите оценители по Закона на независимите оценители.“\n§ 42.\n В чл. 678 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Взетите от събранието на кредиторите решения извън компетентността му са нищожни.“\n§ 43.\n В чл. 679 се правят следните изменения и допълнения:\n1. В ал. 1 се създава изречение второ: „В случай че решението е нищожно, съдът прогласява неговата нищожност.“\n2. В ал. 2, в изречение първо накрая се добавя „чрез обявяване на съобщение в търговския регистър“.\n3. Алинея 3 се отменя.\n4. Създава се ал. 5:\n„(5) Решение на събранието на кредиторите, взето в противоречие с определение по ал. 4, е нищожно.“\n§ 44.\n В чл. 685 се правят следните изменения и допълнения:\n1. Заглавието се изменя така: „Молба за предявяване на вземане“.\n2. Алинея 2 се изменя така:\n„(2) Молбата за предявяване на вземане е по образец, определен с наредбата по чл. 693а, и трябва да съдържа:\n1. посочване на съда и делото по несъстоятелност;\n2. името и адреса на кредитора, на неговия законен представител или пълномощник, ако имат такива, както и единния граждански номер (единен идентификационен код) на кредитора и електронния адрес, ако има такъв; съдебен адрес в страната;\n3. изложение на обстоятелствата, на които се основават вземането и размерът му;\n4. привилегиите и обезпеченията;\n5. искане за приемане на вземането;\n6. банкова сметка на кредитора, по която да бъдат преведени средствата от разпределенията във връзка с приетите му вземания;\n7. подпис на лицето, което подава молбата.“\n3. Създават се ал. 3 и 4:\n„(3) Кредиторът е длъжен да представи заедно с молбата по ал. 2 и пълномощното, когато същата се подава от пълномощник. Молбата се представя с препис за синдика.\n(4) Кредиторът представя към молбата по ал. 2 и всички писмени доказателства за вземането.“\n§ 45.\n В чл. 686, ал. 1 думите „7-дневен“ се заменят с „14-дневен“.\n§ 46.\n В чл. 690, ал. 2 се създава изречение второ: „Предмет на възражението могат да бъдат основанието, размерът, обезпечението или привилегията на вземането.“\n§ 47.\n Създава се чл. 693а:\n„Образци\nЧл. 693а. Министърът на правосъдието издава наредба, с която утвърждава образци на:\n1. молба за предявяване на вземане;\n2. списъците по чл. 686, ал. 1 и чл. 688, ал. 1 и 3;\n3. сметка за разпределение;\n4. ежемесечните отчети по чл. 659, ал. 2 и отчета по чл. 664, ал. 1 на синдика;\n5. декларацията и съгласието на синдика по чл. 656, ал. 1 и 2;\n6. дневника по чл. 659, ал. 1.“\n§ 48.\n В чл. 694, ал. 6 се създава изречение второ: „Предмет на иска може да бъде и само обезпечението или привилегията на вземането.“\n§ 49.\n В чл. 698, ал. 1 думите „един месец“ се заменят с „два месеца след момента на обявяване в търговския регистър на определението на съда по чл. 692 за одобряване на списъка на приетите вземания, предявени в срока по чл. 688, ал. 1“.\n§ 50.\n В чл. 701 ал. 3 се изменя така:\n„(3) Определението на окръжния съд за недопускане на плана, съответно определението на въззивния съд за потвърждаването му, може да се обжалва в 7-дневен срок от обявяването му в търговския регистър, като препис от частната жалба не се представя за връчване.“\n§ 51.\n В чл. 706а, ал. 1 думата „едномесечен“ се заменя с „двумесечен“.\n§ 52.\n В глава четиридесет и шеста се създава наименование „Раздел I Търг с тайно наддаване“.\n§ 53.\n Създава се чл. 716а:\n„План за осребряване\nЧл. 716а. (1) Синдикът представя по делото план за осребряване на масата на несъстоятелността в едномесечен срок от провеждане на събранието по чл. 677, ал. 1, т. 8, а ако длъжникът към момента на събранието не е обявен в несъстоятелност – в едномесечен срок от постановяване на решението за обявяване в несъстоятелност.\n(2) Планът за осребряване трябва да съдържа:\n1. описание на всички вещи и права от масата на несъстоятелността;\n2. данни за обезпечения или право на задържане върху вещите и правата по т. 1;\n3. допълнителна информация за вещите и правата по т. 1 като наличие на правни спорове за тях, учредени върху имоти ограничени вещни права, наличие на съсобственост, осъществяване на фактическата власт върху вещите от трети лица без или въз основа на правно основание, необходимост от снабдяване с документация във връзка с проданта и други обстоятелства, които са от значение за осребряването им;\n4. поредността по тримесечия, в която се прогнозира да се извърши осребряването на вещите и правата по т. 1, с кратка обосновка.\n(3) Планът за осребряване трябва да е съобразен с решението на събранието на кредиторите по чл. 677, ал. 1, т. 8. Синдикът представя на съда първоначалния план за осребряване на масата. Съдът одобрява плана с определение, което е окончателно и се обявява в търговския регистър.\n(4) Синдикът може да промени плана за осребряване при узнаване или възникване на обстоятелства, които са от значение за осребряването.\n(5) Изготвянето на план за осребряване не е предпоставка за осребряване на имуществото.“\n§ 54.\n В чл. 717 се правят следните изменения и допълнения:\n1. Алинея 2 се изменя така:\n„(2) По предложение на синдика и съобразно решението на събранието на кредиторите съдът по несъстоятелността разрешава продажба на вещите и имуществените права като цяло, на обособени части или на отделни имуществени права. При продажба на вещите и имуществените права като цяло или на обособени части кредиторите не може да бъдат поставени в по-неблагоприятно положение, отколкото при продажбата на отделни имуществени права. Съдът е длъжен да се произнесе по предложението на синдика в деня на постъпването му в съда или най-късно на следващия работен ден.“\n2. Създава се ал. 3:\n„(3) Съдът отказва искане за продан на обособена част, което не отговаря на условията на § 1а от допълнителните разпоредби, включително когато за това има решение на събранието на кредиторите и то не е отменено по реда на чл. 679.“\n§ 55.\n В чл. 717а се правят следните изменения:\n1. Заглавието се изменя така: „Определяне на начална цена и обявяване на търга“.\n2. Алинея 1 се изменя така:\n„(1) Синдикът изготвя обявление за продажбата, в което посочва данни за длъжника, описание на имуществото, реда и начина на продажба, мястото и деня, в който ще се извърши продажбата, крайния срок за приемане на предложенията в рамките на деня и началната цена. Началната цена е равна на оценката на имуществото, което се продава, определена от оценител, избран от събранието на кредиторите или определен от синдика в случаите на чл. 677, ал. 4. При първата публична продан началната цена не може да бъде по-ниска от данъчната оценка или от застрахователната стойност, ако има такива.“\n§ 56.\n В чл. 717д се правят следните изменения и допълнения:\n1. В ал. 1 думата „7-дневен“ се заменя с „14-дневен“.\n2. Алинея 2 се изменя така:\n„(2) Когато за купувач бъде обявен кредитор с прието вземане по чл. 693 или кредитор с права по чл. 717н, представил документ по чл. 717н, ал. 3, синдикът изготвя сметка за разпределение, в която посочва и каква част от дължимата цена купувачът трябва да внесе за изплащане на вземанията на другите кредитори и каква част се прихваща срещу вземането на кредитора. Купувачът е длъжен в 14-дневен срок от влизане в сила на сметката за разпределение да внесе сумите, необходими за изплащане на вземанията на други кредитори, съобразно влязлата в сила сметка за разпределение, или сумата, с която цената надминава неговото вземане, когато няма други кредитори. Внесеният задатък се приспада от съответната сума по изречение второ, като, ако той е по-голям от нея, разликата се връща на кредитора.“\n3. Създава се ал. 3:\n„(3) Когато е оспорено обезпечението или привилегията на вземането на кредитора по ал. 2, включително с искове по чл. 646, ал. 2, т. 2 и чл. 647, ал. 1, т. 4 и 5, при изготвяне на сметката за разпределение вземането се счита за необезпечено, като внесената от купувача сума по ал. 2, изречение първо, се заделя до разрешаването на спора за обезпечението или привилегията.“\n§ 57.\n В чл. 717е, т. 2 думата „5-дневен“ се заменя със „7-дневен“.\n§ 58.\n В чл. 717ж се правят следните изменения и допълнения:\n1. В ал. 1 думата „явно“ се заменя с „тайно“, а накрая се добавя „не по-рано от един месец и не по-късно от два месеца след приключване на първата продан“.\n2. Алинея 2 се изменя така:\n„(2) Когато имуществото по ал. 1 не бъде продадено, всяка следваща продан се провежда не по-рано от един месец и не по-късно от два месеца след приключване на предходната продан, след ново обявление по реда на чл. 717а, ал. 2, при начална цена с 10 на сто по-ниска от началната цена на предходната продан, но не по-ниска от 50 на сто от оценката.“\n3. Създава се ал. 3:\n„(3) Когато имуществото не бъде продадено на търг с начална цена 50 на сто от оценката или от определянето на оценката са изминали повече от две години, се прави нова оценка, като чл. 717а, ал. 1, изречение трето не се прилага. Нова оценка може да се направи и при съществено изменение на икономическите условия или на правния статут, които са от значение за оценката, след разрешение на съда.“\n§ 59.\n В чл. 718 ал. 1, 3, 4 и 5 се отменят.\n§ 60.\n В глава четиридесет и шеста след чл. 719 се създава раздел II с чл. 719а:\n„Раздел II\nЕлектронен публичен търг. Обхват и особени правила\nЧл. 719а. (1) Проданта на всички вещи и имуществени права от масата на несъстоятелността като цяло, на обособени части или на отделни имуществени права може да се извършва по правилата на електронния публичен търг по реда на раздел II от глава четиридесет и трета от Гражданския процесуален кодекс, като се прилагат следните особени процесуални правила:\n1. началната цена се определя по реда на чл. 717а, ал. 1 и чл. 717ж;\n2. разгласяването на проданта се извършва на онлайн платформата за електронни публични търгове към Министерството на правосъдието;\n3. за участие в търга всеки наддавач внася задатък в размера по чл. 717в, ал. 2;\n4. регистрацията на наддавачите се извършва в електронна среда с електронен подпис или в канцеларията на синдика – вписания по чл. 623, ал. 1 адрес на синдика в търговския регистър;\n5. синдикът отказва оторизация на регистриран за проданта наддавач, ако не е внесен задатък, както и в случаите на чл. 683 и чл. 717г, ал. 1;\n6. пълната цена се изплаща от обявения купувач в срока по чл. 717д, ал. 1, а при обявен за купувач кредитор с прието вземане се прилага чл. 717д, ал. 2;\n7. при невнасяне на цената се прилага чл. 717е;\n8. проданта се извършва от синдика, като постановлението за възлагане се издава и обжалва по реда на чл. 717з;\n9. при отмяна на постановление за възлагане на недвижим имот, когато покупката е финансирана от кредитна институция, чл. 501ж, ал. 3 от Гражданския процесуален кодекс се прилага съответно;\n10. последващ електронен търг се провежда при условията на чл. 717ж.\n(2) Съдът разрешава извършване на продан чрез електронен публичен търг въз основа на мотивирано искане на синдика или въз основа на решение на събранието на кредиторите.\n(3) Решение на събрание на кредиторите, ограничаващо прилагането на електронните публични търгове, е нищожно.“\n§ 61.\n В чл. 723, т. 2 накрая се добавя „и дължимите осигурителни вноски“.\n§ 62.\n Член 727 се изменя така:\n„Публичност на сметката за разпределение\nЧл. 727. Синдикът обявява в търговския регистър сметката за разпределение и я представя на съда.“\n§ 63.\n Член 728 се изменя така:\n„Възражения срещу сметката\nЧл. 728. Длъжникът и всеки кредитор може да направи пред съда писмено възражение срещу сметката за разпределение в 14-дневен срок от обявяването й в търговския регистър.“\n§ 64.\n В чл. 729, ал. 3 думите „от комитета на кредиторите“ се заличават.\n§ 65.\n В чл. 735, ал. 3 се създава изречение второ: „Преди да постанови решението за заличаване, съдът проверява дали длъжникът е представил удостоверение за предаване на ведомостите, издадено от териториалното поделение на Националния осигурителен институт съгласно чл. 5, ал. 10 от Кодекса за социално осигуряване.“\n§ 66.\n В чл. 742, ал. 1 думите „паричните му задължения“ се заменят със „задълженията му“.\n§ 67.\n В чл. 744 се правят следните изменения и допълнения:\n1. В ал. 1 се създава т. 3:\n„3. има имущество, което не е реализирано в сроковете по чл. 193, ал. 4 от Данъчно-осигурителния процесуален кодекс и чл. 43, ал. 1 от Закона за особените залози.“\n2. В ал. 2 думите „новооткрито имущество“ се заменят с „имуществото по ал. 1“.\n3. Създава се ал. 3:\n„(3) Производството по несъстоятелност може да бъде възобновено и след изтичане на срока по ал. 1, ако има:\n1. заделена сума в сметката за разпределение по чл. 717н, ал. 2 за обезпечен кредитор, при представяне на документите по чл. 717н, ал. 3;\n2. средства по чл. 193, ал. 3 от Данъчно-осигурителния процесуален кодекс или средства след направено разпределение на лицата по чл. 39, ал. 2 от Закона за особените залози, в който случай производството се възобновява служебно от съда, ако е изтекъл срокът по ал. 1, като ал. 2 се прилага съответно; публичният изпълнител и депозитарят по Закона за особените залози изпращат по делото по несъстоятелност заверено копие на влязлото в сила разпределение независимо дали срокът по ал. 1 е изтекъл.“\n§ 68.\n В чл. 745 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Когато производството е прекратено на основание чл. 632, ал. 4 и 5, искането за възобновяване може да се направи освен от длъжника, от всеки негов кредитор и от кредитор по чл. 717н.“\n§ 69.\n В чл. 759, ал. 1 думата „значително“ се заличава.\n§ 70.\n В част четвърта се създават глави петдесет и втора „а“ с чл. 760а – 760е и петдесет и втора „б“ с чл. 760ж – 760и:\n„Глава петдесет и втора „а“\nНЕСЪСТОЯТЕЛНОСТ НА ПРЕДПРИЕМАЧА\nРаздел I\nОбщи положения\nПредприемач\nЧл. 760а. Предприемач по смисъла на този закон е всяко физическо лице, упражняващо стопанска дейност, занаят или свободна професия, доколкото неговото предприятие по предмет и обем не изисква воденето на делата по търговски начин.\nПредприятие на предприемача\nЧл. 760б. Предприятието на предприемача е съвкупност от права, задължения и фактически отношения във връзка с упражняваната от него стопанска дейност, занаят или свободна професия.\nРаздел II\nПроизводство по несъстоятелност\nСубсидиарно приложение и особени правила\nЧл. 760в. Доколкото в тази глава няма особени разпоредби, за производството по несъстоятелност на предприемача се прилагат съответно разпоредбите относно производството по несъстоятелност за едноличния търговец.\nНеплатежоспособност\nЧл. 760г. (1) Освен в случаите по чл. 608, ал. 1 неплатежоспособен е предприемач, който не е в състояние да изпълни изискуемо парично задължение, породено от или отнасящо се до сделка, свързана с упражняваната от него стопанска дейност, занаят или свободна професия.\n(2) Доколкото не могат да бъдат разграничени личните задължения на предприемача, същите се считат за свързани с упражняваната от него стопанска дейност, занаят или свободна професия.\n(3) Презумпцията за неплатежоспособност по чл. 608, ал. 2 не се прилага по отношение на предприемача.\nКомпетентен съд\nЧл. 760д. Компетентен съд в производството по несъстоятелност е окръжният съд по мястото на регистрация на предприемача, вписано не по-късно от 6 месеца преди момента на подаване на молбата за откриване на производство по несъстоятелност, а в случай че предприемачът няма място на регистрация – по неговия постоянен адрес.\nВписване и обявяване на актове в производството по несъстоятелност\nЧл. 760е. Актовете в производството по несъстоятелност на предприемача се вписват или обявяват в информационната система за производство по несъстоятелност на Министерството на правосъдието.\nГлава петдесет и втора „б“\nПОГАСЯВАНЕ НА ЗАДЪЛЖЕНИЯ\nПредпоставки за погасяване на задълженията\nЧл. 760ж. (1) Неизплатените задължения на едноличен търговец или предприемач се погасяват след откриване на производството по несъстоятелност, когато:\n1. е прекратил упражняването на търговската дейност, стопанската дейност, занаята или свободната професия, с която са свързани задълженията;\n2. е погасил разноските в производството по несъстоятелност;\n3. е погасил поне една трета от задълженията, при условие че същите не надхвърлят стойността на неговия несеквестируем доход по чл. 446 от Гражданския процесуален кодекс за срок от три години след датата на откриване на производството по несъстоятелност, при спазване на реда на вземанията по чл. 722, ал. 1;\n4. не е извършил действия или сделки от момента на откриване на производството по несъстоятелност, които увреждат интересите на кредиторите;\n5. е изтекъл тригодишен срок от датата на:\nа) влизане в сила на решението на съда по чл. 707, ал. 1 за утвърждаване на плана за оздравяване и прекратяване на производството;\nб) влизане в сила на решението на съда по чл. 632, ал. 4, с което се обявява неплатежоспособността, установява се, че наличното имущество не е достатъчно за покриване на разноските в производството по несъстоятелност и производството се прекратява;\nв) определението на съда по чл. 716а, ал. 3 за одобряване на плана за осребряване, а когато няма такъв – от съставянето на първия опис на масата на несъстоятелността.\n(2) Погасяването на задълженията настъпва по силата на закона от деня на най-късно настъпилата предпоставка по ал. 1. Предпоставките по ал. 1, т. 2 и 3 се установяват по съдебен ред.\n(3) Независимо от настъпването на предпоставките по ал. 1, не се погасяват задълженията на едноличния търговец или предприемач за удовлетворяване на:\n1. вземания, обезпечени със залог или ипотека, или запор или възбрана, вписани по реда на Закона за особените залози;\n2. вземания за глоби и имуществени санкции;\n3. вземания за непозволено увреждане;\n4. вземания за издръжка;\n5. вземания, възникнали след откриване на производството по несъстоятелност;\n6. разноски в производството по несъстоятелност.\nПроизводство за проверка на предпоставките\nЧл. 760з. (1) Молбата на едноличния търговец или предприемача за установяване на предпоставките по чл. 760ж, ал. 1, т. 2 и 3 се подава до компетентния съд по несъстоятелността и се разглежда при условията и по реда на чл. 752 – 755. Решенията на съда в производството за едноличния търговец и предприемача се обявяват в търговския регистър, съответно – в информационната система за производство по несъстоятелност на Министерството на правосъдието.\n(2) Повторното подаване на молба за проверка на предпоставките за погасяване на задълженията в срок от три години е недопустимо.\nПоследици от погасяване на задълженията\nЧл. 760и. Предвидените в закона ограничения и забрани за упражняване на търговска дейност, стопанска дейност, занаят или свободна професия отпадат от датата на настъпване на погасяването на задълженията.“\n§ 71.\n Член 761 се изменя така:\n„Цел на производството\nЧл. 761. (1) Производството по стабилизация на търговец има за цел да предотврати откриването на производство по несъстоятелност чрез постигане на споразумение между търговеца и кредиторите му за преструктуриране на предприятието, което да доведе до продължаване на дейността на търговеца.\n(2) Преструктурирането на предприятието на търговеца може да включва промяна на състава, условията и структурата на активите и пасивите, като сделки и действия на разпореждане и управление с активи, с търговското предприятие или обособена част от него, промяна на органите на управление и други подходящи мерки.\n(3) Министерският съвет по предложение на министъра на икономиката и индустрията и на министъра на иновациите и растежа приема наредба за инструментите за ранно предупреждение и достъпа до информация на предприятията при вероятност от несъстоятелност.“\n§ 72.\n В чл. 762 се правят следните изменения:\n1. В ал. 1 накрая се добавя „и има възможност да продължи дейността“.\n2. В ал. 2 думите „6 месеца“ се заменят с „12 месеца“, а думите „по чл. 608, ал. 1“ се заличават.\n3. В ал. 3, т. 3 думите „подадена молба за откриване на“ се заменят с „е открито“.\n§ 73.\n Член 763 се отменя.\n§ 74.\n Член 764 се изменя така:\n„Неприложимост на производството по стабилизация\nЧл. 764. Производството по стабилизация не се прилага за:\n1. търговец – публично предприятие, което упражнява държавен монопол или е създадено с особен закон;\n2. застрахователи или презастрахователи по смисъла на чл. 12, ал. 1 и 2 от Кодекса за застраховането;\n3. кредитни институции по смисъла на чл. 4, параграф 1, т. 1 от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и инвестиционните посредници и за изменение на Регламент (ЕС) № 648/2012 (ОВ, L 176/1 от 27 юни 2013 г.), наричан по-нататък „Регламент (ЕС) № 575/2013“, получили лиценз от Българската народна банка за извършване на банкова дейност;\n4. инвестиционни посредници по смисъла на чл. 7, ал. 1 от Закона за пазарите на финансови инструменти, получили лиценз от Комисията за финансов надзор;\n5. управляващи дружества, национални инвестиционни фондове и лица, управляващи алтернативни инвестиционни фондове по смисъла на чл. 86, ал. 1, чл. 171, ал. 1 и чл. 197, ал. 1 на Закона за дейността на колективните инвестиционни схеми и на други предприятия за колективно инвестиране;\n6. централни контрагенти по смисъла на чл. 2, т. 1 от Регламент (ЕС) № 648/2012 на Европейския парламент и на Съвета от 4 юли 2012 г. относно извънборсовите деривати, централните контрагенти и регистрите на трансакции (ОВ, L 201/1 от 27 юли 2012 г.);\n7. централни депозитари на ценни книжа по смисъла на чл. 2, параграф 1, т. 1 от Регламент (ЕС) № 909/2014 на Европейския парламент и на Съвета от 23 юли 2014 г. за подобряване на сетълмента на ценни книжа в Европейския съюз и за централните депозитари на ценни книжа, както и за изменение на директиви 98/26/ЕО и 2014/65/ЕС и Регламент (ЕС) № 236/2012 (ОВ, L 257/1 от 28 август 2014 г.);\n8. финансови холдинги, смесени финансови холдинги, холдинги със смесена дейност, финансови институции, финансови холдинги майки по смисъла на чл. 4, параграф 1, т. 20 – 22, 26, 30 – 33 от Регламент (ЕС) № 575/2013 със седалище в Република България;\n9. пенсионноосигурителни дружества и дружества за допълнително доброволно осигуряване за безработица и/или професионална квалификация по смисъла на чл. 121, ал. 1 и чл. 123к, ал. 1 от Кодекса за социално осигуряване;\n10. други лица по чл. 1, ал. 1 от Закона за възстановяване и преструктуриране на кредитни институции и инвестиционни посредници.“\n§ 75.\n В чл. 765 думите „на търговеца към момента на“ се заменят с „на търговеца, вписано не по-късно от 6 месеца преди“.\n§ 76.\n В чл. 766 се правят следните изменения и допълнения:\n1. В ал. 3 се създава изречение второ: „Вземанията в чуждестранна валута се оценяват в български левове по курса на Българската народна банка към датата на подаване на молбата за стабилизация.“\n2. Алинея 5 се изменя така:\n„(5) Вземане под отлагателно условие се включва в плана за стабилизация като оспорено вземане, като за него се заделя съответната сума. Вземане под прекратително условие се включва в плана като безусловно. Кредиторът с условно вземане се удовлетворява от длъжника в зависимост от настъпването на условието.“\n3. Създава се ал. 6:\n„(6) За вземане, оспорено в 30-дневен срок от обявяването на списъка по чл. 770, ал. 1, т. 7 в търговския регистър, се заделя съответната сума в плана за стабилизация. Когато е оспорено само обезпечението или привилегията, вземането се включва като необезпечено до решаване на спора, като в плана за стабилизация се заделя сумата, която кредиторът би получил за обезпечено вземане. Кредиторът с оспорено вземане се удовлетворява от длъжника в зависимост от съдебното решение, което има сила за длъжника и всички кредитори.“\n§ 77.\n В чл. 767 се правят следните изменения:\n1. В ал. 2 думата „Определенията“ се заменя с „Актовете“.\n2. В ал. 3 думите „доверено лице, проверител – регистриран одитор и надзорен орган по изпълнението на плана за стабилизация“ се заменят с „доверено лице и проверител – регистриран одитор“.\n3. В ал. 4 в изречение второ думата „поканата“ и думите „съответно събранието“ се заличават.\n§ 78.\n В чл. 768 се правят следните изменения:\n1. В ал. 2, т. 4 думите „или неограничено отговорен съдружник“ се заличават.\n2. В ал. 3 думите „в производството“ се заменят с „в откритото производство“.\n§ 79.\n В чл. 769 се създава ал. 3:\n„(3) Към молбата се прилагат:\n1. план за стабилизация, предложен от търговеца;\n2. финансов отчет към края на месеца, предхождащ месеца, през който е подадена молбата, заедно с опис на активите и пасивите по балансова стойност;\n3. опис на личното имущество и имуществото – съпружеска имуществена общност – за едноличния търговец;\n4. доказателства по чл. 77а от Данъчно-осигурителния процесуален кодекс.“\n§ 80.\n В чл. 770 се правят следните изменения:\n1. Заглавието се изменя така: „Съдържание на плана за стабилизация“\n2. Алинеи 1 и 2 се изменят така:\n„(1) Предложеният от търговеца план за стабилизация съдържа:\n1. име, съответно наименование, единен идентификационен код, единен идентификационен код по БУЛСТАТ, единен граждански номер или друг идентификационен код, седалище и адрес на управление на търговеца и мястото на упражняване на дейността през последните три години;\n2. данни за имущественото състояние на търговеца към момента на представяне на плана за стабилизация – активи и пасиви, учредени върху имуществото обезпечения и наложени обезпечителни мерки;\n3. задължения на търговеца с посочване на вида, размера и падежа на задълженията, предоставени обезпечения;\n4. подробна информация за извършваната от търговеца дейност през последните три години преди подаване на молбата, включително брой на наетите работници и служители, сключени договори с контрагенти, пряко свързани с дейността;\n5. подробно изложение за водените от търговеца и срещу търговеца съдебни и арбитражни дела, както и на водените от търговеца и срещу търговеца изпълнителни производства, включително действия по извънсъдебно удовлетворяване на кредитори;\n6. списък на извършени от търговеца разпоредителни сделки с имуществени права извън кръга на обичайната му търговска дейност през последните три години преди подаване на молбата, както и причините за извършването им;\n7. списък на всички кредитори, съдържащ за всеки кредитор:\nа) име или наименование, единен идентификационен код или друг идентификационен номер, седалище и адрес на управление или съответно друг регистриран адрес;\nб) основание и размер на вземанeто;\nв) предоставени обезпечения;\nг) оценка за пазарната стойност на непаричното задължение, изготвена към датата на подаване на молбата за стабилизация, когато вземането е непарично;\nд) дали това лице е свързано, или е било свързано с търговеца през последните три години преди подаване на молбата;\nе) име или наименование, единен идентификационен код или друг идентификационен номер, седалище и адрес на управление или съответно друг регистриран адрес на третото лице, чието задължение е обезпечено, когато търговецът е предоставил обезпечение в полза на трето лице;\n8. списък на всички длъжници на търговеца, съдържащ за всеки длъжник:\nа) име или наименование, единен идентификационен код или друг идентификационен номер, седалище и адрес на управление или съответно друг регистриран адрес;\nб) основание и размер на задължението;\nв) предоставени обезпечения;\nг) оценка за пазарната стойност на непаричното задължение, изготвена към датата на подаване на молбата за стабилизация;\nд) дали това лице е свързано, или е било свързано с търговеца през последните три години преди подаване на молбата, както и кои от вземанията му са трудносъбираеми или несъбираеми;\n9. списък на класовете кредитори по чл. 789, ал. 1;\n10. списък на всички контрагенти на търговеца, които няма да бъдат засегнати от плана за стабилизация, заедно с описание на причините защо се предлага да не бъдат засегнати;\n11. изложение на обстоятелствата, поради които търговецът е в непосредствена опасност от неплатежоспособност, включително причините за това, както и размера на паричните задължения с предстоящи падежи в следващите 12 месеца от подаване на молбата за стабилизация, които не може да бъдат изпълнени;\n12. име и адрес на довереното лице, което ще подпомага търговеца в производството по стабилизация;\n13. условията за плана за стабилизация относно:\nа) мерките за преструктуриране на търговеца, включително промяна на състава, условията и структурата на активите и пасивите, сделки и действия на разпореждане и управление с активи, с търговското предприятие или обособена част от него, както и тяхната продължителност;\nб) задълженията за информиране и консултиране при изменение на дейността, икономическото състояние и организацията на труда на предприятието съгласно чл. 130в от Кодекса на труда и приложимите актове на Европейския съюз;\nв) очакваните финансови постъпления от дейността на търговеца през следващите 6 месеца;\nг) очакваните финансови постъпления от изпълнението на мерките в плана за стабилизация, включително ново финансиране;\nд) предложения на търговеца за начина, сроковете и условията, при които ще плати задълженията към кредиторите си;\ne) степента на удовлетворяване, което получава всеки клас кредитори в сравнение с това, което би получил при осребряване на имуществото по предвидения от закона ред;\nж) гаранции и обезпечения, които търговецът е готов да предостави на всеки клас кредитори във връзка с плана за стабилизация;\nз) необходимите разходи във връзка с договарянето и утвърждаването на плана за стабилизация;\nи) други обстоятелства от значение за предлагания план за стабилизация по преценка на търговеца;\n14. мотивирано изложение как планът за стабилизация ще предотврати несъстоятелността на търговеца и ще осигури жизнеспособността на дейността му, включително необходимите предпоставки за успеха на плана.\n(2) Очакваните финансови постъпления могат да бъдат:\n1. ново финансиране от съществуващ или нов кредитор, предоставено с оглед на изпълнението на плана за стабилизация и предвидено в него;\n2. междинно финансиране от съществуващ или нов кредитор, предоставено по време на производството по стабилизация, необходимо за продължаване дейността на търговеца или за запазване или увеличаване стойността на дейността му.“\n3. Създават се ал. 8 и 9:\n„(8) Необходимите разходи във връзка с договарянето и утвърждаването на плана за стабилизация може да бъдат такси и възнаграждения за получаване на професионални съвети относно преструктурирането, трудови възнаграждения и други разходи за продължаване дейността на търговеца, доколкото са свързани с договарянето и утвърждаването на плана.\n(9) Министърът на правосъдието, министърът на икономиката и индустрията и министърът на иновациите и растежа съвместно утвърждават практически указания за изготвяне на план за стабилизация, които се публикуват на официалните интернет страници на Министерството на правосъдието, Министерството на икономиката и индустрията, Министерството на иновациите и растежа и Изпълнителната агенция за насърчаване на малките и средните предприятия.“\n§ 81.\n В чл. 772 се правят следните изменения и допълнения:\n1. В ал. 1 т. 2 се изменя така:\n„2. може да назначи доверено лице, когато установи такава необходимост, и в този случай определя възнаграждението и обема на неговите правомощия в производството по стабилизация;“.\n2. Създава се нова ал. 2:\n„(2) Съдът назначава доверено лице:\n1. когато това е необходимо за опазване интересите на страните;\n2. когато планът за стабилизация може да бъде утвърден от съда чрез принудително налагане между класове кредитори;\n3. по искане на търговеца или по искане на мнозинството от кредиторите и при поет ангажимент за заплащане на възнаграждението на довереното лице и разходите в производството по стабилизация.“\n3. Досегашната ал. 2 става ал. 3.\n4. Досегашната ал. 3 става ал. 4 и в нея думите „списъка на кредиторите по чл. 770, ал. 2, т. 1“ се заменят със „списъка на кредиторите по чл. 770, ал. 1, т. 7“.\n§ 82.\n В чл. 773, ал. 1 се правят следните изменения:\n1. Точка 1 се изменя така:\n„1. предложеният план не може да предотврати откриването на производство по несъстоятелност или да създаде условия за продължаване дейността на търговеца.“\n2. В т. 6 думите „неполагане на грижата на добрия търговец“ се заменят с „груба небрежност“.\n§ 83.\n В чл. 776 се правят следните изменения и допълнения:\n1. В ал. 1 след думата „акциз“ се добавя „плащания на задължения към работниците и служителите, както и на“.\n2. В ал. 2 думите „включително да сключва всички или“ се заменят с „като сключва“.\n3. Алинея 3 се изменя така:\n„(3) Когато констатира, че с действията си търговецът може да влоши финансовото си състояние или съществуващите финансови затруднения, съдът може да ограничи търговеца от правото да управлява и да се разпорежда с имуществото си, като предвиди извършването на някои действия на управление и разпореждане с някои активи от имуществото си само след предварително одобрение от довереното лице.“\n4. В ал. 4 думите „задължение“ се заменят с „определени задължения“.\n5. В ал. 5 преди думите „парични задължения“ се добавя „определени“.\n6. В ал. 6 се създава изречение второ: „Търговецът може да обжалва определението в 7-дневен срок по реда на Гражданския процесуален кодекс.“\n7. Досегашната ал. 8 става ал. 7.\n8. Досегашната ал. 7 става ал. 8 и се изменя така:\n„(8) Налагането и отмяната на ограниченията върху дейността на търговеца по ал. 2 – 5 се вписват в търговския регистър въз основа на съответния съдебен акт.“\n§ 84.\n В чл. 777 се правят следните допълнения:\n1. В ал. 1 накрая се добавя „и при условие, че същият не е необходим за продължаване дейността на търговеца“.\n2. Създават се ал. 4 и 5:\n„(4) Кредиторите не може да откажат изпълнение, да прекратят или по друг начин да възразят на изпълнението на договори с търговеца само поради откриването на производството по стабилизация или подаване на молба за това.\n(5) След откриване на производството по стабилизация кредиторите не може да откажат изпълнение, да прекратят или по друг начин да възразят на изпълнението на договори с търговеца, които са сключени преди откриването на производството по стабилизация и са необходими за продължаване на дейността му, само на основание, че не са платени.“\n§ 85.\n В чл. 780 се правят следните допълнения:\n1. В ал. 1 се създава изречение второ: „Не се спират изпълнителни дела срещу търговеца за събиране на вземания на работници и служители.“\n2. В ал. 2, в изречение първо след думите „производства срещу търговеца“ се добавя „с изключение на такива за събиране на вземания на работници и служители“.\n3. В ал. 6 след думите „план за стабилизация“ се добавя „в 4-месечен срок“.\n§ 86.\n Създава се чл. 780а:\n„Пречки за образуване на производство по несъстоятелност“\nЧл. 780а. След откриване на производство по стабилизация е недопустимо образуване на производство по несъстоятелност по искане на търговеца или на негов кредитор. Срокът по чл. 626, ал. 1 започва да тече след прекратяване на производството по стабилизация.“\n§ 87.\n В чл. 782 се правят следните изменения и допълнения:\n1. Алинея 1 се изменя така:\n„(1) Довереното лице подпомага търговеца или неговите кредитори при изготвянето и договарянето на план за стабилизация и осъществява надзор върху дейността на търговеца, когато това е предвидено със съдебен акт в производството по стабилизация.“\n2. В ал. 2 думите „с юридическо образование“ се заличават.\n3. В ал. 4, в изречение второ накрая се добавя „по предложение на търговеца“.\n4. В ал. 5, т. 5 след думите „по искане на“ се добавя „търговеца или“.\n§ 88.\n В чл. 783 ал. 1 се изменя така:\n„(1) Довереното лице има следните правомощия:\n1. да разглежда възраженията и становищата на кредиторите по съставения от търговеца списък на кредиторите и да предлага на съда за утвърждаване списък на кредиторите, които имат право да гласуват плана за стабилизация;\n2. да изготвя писмен доклад за състоянието на имуществото и за дейността на търговеца;\n3. да упражнява надзор върху дейността на търговеца съобразно наложените от съда ограничения по чл. 776, ал. 2 – 5 и да следи за изпълнението на наложените ограничения;\n4. да съобщава незабавно на съда за всички обстоятелства, които са основание за ограничаване дейността на търговеца;\n5. да упражнява надзор върху дейността на търговеца във връзка с изпълнението на утвърдения план за стабилизация.“\n§ 89.\n В чл. 784 се правят следните изменения:\n1. В ал. 1 изречение второ се заличава.\n2. В ал. 2 думите „включително за съответствието на плана с чл. 770, ал. 3 и 4“ се заменят с „като го представя в 7-дневен срок преди съдебното заседание“.\n§ 90.\n В чл. 786, ал. 1, в изречение първо и в ал. 4 думите „списъка по чл. 770, ал. 2, т. 1“ се заменят със „списъка по чл. 770, ал. 1, т. 7“.\n§ 91.\n В чл. 789 се правят следните изменения и допълнения:\n1. В ал. 1, т. 5 след думите „горните класове“ се добавя „с изключение на кредиторите по т. 2“.\n2. Алинея 4 се изменя така:\n„(4) Кредиторите по ал. 1, т. 5 не участват в гласуването за приемане на плана за стабилизация.“\n§ 92.\n В чл. 790 се правят следните изменения и допълнения:\n1. В ал. 2:\nа) в т. 2 думите „и с мнозинството по чл. 789, ал. 4“ се заличават;\nб) в т. 3 след думите „същ клас“ се добавя „се третират равностойно и“;\nв) точка 4 се изменя така:\n„4. планът е бил обявен в търговския регистър;“\nг) точка 6 се изменя така:\n„6. когато планът предвижда ново финансиране, то трябва да е необходимо за изпълнението на плана и да не засяга несправедливо интересите на кредиторите;“\nд) създават се т. 9 и 10:\n„9. когато има несъгласни с плана кредитори, планът няма да ги постави в по-неблагоприятно положение, отколкото биха били в случай на прилагане на реда на вземанията по чл. 722, ал. 1;\n10. прилагането му може да предотврати откриването на производство по несъстоятелност и да създаде условия за продължаване на дейността на търговеца.“\n2. Създават се нови ал. 3 – 5:\n„(3) По предложение на търговеца или с негово съгласие съдът може да утвърди плана за стабилизация, без да са налице условията по ал. 2, т. 2, в случай че:\n1. планът е одобрен от мнозинството от класове кредитори по чл. 789, ал. 1 с право на глас, включително от поне един клас от кредиторите по чл. 789, ал. 1, т. 1 – 3, а ако това е невъзможно, планът е одобрен от поне два от класовете кредитори по чл. 789, ал. 1 с право на глас, които в случай на прилагане на реда на вземанията по чл. 722, ал. 1 биха получили плащане;\n2. несъгласните с плана класове кредитори с право на глас са засегнати поне толкова благоприятно, колкото всеки друг клас от същия ранг, и по-благоприятно от всеки по-нисък клас;\n3. нито един клас кредитори не получава повече от дължимото по вземането му.\n(4) Кредиторът е неблагоприятно засегнат, когато стойността на неговото вземане се намалява в резултат от прилагането на плана за стабилизация.\n(5) Всеки кредитор, който не е съгласен с плана, може да направи писмено възражение срещу предложението за утвърждаване на плана за стабилизация в 7-дневен срок от обявяването на плана в търговския регистър, когато е допуснато нарушение на изискванията по ал. 2, т. 9 или ал. 3, т. 1, предложение второ. В такъв случай съдът назначава вещо лице за установяване стойността на предприятието/имуществото на търговеца и съответно – на вземанията, в случай на прилагане на реда на вземанията по чл. 722, ал. 1.“\n3. Досегашната ал. 3 става ал. 6 и в нея се създава изречение второ: „Жалбата срещу определението не спира изпълнението на утвърдения план за стабилизация.“\n4. Досегашната ал. 4 става ал. 7 и в нея думите „в търговския регистър, че е постъпила жалба“ се заменят с „търговския регистър постъпилата жалба“.\n5. Досегашната ал. 5 става ал. 8 и в нея след думите „се произнася“ се добавя „в 14-дневен срок“.\n§ 93.\n В чл. 791 се правят следните изменения и допълнения:\n1. Алинея 4 се изменя така:\n„(4) Планът е задължителен за съдружниците и акционерите, включително за едноличния собственик на капитала на търговеца. Актовете и сделките, извършени от тях в нарушение на утвърдения план за стабилизация, са недействителни.“\n2. Алинея 7 се изменя така:\n„(7) С влизането в сила на определението на съда за утвърждаване на плана се прекратяват правомощията на довереното лице освен в случаите, когато с определение на съда на довереното лице е възложено да упражнява надзор върху дейността на търговеца при изпълнението на плана за стабилизация.“\n3. В ал. 8, в изречение второ накрая се добавя „в 8-месечен срок“.\n4. Създава се ал. 9:\n„(9) С влизането в сила на определението на съда за утвърждаване на плана се прекратяват висящите производства по молби за откриване на производство по несъстоятелност за търговеца.“\n§ 94.\n В глава петдесет и седма се създава чл. 795а:\n„Защита на действия и сделки при стабилизация\nЧл. 795а. (1) В случай на несъстоятелност на търговеца, обявена след утвърждаване на плана за стабилизация, не могат да бъдат отменени или обявени за нищожни или недействителни при условията на чл. 645 – 647 по отношение на кредиторите на несъстоятелността:\n1. действията и сделките на търговеца, включени в утвърдения от съда план за стабилизация, чрез които се осигурява ново и междинно финансиране по смисъла на чл. 770, ал. 2, т. 1 и 2;\n2. действията и сделките на търговеца, в изпълнение на които са направени разходи по чл. 770, ал. 8 за договаряне и утвърждаване на плана за стабилизация;\n3. действията и сделките на търговеца, които са необходими за изпълнението на утвърдения план за преструктуриране и извършени в съответствие с него.\n(2) Сключването и изпълнението на сделки за предоставяне на ново и междинно финансиране на търговеца не може да бъде основание за реализиране на отговорност за вреди на кредиторите, доколкото друго не е предвидено в закона.\n(3) Вземанията на кредиторите, произтичащи от сключването и изпълнението на сделки във връзка с ново и междинно финансиране на търговеца, се удовлетворят след вземанията по чл. 789, ал. 1, т. 3 и преди вземанията по чл. 789, ал. 1, т. 4.“\n§ 95.\n В чл. 796 се правят следните изменения:\n1. В ал. 1, т. 2 думите „независимо дали производството е било спирано“ и запетаята пред тях се заличават.\n2. Алинея 2 се изменя така:\n„(2) С определението за утвърждаване на плана съдът прекратява производството по стабилизация и може да възложи на довереното лице да упражнява надзор върху дейността на търговеца във връзка с изпълнението на утвърдения план за стабилизация, като определя възнаграждението му.“\n§ 96.\n В чл. 797, ал. 2 думите „чл. 790, ал. 3 – 5“ се заменят с „чл. 790, ал. 6 – 8“.\n§ 97.\n В част пета се създава глава петдесет и девета с чл. 798 – 800:\n„Глава петдесет и девета\nПРОИЗВОДСТВО ПО СТАБИЛИЗАЦИЯ НА ПРЕДПРИЕМАЧА\nСубсидиарно приложение и особени правила\nЧл. 798. Доколкото в тази глава няма особени разпоредби, за производството по стабилизация на предприемача се прилагат съответно разпоредбите относно производството по стабилизация за едноличния търговец.\nКомпетентен съд\nЧл. 799. Компетентен съд в производството по стабилизация е окръжният съд по мястото на регистрация на предприемача, вписано не по-късно от 6 месеца преди подаването на молбата за откриване на производство по стабилизация, а в случай че предприемачът няма място на регистрация – по неговия постоянен адрес.\nВписване и обявяване на актове в производството по стабилизация\nЧл. 800. Актовете по чл. 767 в производството по стабилизация на предприемача се вписват или обявяват в информационната система за производство по несъстоятелност на Министерството на правосъдието.“\nДопълнителна разпоредба\n§ 98.\n Този закон въвежда изискванията на Директива (ЕС) 2019/1023 на Европейския парламент и на Съвета от 20 юни 2019 г. за рамките за превантивно преструктуриране, за опрощаването на задължения и забраната за осъществяване на дейност, за мерките за повишаване ефективността на производства по преструктуриране, несъстоятелност и опрощаване на задължения и за изменение на Директива (ЕС) 2017/1132 (ОВ, L 172/18 от 26 юни 2019 г.).\nПреходни и заключителни разпоредби\n§ 99.\n Заварените висящи производства по несъстоятелност се приключват по реда на този закон, доколкото друго не е предвидено.\n§ 100.\n Параграф 9 не се прилага за молби по чл. 625, подадени от длъжника преди влизането в сила на този закон.\n§ 101.\n (1) Насрочените първи събрания на кредитори, които не са проведени до влизането в сила на този закон, се отменят.\n(2) Когато до влизането в сила на този закон първото събрание на кредиторите е избрало постоянен синдик, същият се назначава от съда при наличие на останалите предпоставки за това.\n§ 102.\n Заварените производства по обжалване на заповедта на министъра на правосъдието за изключване от списъка на лицата, които може да бъдат назначавани за синдици, и тези по обжалване на определението по чл. 657, ал. 2 се приключват по досегашния ред.\n§ 103.\n (1) Осребряването и разпределението на имуществото на длъжника в заварените производства по несъстоятелност се извършва по реда на този закон.\n(2) Търговете, за провеждането на които е публикувано обявление, се довършват по досегашния ред.\n(3) Продажби чрез пряко договаряне или чрез посредник, за които е дадено разрешение от съда и има избран купувач, се довършват по досегашния ред.\n§ 104.\n Лице, което при влизането в сила на този закон, е вписано в утвърдения от министъра на правосъдието и обнародван в „Държавен вестник“ списък на лицата, които може да бъдат назначавани за синдици, но не отговаря на изискванията за стаж по този закон, запазва придобитата квалификация като синдик.\n§ 105.\n В 6-месечен срок от влизането в сила на този закон:\n1. Министерският съвет приема наредбата по чл. 761, ал. 3;\n2. министърът на правосъдието:\nа) утвърждава Етичния кодекс на синдиците и доверените лица по чл. 660, ал. 2 и издава наредбата по чл. 693а;\nб) привежда в съответствие с този закон наредбата по чл. 31, ал. 1 от Закона за търговския регистър и регистъра на юридическите лица с нестопанска цел;\nв) съвместно с министъра на икономиката и индустрията и министъра на финансите привежда в съответствие с този закон наредбата по чл. 655а, ал. 1.\n§ 106.\n В 6-месечен срок от влизането в сила на този закон министърът на правосъдието, министърът на икономиката и индустрията и министърът на иновациите и растежа съвместно изработват и публикуват практическите указания за изготвяне на план за стабилизация по чл. 770, ал. 9.\n§ 107.\n Агенцията по вписванията осигурява техническа възможност за прилагането на този закон в срок до 30 юни 2024 г.\n§ 108.\n В Гражданския процесуален кодекс (обн., ДВ, бр. 59 от 2007 г.; изм., бр. 50 от 2008 г.; Решение № 3 на Конституционния съд от 2008 г. – бр. 63 от 2008 г.; изм., бр. 69 от 2008 г., бр. 12, 19, 32 и 42 от 2009 г.; Решение № 4 на Конституционния съд от 2009 г. – бр. 47 от 2009 г.; изм., бр. 82 от 2009 г., бр. 13 и 100 от 2010 г.; Решение № 15 на Конституционния съд от 2010 г. – бр. 5 от 2011 г.; изм., бр. 45, 49 и 99 от 2012 г., бр. 15 и 66 от 2013 г., бр. 53 и 98 от 2014 г., бр. 50 от 2015 г., бр. 15 и 43 от 2016 г., бр. 8, 13, 63, 86, 96 и 102 от 2017 г., бр. 42 и 65 от 2018 г., бр. 38, 83, 98 и 100 от 2019 г., бр. 68, 98 и 110 от 2020 г., бр. 9 и 15 от 2021 г., бр. 15, 62 и 102 от 2022 г. и бр. 11 от 2023 г.) се създава чл. 516а:\n„Изпълнение върху дружествен дял на търговско дружество с променлив капитал\nЧл. 516а. (1) Запор върху дружествен дял на дружество с променлив капитал се налага чрез изпращане на запорно съобщение до дружеството. Дружеството незабавно вписва запора в книгата на съдружниците.\n(2) Запорът има действие от момента на връчването на запорното съобщение и обхваща всички имуществени права от дружествения дял.\n(3) Дружеството е длъжно в срока по чл. 508, ал. 1 да съобщи на съдебния изпълнител какви дружествени дялове притежава длъжникът, наложени ли са други запори и по какви претенции.\n(4) От получаването на запорното съобщение дружествените дялове преминават в разпореждане на съдебния изпълнител.\n(5) След налагането на запора взискателят може да поиска извършване на публична продан.\n(6) Съдебният изпълнител продава дружествените дялове по установения за тях начин. Той действа от свое име за сметка на длъжника.“\n§ 109.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94, 98, 100 и 101 от 2010 г., бр. 14, 31, 77 и 99 от 2011 г., бр. 26, 38, 40, 82, 94 и 99 от 2012 г., бр. 52, 98, 106 и 109 от 2013 г., бр. 1 от 2014 г.; Решение № 2 на Конституционния съд от 2014 г. – бр. 14 от 2014 г.; изм., бр. 18, 40, 53 и 105 от 2014 г., бр. 12, 14, 60, 61 и 94 от 2015 г., бр. 13, 42, 58, 62, 97 и 105 от 2016 г., бр. 58, 63, 85, 86, 92, 103 от 2017 г., бр. 7, 15, 27, 77 и 98 от 2018 г., бр. 17, 64, 83, 96 и 102 от 2019 г., бр. 18, 28, 34, 69, 104 и 105 от 2020 г., бр. 25, 56, 100 и 102 от 2022 г. и бр. 8 от 2023 г.) се правят следните изменения и допълнения:\n1. В чл. 168 се създава т. 8:\n„8. при погасяване на задълженията на едноличен търговец или предприемач, по отношение на който производството по несъстоятелност е прекратено поради изчерпване на масата на несъстоятелността, установено при условията и по реда на чл. 760ж от Търговския закон.“\n2. В чл. 189 ал. 1 – 4 се изменят така:\n„(1) Оздравителен план, план в производството по стабилизация на търговец или извънсъдебно споразумение в производството по несъстоятелност не може да предвижда намаляване, отсрочване и/или разсрочване на публични задължения без предварителното съгласие на министъра на финансите. В тези случаи разпоредбите на чл. 184 не се прилагат. В случаите по изречение първо министърът на финансите се произнася в двумесечен срок от получаване на искането заедно с плана за оздравяване или стабилизация или извънсъдебното споразумение, както и на положителното решение на Европейската комисия, когато такова се изисква по Закона за държавните помощи. Не се допуска преобразуване на публични задължения в акции и дялове от капитала на дружеството длъжник.\n(2) Министърът на финансите не дава съгласие по ал. 1, ако по отношение на намаляването, разсрочването или отсрочването на публичните задължения оздравителният план или извънсъдебното споразумение съдържат по-неблагоприятни условия, отколкото за задълженията към другите кредитори. Министърът на финансите не дава съгласие по ал. 1, ако по отношение намаляването, разсрочването или отсрочването на публичните задължения планът в производството по стабилизация предвижда по-неблагоприятни условия, отколкото за задълженията към кредиторите по чл. 789, ал. 1, т. 3, 4 и 5 от Търговския закон.\n(3) Не се допуска намаляване на главницата по публични държавни и общински задължения, освен ако е предвидено в план за стабилизация.\n(4) Намаляването на лихвените задължения по публични вземания се допуска само ако се поеме задължението погасяването на главницата да се извърши в определените от министъра на финансите срокове, освен ако е предвидено в план за стабилизация.“\n§ 110.\n В Закона за малките и средните предприятия (обн., ДВ, бр. 84 от 1999 г.; изм., бр. 80 и 92 от 2000 г., бр. 42 от 2001 г., бр. 28 от 2002 г., бр. 64 от 2004 г., бр. 34, 59 и 80 от 2006 г., бр. 53 от 2007 г., бр. 43 от 2008 г., бр. 82 от 2009 г., бр. 14 от 2015 г., бр. 17 от 2016 г., бр. 30 от 2018 г. и бр. 21 от 2020 г.) в чл. 7, ал. 1 се създава т. 14:\n„14. информира и консултира предприятия, които са застрашени от настъпване на неплатежоспособност, относно възможностите за установяване на финансови затруднения и предприемане на необходимите действия.“\n§ 111.\n В Закона за особените залози (обн., ДВ, бр. 100 от 1996 г.; изм., бр. 86 от 1997 г., бр. 42 от 1999 г., бр. 19 и 58 от 2003 г., бр. 34 и 43 от 2005 г., бр. 30, 34 и 80 от 2006 г., бр. 53, 59 и 108 от 2007 г., бр. 100 от 2008 г., бр. 24 от 2009 г., бр. 101 от 2010 г., бр. 38 от 2012 г., бр. 15 от 2013 г., бр. 107 от 2014 г., бр. 50 от 2015 г., бр. 50 и 105 от 2016 г., бр. 62 от 2017 г., бр. 65 от 2018 г., бр. 83 и 102 от 2019 г. и бр. 8 от 2022 г.) в чл. 43, ал. 1 се създава изречение второ: „Ако в срок до 6 месеца от откриване на производството по несъстоятелност на длъжника не е реализирано имуществото, предмет на изпълнението по изречение първо, то се предава на синдика и се реализира в производството по несъстоятелност.“\n§ 112.\n В Закона за съдебната власт (обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г., бр. 15, 24 и 32 от 2022 г.; Решение № 7 на Конституционния съд от 2021 г. – бр. 56 от 2022 г.; изм., бр. 62 от 2022 г. и бр. 11 и 48 от 2023 г.) се създава нов чл. 377а:\n„Чл. 377а. Висшият съдебен съвет предоставя за публикуване на Министерството на правосъдието информацията по член 24, параграф 2 от Регламент (ЕС) 2015/848 на Европейския парламент и на Съвета от 20 май 2015 г. относно производството по несъстоятелност (ОВ, L 141/19 от 5 юни 2015 г.), както и данни относно производствата по несъстоятелност, стабилизация и погасяване на задължения. Условията и редът за предоставяне на информацията се уреждат в наредба, издадена от Висшия съдебен съвет след съгласуване с министъра на правосъдието.“\n§ 113.\n В Кодекса за застраховането (обн., ДВ, бр. 102 от 2015 г.; изм., бр. 62, 95 и 103 от 2016 г., бр. 8, 62, 63, 85, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 17, 42 и 83 от 2019 г., бр. 26, 28 и 64 от 2020 г., бр. 21 от 2021 г. и бр. 16 и 25 от 2022 г.) в чл. 615, ал. 2 думите „и 13 – 15“ се заменят с „и 13, 16 и 17“.\nЗаконът е приет от 49-ото Народно събрание на 20 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5777"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164711",
    "meta": [],
    "text": "УКАЗ № 134\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за особените залози, приет от 49-ото Народно събрание на 19 юли 2023 г.\nИздаден в \nСофия на 25 юли 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за особените залози \n(обн., ДВ, бр. 100 от 1996 г.; изм., бр. 86 от 1997 г., бр. 42 от 1999 г., бр. 19 и 58 от 2003 г., бр. 34 и 43 от 2005 г., бр. 30, 34 и 80 от 2006 г., бр. 53, 59 и 108 от 2007 г., бр. 100 от 2008 г., бр. 24 от 2009 г., бр. 101 от 2010 г., бр. 38 от 2012 г., бр. 15 от 2013 г., бр. 107 от 2014 г., бр. 50 от 2015 г., бр. 50 и 105 от 2016 г., бр. 62 от 2017 г., бр. 65 от 2018 г., бр. 83 и 102 от 2019 г. и бр. 8 от 2022 г.)\n§ 1. \nВ чл. 4, ал. 1 се създава т. 9: \n„9. съвкупността от вписаните в регистъра на покритието активи от покритието, съгласно Закона за покритите облигации.“\n§ 2. \nВ чл. 22 се правят следните изменения и допълнения:\n1. В ал. 2 думите „по която се прилагат заявленията и приложените към тях документи“ и запетаята пред тях се заличават.\n2. Създава се нова ал. 3:\n„(3) Обстоятелствата и актовете по ал. 1 се обявяват без информацията, представляваща лични данни по смисъла на чл. 4, т. 1 от Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/ЕО (Общ регламент относно защитата на данните) (ОВ, L 119/1 от 4 май 2016 г.), с изключение на информацията, за която със закон се изисква да бъде обявена.“\n3. Създава се ал. 4: \n„(4) За залогодателя се води дело в електронна форма. В делото се прилагат заявленията, документите, удостоверяващи вписаните обстоятелства, обявените актове и други документи, които може да съдържат и лични данни.“\n4. Досегашната ал. 3 става ал. 5.\n5. Създава се ал. 6:\n„(6) Когато е посочен уникалният идентификатор на залогодателя, съдът, държавните органи, органите на местното самоуправление и местната администрация и лицата, на които е възложено упражняването на публична функция, организации, предоставящи обществени услуги, включително банките, нямат право да изискват доказването на обстоятелства и представянето на актове, които са вписани, съответно обявени, в Централния регистър на особените залози.“\n§ 3. \nВ чл. 23 ал. 2 се изменя така:\n„(2) Наредбата определя образците на заявления, посочва приложенията към тях за всеки вид вписване, заличаване или обявяване съгласно изискванията на закона, както и техническите изисквания към електронните документи.“\n§ 4. \nВ чл. 24 се правят следните изменения и допълнения: \n1. В ал. 1 изречение второ се изменя така: „Всеки има право на свободен и безплатен достъп до базата данни, съставляваща регистъра.“ \n2. Алинея 2 се изменя така:\n„(2) Агенцията по вписванията осигурява регистриран достъп до делото на залогодателя.“\n3. Създава се ал. 3:\n„(3) Достъпът по ал. 2 може да бъде предоставен в териториалните звена на агенцията след представяне на искане и документ за самоличност. Лицето, поискало достъп по електронен път, следва да се идентифицира чрез електронен подпис или чрез цифров сертификат, издаден от агенцията.“\n§ 5. \nВ чл. 24а се правят следните изменения и допълнения: \n1. Създава се нова ал. 1:\n„(1) Всеки може да иска и да извършва справка, както и да иска издаване на удостоверение за липсата или за наличието на вписано обстоятелство и за документите, въз основа на които са извършени вписванията.“\n2. Досегашните ал. 1, 2, 3 и 4 стават съответно ал. 2, 3, 4 и 5.\n§ 6. \nНаименованието на глава шеста се изменя така: „Регистърно производство“.\n§ 7. \nВ чл. 27 се правят следните изменения и допълнения:\n1. Заглавието се изменя така: „Заявление“.\n2. Алинея 1 се изменя така:\n„(1) Вписване, заличаване и обявяване се извършват въз основа на заявление по образец.“\n3. В ал. 2:\nа) създава се нова т. 2: \n„2. данни за залогодателя, по чиято партида се иска вписване, заличаване или обявяване;“\nб) досегашната т. 2 става т. 3 и се изменя така: \n„3. подлежащото на вписване обстоятелство, вписването, чието заличаване се иска, или подлежащия на обявяване акт;“\nв) досегашните т. 3 и 4 се отменят.\n4. Алинея 3 се изменя така: \n„(3) Вписване, заличаване и обявяване може да се заявяват от:\n1. длъжника, залогодателя, съответно от заложния кредитор – по договор за особен залог;\n2. купувача и продавача – по договор за продажба със запазване на собствеността до изплащане на цената;\n3. ползвателя и лизингодателя – по договор за лизинг;\n4. друго лице в предвидените в закон случаи;\n5. адвокат с изрично пълномощно, съставено съгласно изискванията на Закона за адвокатурата, за представителство пред агенцията.“\n5. Създава се нова ал. 4:\n„(4) Към заявлението се прилага декларация, подписана от заявителя по ал. 3, т. 1 – 4, за истинността на заявените обстоятелства.“\n6. Досегашните ал. 4, 5 и 6 стават съответно ал. 5, 6 и 7.\n7. Досегашната ал. 7 се отменя.\n8. Създава се ал. 8:\n„(8) Заявителят представя и заверени преписи от актовете, подлежащи на обявяване в Централния регистър на особените залози, в които личните данни, освен тези, които се изискват по закон, са заличени.“\n§ 8. \nВ чл. 27а се създават ал. 4 и 5:\n„(4) Представените от заявителя писмени документи по ал. 1 се съхраняват от агенцията за срок 10 години считано от датата на вписването, заличаването или обявяването. След изтичането на 10-годишния срок за съхранение те може да се унищожават, ако не подлежат на предаване в Националния архивен фонд. Редът и начинът за съхранение и унищожаване се определят от изпълнителния директор на агенцията.\n(5) По документите, подадени на хартиен носител, не се правят справки и не се издават удостоверения, освен в случаите на съдебен спор.“\n§ 9. \nВ чл. 27б, ал. 1 накрая се поставя запетая и се добавя „подписани с усъвършенстван електронен подпис, с усъвършенстван електронен подпис, основан на квалифицирано удостоверение за електронни подписи, или с квалифициран електронен подпис, съгласно изискванията на Регламент (ЕС) № 910/2014 на Европейския парламент и на Съвета от 23 юли 2014 г. относно електронната идентификация и удостоверителните услуги при електронни трансакции на вътрешния пазар и за отмяна на Директива 1999/93/ЕО (OB, L 257/73 от 28 август 2014 г.), и на Закона за електронния документ и електронните удостоверителни услуги“.\n§ 10.\n В чл. 27в се създава ал. 3:\n„(3) В случай на противоречие между текста на документа и превода на български език, предимство има преводът на български език.“\n§ 11.\n В чл. 27г се правят следните изменения и допълнения:\n1. В заглавието преди думата „актове“ се добавя „Вписване или заличаване въз основа на“.\n2. Досегашният текст става ал. 1 и в нея в изречение второ думата „обявяване“ се заменя със „заличаване“.\n3. Създава се ал. 2:\n„(2) За вписване или заличаване на запор от публичен изпълнител при Националната агенция за приходите върху имущество по чл. 4 Централният регистър на особените залози може да осъществява автоматичен обмен на информация с Националната агенция за приходите. Обхватът на информацията и редът за обмен се определят в наредбата по чл. 23.“\n§ 12.\n В чл. 27д думите „Закона за търговския регистър“ се заменят със „Закона за търговския регистър и регистъра на юридическите лица с нестопанска цел“.\n§ 13.\n В чл. 28 се правят следните изменения и допълнения:\n1. Алинея 2 се изменя така: \n„(2) Длъжностното лице по вписванията се произнася по заявленията за вписване, заличаване и обявяване незабавно след разглеждането им или след изпълнение на указанията по чл. 28а, ал. 4, освен ако със закон е предвидено друго.“\n2. В ал. 3:\nа) точка 6 се изменя така:\n„6. представена ли е декларацията по чл. 27, ал. 4;“\nб) създава се нова т. 7:\n„7. документите, които по силата на закон се съставят с нотариално удостоверен подпис или с нотариално удостоверен подпис и съдържание, са въведени в базата данни на Информационната система по чл. 28б от Закона за нотариусите и нотариалната дейност и дали представените документи съответстват на въведените данни за тях в Информационната система;“\nв) досегашната т. 7 става т. 8.\n§ 14.\n В чл. 28а се правят следните изменения и допълнения:\n1. Създава се нова ал. 4:\n„(4) Когато към заявлението за вписване, заличаване или обявяване не са приложени всички документи, които се изискват по закон, или когато не е платена дължимата държавна такса, длъжностното лице по вписванията дава указания на заявителя за отстраняване на нередовността. Указанията се оповестяват по персоналната партида на залогодателя, а когато за съответния залогодател не е открита партида – на централната страница за вход в Централния регистър на особените залози. В случаите, когато заявителят е посочил електронна поща, указанията се изпращат и на нея. В срок до три работни дни от даването на указанията заявителят може да представи съответните документи чрез заявление по образец, определен с наредбата по чл. 23. Длъжностното лице по вписванията постановява отказ, ако указанията не са изпълнени в срок.“\n2. Досегашната ал. 4 става ал. 5 и се изменя така:\n„(5) Вписването, заличаването и обявяването се смятат за извършени в деня на подаване на заявлението, включително при вписване, заличаване и обявяване, постановени след указания или след отмяна на отказ от съда.“\n§ 15.\n Създава се нов чл. 29а:\n„Ново заявление\nЧл. 29а. (1) При отказ за извършване на исканото вписване, заличаване или обявяване заявителят може да подаде ново заявление за вписване, съответно за заличаване на същото обстоятелство, или за обявяване на същия акт. Новото заявление се разглежда по реда на постъпването му.\n(2) При подаването на ново заявление заявителят може да се ползва от представените вече документи, приложени към заявлението, по което е постановен отказ, като посочи номера на заявлението и вида на документите. В тези случаи заявителят представя нова декларация по чл. 27, ал. 4 и заплаща отново съответната държавна такса.“\n§ 16.\n Досегашният чл. 29а става чл. 29б.\n§ 17.\n В глава шеста се създава чл. 31а:\n„Взаимодействие с други регистри и информационни системи \nЧл. 31а. (1) Националните и ведомствените регистри и информационни системи, поддържащи информация за лицата – заявители, и за лицата, чиито данни подлежат на вписване по чл. 26, осигуряват безплатен достъп по електронен път на Централния регистър за особените залози до данни, вписани в тези регистри и информационни системи. \n(2) За осъществяване на функциите си Централният регистър за особените залози има безплатен достъп до следните вътрешни и външни регистри и ведомствени информационни системи: \n1. Търговски регистър и регистър на юридическите лица с нестопанска цел; \n2. Регистър БУЛСТАТ; \n3. Имотен регистър; \n4. Единната система за гражданска регистрация и административно обслужване на населението (ЕСГРАОН); \n5. Регистър „Български документи за самоличност“;\n6. Единен регистър на чужденци – по чл. 54, ал. 1 от Закона за чужденците в Република България;\n7. други регистри и информационни системи.\n(3) Достъпът до регистър „Български документи за самоличност“ и до Единния регистър на чужденците се осъществява посредством платформата за междурегистров обмен Regix.\n(4) Информационната система, поддържаща Регистъра на превозните средства по чл. 165, ал. 1, т. 6 от Закона за движението по пътищата, осигурява безплатен достъп по електронен път на Централния регистър на особените залози до данни на пътни превозни средства по чл. 4, ал. 1, т. 1.“\n§ 18.\n Създава се глава десета с чл. 53 и 54:\n„Глава десета\nАДМИНИСТРАТИВНОНАКАЗАТЕЛНИ РАЗПОРЕДБИ\nНарушения и глоби\nЧл. 53. За нарушение на чл. 22, ал. 6 виновните длъжностни лица се наказват с глоба от 100 до 500 лв.\nУстановяване на нарушения и налагане на глоби\nЧл. 54. (1) Нарушенията се установяват с актове, съставени от длъжностни лица, определени от изпълнителния директор на агенцията, а наказателните постановления се издават от изпълнителния директор на агенцията или от оправомощени от него длъжностни лица.\n(2) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.“\n§ 19.\n В преходните и заключителните разпоредби на Закона за изменение и допълнение на Закона за особените залози (обн., ДВ, бр. 105 от 2016 г., изм., бр. 65 от 2018 г., бр. 102 от 2019 г. и бр. 8 от 2022 г.) се правят следните изменения и допълнения: \n1. В § 50: \nа) в ал. 1 – 3 навсякъде думите „1 януари 2023 г.“ се заменят с „1 юли 2023 г.“;\nб) създават се ал. 4 – 7:\n„(4) До 30 юни 2023 г. Централният регистър на особените залози към министъра на правосъдието предоставя безвъзмездно на Агенцията по вписванията в електронна форма пълните данни за вписаните в текстови формат обстоятелства, както и електронните образи на документите, въз основа на които са извършени вписванията. \n(5) При подаване на заявление след 1 юли 2023 г. за вписване, заличаване или обявяване в Централния регистър на особените залози към Агенцията по вписванията длъжностното лице по вписванията служебно открива персонална електронна партида на залогодателя, като извлича вписаните данни и електронни образи на документи, предоставени по реда на ал. 4. До изтичането на срока по чл. 30, ал. 2 персоналната електронна партида на залогодателя съдържа пълните данни, предоставени на Агенцията по вписванията по реда на ал. 4.\n(6) Агенцията по вписванията издава справки и удостоверения за вписаните в Централния регистър на особените залози към министъра на правосъдието обстоятелства въз основа на предоставените по реда на ал. 4 данни в електронна форма.\n(7) Предоставените от Централния регистър на особените залози към министъра на правосъдието по реда на ал. 4 в електронна форма данни за вписани обстоятелства и електронни образи на документи, въз основа на които са извършени вписванията, се считат за верни до доказване на противното.“\n2. В § 52, в ал. 1 и 4 думите „1 януари 2023 г.“ се заменят с „1 юли 2023 г.“.\n3. В § 54 думите „1 януари 2023 г.“ се заменят с „1 юли 2023 г.“.\nЗаключителни разпоредби\n§ 20.\n В Закона за регистър БУЛСТАТ (обн., ДВ, бр. 39 от 2005 г.; изм., бр. 105 от 2005 г., бр. 34 от 2006 г., бр. 42 от 2007 г., бр. 82 и 95 от 2009 г., бр. 28 от 2011 г., бр. 38 от 2012 г., бр. 15 от 2013 г., бр. 12 от 2015 г., бр. 8 и 74 от 2016 г., бр. 85 от 2017 г., бр. 27 и 57 от 2018 г., бр. 94 от 2019 г., бр. 94 от 2020 г., бр. 19 от 2021 г. и бр. 16 от 2022 г.) в чл. 3, ал. 1, т. 11 след думата „осигурители“ се добавя „или залогодатели по смисъла на Закона за особените залози“.\n§ 21.\n Законът влиза в сила от 1 юли 2023 г., с изключение на § 19, т. 1, буква „а“ и т. 2 и 3, които влизат в сила от 1 януари 2023 г.\nЗаконът е приет от 49-ото Народно събрание на 19 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5706"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164952",
    "meta": [],
    "text": "УКАЗ № 133\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за здравното осигуряване, приет от 49-ото Народно събрание на 19 юли 2023 г.\nИздаден в \nСофия на 25 юли 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за здравното осигуряване \n(обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г. и бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г., бр. 18, 32 и 62 от 2022 г. и бр. 8 и 13 от 2023 г.)\n§ 1. \nВ чл. 19, ал. 5, изречение първо накрая се добавя „до избирането на нов управител“, а изречение второ се заличава.\nПреходни и заключителни разпоредби\n§ 2. \nКогато до влизането в сила на този закон предсрочно е прекратен мандатът на управителя на Националната здравноосигурителна каса от Народното събрание и не е прието решение за избор на нов управител на Националната здравноосигурителна каса и е възложено на подуправителя на НЗОК да изпълнява временно длъжността управител на НЗОК при условията, по реда и в сроковете по досегашния ред, надзорният съвет на Националната здравноосигурителна каса възлага незабавно на подуправителя на Националната здравноосигурителна каса временно да изпълнява длъжността управител на Националната здравноосигурителна каса до избора на нов управител на Националната здравноосигурителна каса от Народното събрание, считано от 12 юли 2023 г.\n§ 3. \nЗаконът влиза в сила от 12 юли 2023 г.\nЗаконът е приет от 49-ото Народно събрание на 19 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5687"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164810",
    "meta": [],
    "text": "УКАЗ № 138\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Договор между Република България и Асоциация Еврика АИСБЛ за Консорциум „Европейско партньорство за иновативни малки и средни предприятия“, приет от 49-ото Народно събрание на 19 юли 2023 г.\nИздаден в \nСофия на 26 юли 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Договор между Република България и Асоциация Еврика АИСБЛ за Консорциум „Европейско партньорство за иновативни малки и средни предприятия“\nЧлен единствен.\n Ратифицира Договора между Република България и Асоциация Еврика АИСБЛ за Консорциум „Европейско партньорство за иновативни малки и средни предприятия“, подписан на 10 януари 2023 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 19 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5703"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164809",
    "meta": [],
    "text": "УКАЗ № 137\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Договора за предоставяне на безвъзмездни средства, Проект 101055476 – InnovativeSMEs, между Република България и Европейската изпълнителна агенция за иновации и МСП (EISMEA), приет от 49-ото Народно събрание на 19 юли 2023 г.\nИздаден в \nСофия на 26 юли 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Договора за предоставяне на безвъзмездни средства, Проект 101055476 – InnovativeSMEs, между Република \nБългария и Европейската изпълнителна\n агенция за иновации и МСП (EISMEA)\nЧлен единствен.\n Ратифицира Договора за предоставяне на безвъзмездни средства, Проект 101055476 – InnovativeSMEs, между Република България и Европейската изпълнителна агенция за иновации и МСП (EISMEA), подписан на 10 януари 2023 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 19 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5702"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164721",
    "meta": [],
    "text": "УКАЗ № 139\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за българските лични документи, приет от 49-ото Народно събрание на 19 юли 2023 г.\nИздаден в \nСофия на 26 юли 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за българските лични документи \n(обн., ДВ, бр. 93 от 1998 г.; изм. бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г., бр. 35, 47, 82 и 102 от 2009 г., бр. 26 и 100 от 2010 г., бр. 9 и 23 от 2011 г.; Решение № 2 на Конституционния съд от 2011 г. – бр. 32 от 2011 г.; изм. бр. 55 от 2011 г.; бр. 21, 42 и 75 от 2012 г., бр. 23 и 70 от 2013 г., бр. 53 от 2014 г., бр. 14, 79 и 80 от 2015 г., бр. 33, 81, 97 и 101 от 2016 г., бр. 85 и 97 от 2017 г., бр. 14 и 24 от 2018 г., бр. 1, 12, 17, 24, 34, 58 и 101 от 2019 г., бр. 60, 69, 98 и 101 от 2020 г., бр. 21 от 2021 г., бр. 32 от 2022 г. и бр. 8 от 2023 г.)\n§ 1. \nВ чл. 3 се създава ал. 5:\n„(5) Административните органи, организациите, предоставящи обществени услуги, лицата, осъществяващи публични функции, и органите на съдебната власт могат да изискват представянето на документ за самоличност единствено за удостоверяване обстоятелствата по ал. 1\n–\n4, като нямат право да изискват и да събират копия от българските лични документи по чл. 1, ал. 5, освен ако снемането на копия е изрично предвидено в специален закон като тяхно задължение за идентификация на определени категории физически лица.“\n§ 2. \nВ чл. 9 се правят следните изменения и допълнения:\n1. В ал. 2, изречение второ думите „от едно населено място в друго населено място“ се заменят с „от населено място в една област в населено място в друга област“.\n2. В ал. 4 след думата „издал“ се поставя запетая и се добавя „а когато лицето се намира в чужбина – на съответното задгранично представителство на Република България, което го предава на органа, който го е издал“.\n§ 3. \nВ чл. 10, ал. 1 след думата „издал“ се поставя запетая и се добавя „а когато лицето се намира в чужбина – на съответното задгранично представителство на Република България“.\n§ 4. \nВ чл. 13, ал. 3 т. 3 се отменя.\n§ 5. \nВ чл. 14, ал. 1 се създава т. 11:\n„11. временен паспорт за окончателно напускане на Република България.“\n§ 6. \nВ чл. 18 се правят следните изменения и допълнения: \n1. В ал. 1 т. 10 се отменя. \n2. Създава се т. 12:\n„12. адрес на електронна поща.“\n§ 7. \nВ чл. 18а, ал. 3 думата „името“ и запетаята след нея се заличават.\n§ 8. \nВ чл. 20а се правят следните изменения и допълнения:\n1. В ал. 2 след думите „по ал. 1“ се поставя запетая, добавя се „с изключение на този в документите за пребиваване по чл. 59, ал. 4“ и се поставя запетая.\n2. Алинея 3 се изменя така:\n„(3) Електронният носител на информация на документите за пребиваване по чл. 59, ал. 4 съдържа данните по чл. 20, ал. 2.“\n§ 9. \nВ чл. 21 се правят следните изменения и допълнения: \n1. Алинея 1 се изменя така: \n„(1) Имената на чужденците в българските лични документи се изписват, както са изписани в документите им за задгранично пътуване, с които са влезли в Република България. Когато чужденците, получили убежище, статут на бежанец или хуманитарен статут, не притежават такива документи, имената им се изписват така, както ги посочат в подписана от тях декларация пред компетентния орган.“\n2.Създава се ал. 4:\n„(4) Имената на лицата по ал. 1 в българските лични документи се подреждат в следния ред: фамилно/фамилни име/имена и друго/други име/имена, без съкращения, освен когато тяхната дължина превишава предвидената техническа възможност.“\n§ 10.\n В чл. 26, ал. 2 т. 2 се отменя.\n§ 11. \nВ чл. 29, ал. 2 думите „получаване на удостоверение за това“ се заменят с „вписване на данните за получено или възстановено гражданство в Националната база данни „Население“. \n§ 12. \nВ чл. 31а се правят следните изменения и допълнения:\n1. В ал. 4 т. 2 се отменя.\n2. Създава се нова ал. 5:\n„(5) Когато заявителят не притежава документ по чл. 13, ал. 1 – 3, с който да удостовери самоличността си, както и когато заявителят е лице от 14- до 18-годишна възраст с родител, за когото липсват данни в Националния автоматизиран информационен фонд за българските лични документи – „Национален регистър на българските лични документи“, се представя удостоверителен документ за раждане.“\n3. Досегашните ал. 5, 6 и 7 стават съответно ал. 6, 7 и 8.\n§ 13. \nВ чл.41, ал. 3 т. 2 се отменя.\n§ 14.\n В чл. 46 се правят следните изменения и допълнения: \n1. Досегашният текст става ал. 1 и в нея т. 2 се отменя. \n2. Създава се ал. 2:\n„(2) Когато заявителят не притежава документ по чл. 13, ал. 1 – 3, с който да удостовери самоличността си, както и когато заявителят е лице под 18-годишна възраст с родител, за когото липсват данни в Националния автоматизиран информационен фонд за българските лични документи – „Национален регистър на българските лични документи“, се представя удостоверителен документ за раждане.“\n§ 15. \nВ чл. 49, ал. 1 се създава т. 9:\n„9. за които основанието за издаване или ползване на дипломатически или служебен паспорт е отпаднало, при условие че същото право не е възникнало отново в тримесечен срок.“\n§ 16. \nВ чл. 51 се правят следните изменения и допълнения:\n1. В ал. 7 думите „до 90 дни“ се заменят с „до 75 дни“.\n2. Алинея 8 се изменя така:\n„(8) Свидетелство за управление на моторно превозно средство се издава при ускорена услуга – до три работни дни от приемането на заявлението. Услугата се осъществява след извършване на проверка в мрежата за автоматизиран обмен на данни, като при невъзможност да бъде изпълнена същата се трансформира в бърза или обикновена. Заявлението се подава само в звената „Пътна полиция“ при Столичната дирекция на вътрешните работи или областна дирекция на Министерството на вътрешните работи при подмяна на свидетелство за управление на моторно превозно средство поради:\n1. придобиване на правоспособност за управление на моторно превозно средство от нова категория, или\n2. възстановяване на правоспособност на водач, на когото са отнети всички контролни точки, или\n3. възстановяване на правоспособност на водач, който се е отказал от притежавани от него категории, или\n4. изтичане на срока на валидност и при вече изтекъл срок на валидност, или\n5. подмяна на стар образец свидетелство за управление с нов, или\n6. промяна в данните на водача, отнасящи се до смяна на фамилия и транслитерация, както и при издаване на дубликат.“\n3. Създава се ал. 10:\n„(10) Свидетелството за управление на моторно превозно средство се получава лично, а по изключение, когато заявлението е било подадено лично – от упълномощено лице след представяне на нотариално заверено изрично пълномощно или от лице, чиито данни са посочени от заявителя пред длъжностното лице в заявлението при подаването му.“\n§ 17. \nВ чл. 53, ал. 1 т. 3 се отменя.\n§ 18. \nВ чл. 54 думите „ал. 1, т. 3, 7 и 8“ се заменят с „ал. 1, т. 7 и 8“.\n§ 19. \nВ чл. 63а ал. 4 се изменя така: \n„(4) Заявлението за издаване на документите по ал. 1 на непълнолетни се подава лично и в присъствието на родител или представител по чл. 25 от Закона за убежището и бежанците, който полага подпис в заявлението. Заявлението за издаване на документите по ал. 1 на поставени под запрещение се подава лично и в присъствието на настойник или попечител, който полага подпис в заявлението.“\n§ 20. \nВ чл. 63б ал. 2 се изменя така:\n„(2) Картата на бежанец, картата на чужденец, получил убежище, и картата на чужденец с хуманитарен статут се получава от:\n1. родител\nили попечител – за непълнолетните лица;\n2. представител по чл. 25 от Закона за убежището и бежанците – за непридружените\nнепълнолетни лица;\n3. настойник или попечител – за поставените под запрещение лица.“\n§ 21.\n Член 82 се изменя така:\n„Чл. 82. (1) За административни нарушения, установени в момента на извършването им, на мястото на нарушението може да бъде наложена с фиш глоба в минималния размер, посочен в административнонаказателната разпоредба за съответното нарушение. Издаденият за наложената глоба фиш трябва да съдържа следните данни: самоличността на служителя, наложил глобата; самоличността на нарушителя, мястото и времето на нарушението, нарушените разпоредби, размера на глобата, срока, сметката и начините за доброволно заплащане. Фишът се подписва от служителя, наложил глобата, и от нарушителя, когато е съгласен да плати глобата. Образци на бланки на фиш се утвърждават от ръководителите на ведомствата по чл. 1, ал. 2.\n(2) На лице, което оспорва извършеното от него нарушение или размера на наложената му глоба или откаже да подпише фиша, се съставя акт за установяване на административно нарушение.\n(3) При повторно нарушение се съставя акт за установяване на административно нарушение.\n(4) Издаден фиш, глобата по който не е платена доброволно в 7-дневен срок от датата на издаването му, се смята за влязло в сила наказателно постановление и се изпраща за събиране на публичния изпълнител.“\n§ 22. \nВ чл. 84 ал. 3 се изменя така:\n„(3) Установяването на нарушенията, издаването на предупрежденията по чл. 28 от Закона за административните нарушения и наказания, резолюциите за прекратяване на административнонаказателното производство, наказателните постановления и обжалването им се извършват по реда, определен в\nЗакона за административните нарушения и наказания.“\n§ 23. \nНавсякъде в закона думите „транспорта, информационните технологии и съобщенията“ се заменят с „транспорта и съобщенията“. \nПреходни и заключителни разпоредби\n§ 24. \n(1) До създаването на технически и организационни условия за издаване на български лични документи съгласно изискванията на Регламент (ЕС) 2019/1157 на Европейския парламент и на Съвета от 20 юни 2019 г. относно повишаване на сигурността на личните карти на гражданите на Съюза и на документите за пребиваване, издавани на гражданите на Съюза и на членовете на техните семейства, които упражняват правото си на свободно движение (ОВ, L 188/67 от 12 юли 2019 г.), наричан по-нататък „Регламент (ЕС) 2019/1157“, се прилага действащото до влизането в сила на този закон законодателство.\n(2) Личните карти, които не отговарят на изискванията на Регламент (ЕС) 2019/1157, включително издадените след 2 август 2021 г., са със срок на валидност до 2 август 2031 г., ако срокът им на валидност не е изтекъл преди това.\n(3) Картите за пребиваване на членове на семейството на граждани на Съюза, които не са граждани на държава членка, които упражняват правото си на свободно движение, които не отговарят на изискванията на чл. 7 от Регламент (ЕС) 2019/1157, включително издадените след 2 август 2021 г., са със срок на валидност до 3 август 2026 г., ако срокът им на валидност не е изтекъл преди това.\n§ 25. \n(1) До създаването на технически и организационни условия за издаване на паспорти със срок на валидност 10 години съгласно чл. 36, ал. 1 се издават паспорти със срок на валидност 5 години.\n(2) Българските лични документи с възможност за включване на удостоверение за електронна идентичност се издават след създаването на технически и организационни условия за това.\n(3) Временната карта за самоличност по чл. 13, ал. 2 се издава след създаването на технически и организационни условия за това.\n§ 26.\n В Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 97 и 109 от 2007 г., бр. 36, 43, 69, 88 и 102 от 2008 г., бр. 74, 75, 82 и 93 от 2009 г., бр. 54, 98 и 100 от 2010 г., бр. 10, 19, 39 и 48 от 2011 г.; Решение № 1 на Конституционния съд от 2012 г. – бр. 20 от 2012 г.; изм., бр. 47, 53, 54, 60 и 75 от 2012 г., бр. 15 и 68 от 2013 г., бр. 53 и 107 от 2014 г., бр. 14, 19, 37, 79, 92, 95, 101 и 102 от 2015 г., бр. 13, 50, 81, 86, 98 и 101 от 2016 г., бр. 9, 11, 54, 58, 77 и 97 от 2017 г., бр. 2, 7, 17, 55, 59, 62, 77, 86 и 105 от 2018 г., бр. 13, 17 и 60 от 2019 г., бр. 51, 60, 69, 71, 104 и 109 от 2020 г., бр. 18 и 23 от 2021 г.; Решение № 3 на Конституционния съд от 2021 г. – бр. 26 от 2021 г.; изм., бр. 80 от 2021 г.; Решение № 11 на Конституционния съд от 2021 г. – бр. 84 от 2021 г.; изм., бр. 102 от 2022 г., бр. 14 от 2023 г.; Решение № 6 на Конституционния съд от 2023 г. – бр. 59 от 2023 г.) в чл. 151 ал. 9 се изменя така:\n„(9) При издаване на дубликат или при подмяна на българско свидетелство за управление на моторно превозно средство или на свидетелство за управление на моторно превозно средство, издадено от друга държава, не се изисква копие от документ за завършено образование, а от българските граждани, пребиваващи в друга държава извън Европейския съюз, не се изисква попълване на декларация по чл. 151, ал. 5 за удостоверяване на обичайно пребиваване в Република България. Подмяна на свидетелство за управление на моторно превозно средство се извършва при изтичане срока на валидност, при подмяна на стар образец с нов и при промяна в данните на водача и при замяна на чуждо свидетелство за управление на моторно превозно средство. Дубликат на свидетелството за управление на моторно превозно средство се издава при повреждане, унищожаване, изгубване или кражба.“\n§ 27. \nПараграф 2, т. 1, § 17 и 18 влизат в сила от 1 септември 2023 г.\nЗаконът е приет от 49-ото Народно събрание на 1\n9\n юли 20\n2\n3\nг. и е подпечатан с официалния печат на Народното събрание.\nПредседател на Народното събрание: \nРосен Желязков\n5707"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164824",
    "meta": [],
    "text": "УКАЗ № 136\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за пазарите на финансови инструменти, приет от 49-ото Народно събрание на 18 юли 2023 г.\nИздаден в \nСофия на 26 юли 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за пазарите на финансови инструменти \n(обн., ДВ, бр. 15 от 2018 г.; попр., бр. 16 от 2018 г.; изм., бр. 24 и 98 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г., бр. 16, 25 и 51 от 2022 г. и бр. 8 от 2023 г.)\n§ 1. \nВ чл. 4 в текста преди т. 1 накрая се поставя запетая и се добавя „включително, когато са издадени чрез технологията на децентрализирания регистър“.\n§ 2. \nВ чл. 13, ал. 4, т. 1 накрая се поставя запетая и се добавя „освен ако е реабилитирано“. \n§ 3. \nВ чл. 71, ал. 7 думата „споразумението“ се заменя с „договорът“. \n§ 4. \nВ чл. 158, ал. 1, т. 2 накрая се поставя запетая и се добавя „освен ако са реабилитирани“.\n§ 5. \nВ чл. 191в, ал. 4 думите „чл. 9, параграф 7, ал. 2 и 3 и параграфи 8 – 10 и чл. 10, параграф 2 и параграфи 6 – 10 от“ се заличават.\n§ 6. \nВ чл. 198, ал. 1, т. 3 след думите „определена позиция“ се добавя „временно или постоянно“ и се поставя запетая.\n§ 7. \nВ чл. 202, ал. 1 думата „ако“ се заменя с „когато“, а след думите „на централен компетентен орган“ се добавя „или на съответния централен компетентен орган на друга държава членка“.\n§ 8. \nВ част втора се създава дял седми „Пазарни инфраструктури, основани на технологията на децентрализирания регистър“ с глава двадесет и първа „в“ „Пазарни инфраструктури, основани на технологията на децентрализирания регистър“ с чл. 227т – 227х: \n„ДЯЛ СЕДМИ \nПАЗАРНИ ИНФРАСТРУКТУРИ, ОСНОВАНИ НА ТЕХНОЛОГИЯТА НА ДЕЦЕНТРАЛИЗИРАНИЯ РЕГИСТЪР\nГлава двадесет и първа „в“\nПАЗАРНИ ИНФРАСТРУКТУРИ, ОСНОВАНИ НА ТЕХНОЛОГИЯТА НА ДЕЦЕНТРАЛИЗИРАНИЯ РЕГИСТЪР\nРаздел I \nОбщи положения\nОбщи положения\nЧл. 227т. (1) Пазарните инфраструктури, основани на технологията на децентрализирания регистър, определени съгласно чл. 2, т. 5 от Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014, (ЕС) № 909/2014 и Директива 2014/65/ЕС (ОВ, L 151/1 от 2 юни 2022 г.), наричан по-нататък „Регламент (ЕС) 2022/858“, допускат до търговия и/или регистрират в системи за сетълмент само финансови инструменти, основани на технологията на децентрализирания регистър, при спазване на ограниченията, предвидени в чл. 3 от същия регламент.\n(2) Специалните разрешения и освобождаванията, издадени от комисията по реда на този дял, са валидни на територията на Европейския съюз за период до 6 години считано от датата на издаването на съответното специално разрешение или освобождаване съгласно чл. 8, параграф 11, чл. 9, параграф 11 и чл. 10, параграф 11 от Регламент (ЕС) 2022/858 и само за срока на пилотната уредба по същия регламент. \nКомпетентен орган\nЧл. 227у. (1) Комисията за финансов надзор e компетентен орган по смисъла на чл. 12 от Регламент (ЕС) 2022/858.\n(2) Комисията за финансов надзор упражнява правомощията на компетентен орган по чл. 3, параграф 6, чл. 4, параграфи 2 и 3, чл. 5, параграфи 2 – 9, чл. 6, чл. 7, параграф 4, ал. 3, параграф 6, ал. 3 и параграф 7, ал. 3, изречение последно, чл. 8 – 10 и чл. 11, параграфи 2 и 3 от Регламент (ЕС) 2022/858. \n(3) Комисията за финансов надзор упражнява предоставените й правомощия на компетентен орган по Регламент (ЕС) 2022/858 и взема съответните решения по предложение на заместник-председателя. \n(4) Заместник-председателят упражнява правомощията на компетентен орган по Регламент (ЕС) 2022/858 с изключение на тези, които са предоставени в изричната компетентност на комисията. \n(5) Комисията за финансов надзор е компетентен орган за сътрудничество с другите компетентни органи по Регламент (ЕС) 2022/858.\nРаздел II \nСпециални разрешения, изисквания и освобождавания по чл. 8, параграф 11, чл. 9, параграф 11 и чл. 10, параграф 11 от Регламент (ЕС) 2022/858\nСпециални разрешения и извършване на дейност\nЧл. 227ф. (1) Комисията за финансов надзор издава, отказва да издаде, изменя и отнема специално разрешение за управление на многостранна система за търговия, основана на технологията на децентрализирания регистър, специално разрешение за управление на системи за сетълмент, основани на технологията на децентрализирания регистър, специално разрешение за управление на системи за търговия и сетълмент, основани на технологията на децентрализирания регистър, на юридическо лице със седалище и адрес на управление на територията на Република България, което отговаря на изискванията на Регламент (ЕС) 2022/858 и на актовете по прилагането му. В специалното разрешение се посочват предоставените освобождавания, компенсаторните мерки и евентуалните по-ниски прагове, определени от комисията съгласно чл. 3, параграф 6 от Регламент (ЕС) 2022/858.\n(2) Освобождаванията по ал. 1 не се прилагат за пазарна инфраструктура, основана на технологията на децентрализирания регистър, която функционира извън пилотната уредба по Регламент (ЕС) 2022/858. \n(3) Комисията за финансов надзор извършва уведомяванията до ЕОЦКП, предвидени в изискванията на Регламент (ЕС) 2022/858. \nИзисквания при извършване на дейност\nЧл. 227х. При извършване на своята дейност пазарните инфраструктури, основани на технологията на децентрализирания регистър, получили специално разрешение по чл. 227ф, ал. 1, спазват изискванията на този закон, на Регламент (ЕС) 2022/858 и на актовете по тяхното прилагане, насоките, приети от ЕОЦКП, за които комисията е взела решение за прилагането им съгласно чл. 13, ал. 1, т. 26 от Закона за Комисията за финансов надзор, както и останалото приложимо към дейността им законодателство.“ \n§ 9. \nСъздава се чл. 277в:\n„Принудителни административни мерки спрямо лица, получили специални разрешения за управление на пазарни инфраструктури, основани на технологията на децентрализирания регистър, техни служители и членове на управителните или контролните им органи \nЧл. 277в. (1) Когато установи, че лице, получило специално разрешение за управление на пазарна инфраструктура, основана на технологията на децентрализирания регистър, неговите служители или членове на управителен или контролен орган на лице, получило специално разрешение за управление на пазарна инфраструктура, основана на технологията на децентрализирания регистър, са извършили или извършват дейност в нарушение на този закон, на Регламент (ЕС) 2022/858 и на актовете по тяхното прилагане, както и когато са застрашени интересите на инвеститорите, целостта на пазара или финансовата система:\n1. заместник-председателят може да приложи мярката по чл. 276, ал. 1, т. 1; \n2. Комисията за финансов надзор може:\nа) да приложи компенсаторни мерки, включително посочените в насоките на ЕОЦКП по чл. 4, параграф 6 и чл. 5, параграф 12 от Регламент (ЕС) 2022/858; \nб) да изиска предприемането на корективни мерки по чл. 11, параграф 3, изречение първо от Регламент (ЕС) 2022/858;\nв) да назначи независим одитор, който да извърши независим одит на процедурите в областта на информационните технологии и киберсигурността на пазарна инфраструктура, основана на технологията на децентрализирания регистър, като разходите са за сметка на проверяваното лице;\nг) да приложи мярката по чл. 276, ал. 1, т. 3.\n(2) Комисията за финансов надзор и заместник-председателят могат да приложат мерките по чл. 276, ал. 1, т. 1 и 3 и спрямо лице, което извършва дейност като пазарна инфраструктура, основана на технологията на децентрализирания регистър, без да притежава специално разрешение по чл. 227ф.“\n§ 10.\n В чл. 279 навсякъде след думите „чл. 277а, ал. 1, т. 1“ съюзът „и“ се заменя със запетая, след думите „чл. 277б, ал. 1, т. 1“ се добавя „и чл. 277в, ал. 1, т. 1“, а след думите „чл. 277б, ал. 1, т. 2“ се поставя запетая и се добавя „чл. 277в, ал. 1, т. 2“.\n§ 11.\n В чл. 290 се правят следните изменения и допълнения:\n1. В ал. 1:\nа) в т. 1 след думите „член 14, ал. 2“ се добавя „чл. 63, ал. 4“ и се поставя запетая, а след думите „чл. 130“ думите „ал. 2“ се заличават; \nб) в т. 2 след думите „чл. 54, ал. 1 и 2“ се добавя „чл. 69, ал. 3“ и се поставя запетая, а думите „чл. 130, ал. 1“ и запетаята след тях се заличават;\nв) в т. 3 думите „чл. 7, параграф 1, изречение първо“ се заменят с „чл. 7, параграф 1, ал. 1“, а думите „чл. 20, параграф 1, чл. 20, параграф 2, изречение първо“ се заменят с „чл. 20, параграф 1 и параграф 2, изречение първо“; \nг) в т. 4 думите „чл. 13а, ал. 1“ и запетаята след тях се заличават, думите „чл. 63, ал. 4“ и запетаята след тях се заличават, а след числото „69“ се поставя запетая и се добавя „ал. 1 и 2“;\nд) в т. 16 числото „2500“ се заменя с „2000“.\n2. В ал. 2, т. 13 числото „5000“ се заменя с „4000“. \n3. В ал. 3 след думите „инвестиционни услуги“ се добавя „и дейности“.\n4. В ал. 4 думите „изречение трето“ се заменят с „ал. 3“, числото „10 000“ се заменя с „5000“, след думите „до 100 000 лв.“ се поставя запетая и се добавя „а при повторно нарушение – с глоба от 10 000 до 200 000 лв.“.\n5. В ал. 9:\nа) в т. 12 числото „50 000“ се заменя с „25 000“, а думите „от 100 000“ се заменят с „от 50 000“; \nб) в т. 16 числото „5000“ се заменя с „4000“, а числото „10 000“ се заменя с „8000“.\n§ 12.\n Създава се чл. 294в: \n„Отговорност за нарушения на Регламент (ЕС) 2022/858\nЧл. 294в. (1) Който извърши или допусне извършването на нарушение на чл. 3, параграф 5, чл. 4, параграф 3, ал. 2, чл. 7, параграфи 1 – 3, параграф 4, ал. 1 и 2, параграф 5, параграф 6, ал. 1 и 2, параграф 7, чл. 11, параграф 1, ал. 2 и 3, параграфи 2 и 4 от Регламент (ЕС) 2022/858, се наказва с глоба в размер от 1000 до 10 000 лв. \n(2) В случай на повторно нарушение по ал. 1 виновното лице се наказва с глоба в размер от 2000 до 20 000 лв. \n(3) За нарушения по ал. 1 на юридически лица се налага имуществена санкция в размер от 2000 до 20 000 лв., а при повторно нарушение – имуществена санкция в размер от 4000 до 40 000 лв. \n(4) Който извършва дейност като пазарна инфраструктура, основана на технологията на децентрализирания регистър, без да притежава специално разрешение по чл. 227ф, се наказва с глоба в размер от 20 000 до 50 000 лв., а при повторно нарушение – с глоба в размер от 40 000 до 100 000 лв.\n(5) За нарушение по ал. 4 на юридически лица се налага имуществена санкция в размер от 50 000 до 100 000 лв., а при повторно нарушение – имуществена санкция в размер от 100 000 до 10 000 000 лв.“ \n§ 13.\n В чл. 295 ал. 1 се изменя така: \n„(1) Актовете за установяване на нарушения по чл. 290 – 294а, по чл. 294б относно нарушения на чл. 9, чл. 13, параграф 3 и чл. 70, параграф 1 от Регламент (ЕС) 2021/23 и по чл. 294в се съставят от оправомощени от заместник-председателя длъжностни лица, а наказателните постановления се издават от заместник-председателя.“\n§ 14.\n В чл. 298, ал. 1 след думите „на Регламент (ЕС) 2021/23“ се поставя запетая и се добавя „на Регламент (ЕС) 2022/858“.\n§ 15.\n В допълнителните разпоредби се правят следните изменения и допълнения: \n1. В § 1, ал. 1:\nа) в т. 28 след думите „Регламент (ЕС) № 600/2014“ се поставя запетая, думите „и които“ се заменят с „които“, а след думите „управление на дружеството“ се поставя запетая и се добавя „включително за изпълнението на политиките относно предлагането на услуги и продукти на клиентите от дружеството и неговия персонал“; \nб) създават се т. 100 – 106: \n„100. „Технология на децентрализирания регистър“ е понятие по смисъла на чл. 2, т. 1 от Регламент (ЕС) 2022/858.\n101. „Децентрализиран регистър“ е понятие по смисъла на чл. 2, т. 2 от Регламент (ЕС) 2022/858. \n102. „Пазарна инфраструктура, основана на технологията на децентрализирания регистър“ е понятие по смисъла на чл. 2, т. 5 от Регламент (ЕС) 2022/858. \n103. „Многостранна система за търговия, основана на технологията на децентрализирания регистър“ е понятие по смисъла на чл. 2, т. 6 от Регламент (ЕС) 2022/858. \n104. „Система за сетълмент, основана на технологията на децентрализирания регистър“ е понятие по смисъла на чл. 2, т. 7 от Регламент (ЕС) 2022/858. \n105. „Система за търговия и сетълмент, основана на технологията на децентрализирания регистър“ е понятие по смисъла на чл. 2, т. 10 от Регламент (ЕС) 2022/858.\n106. „Финансови инструменти, основани на технологията на децентрализирания регистър“ е понятие по смисъла на чл. 2, т. 11 от Регламент (ЕС) 2022/858.“\n2. В § 2, ал. 2 се създава т. 11:\n„11. Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014 и (ЕС) № 909/2014 и Директива 2014/65/ЕС.“\nПреходни и заключителни разпоредби\n§ 16.\n В Закона за Комисията за финансов надзор (обн., ДВ, бр. 8 от 2003 г.; изм., бр. 31, 67 и 112 от 2003 г., бр. 85 от 2004 г., бр. 39, 103 и 105 от 2005 г., бр. 30, 56, 59 и 84 от 2006 г., бр. 52, 97 и 109 от 2007 г., бр. 67 от 2008 г., бр. 24 и 42 от 2009 г., бр. 43 и 97 от 2010 г., бр. 77 от 2011 г., бр. 21, 38, 60, 102 и 103 от 2012 г., бр. 15 и 109 от 2013 г., бр. 34, 62 и 102 от 2015 г., бр. 42 и 76 от 2016 г.; Решение № 10 на Конституционния съд от 2017 г. – бр. 57 от 2017 г.; изм., бр. 62, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 12, 17, 42, 83, 94 и 102 от 2019 г., бр. 26 и 64 от 2020 г., бр. 21 от 2021 г., бр. 16, 25 и 51 от 2022 г. и бр. 8 и 60 от 2023 г.) се правят следните изменения и допълнения:\n1. В чл. 1, ал. 2, т. 1 след думите „упълномощените съветници“ съюзът „и“ се заменя със запетая, след думите „доставчиците на услуги за колективно финансиране“ се поставя запетая и се добавя „пазарните инфраструктури, основани на технологията на децентрализирания регистър“, след думите „наричан по-нататък Регламент (ЕС) 2020/1503“ съюзът „и“ се заменя със запетая, а след думите „наричан по-нататък „Регламент (ЕС) 2021/23“ се поставя запетая и се добавя „и Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014 и (ЕС) № 909/2014 и Директива 2014/65/ЕС (ОВ, L 151/1 от 2 юни 2022 г.), наричан по-нататък „Регламент (ЕС) 2022/858“.\n2. В чл. 12, ал. 1 се създава т. 26: \n„26. е компетентен орган по прилагането на Регламент (ЕС) 2022/858.“\n3. В чл. 13, ал. 1 се създава т. 43: \n„43. по предложение на ресорния заместник-председател упражнява правомощията на компетентен орган по чл. 12 от Регламент (ЕС) 2022/858 и прилага принудителните административни мерки за нарушения на Регламент (ЕС) 2022/858.“\n4. В чл. 15, ал. 1:\nа) в т. 1 числата „36 – 40“ се заменят с „36 – 41 и 43“;\nб) в т. 16 след думите „Регламент (EС) 2020/1503“ се добавя „Регламент (ЕС) 2021/23 и Регламент (ЕС) 2022/858“ и се поставя запетая.\n5. В чл. 18: \nа) в ал. 1:\nаа) в т. 1 след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“;\nбб) в т. 6 след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“;\nб) в ал. 2 накрая се поставя запетая и се добавя „съответно независим одитор за извършването на оценка на надеждността на процедурите в областта на информационните технологии и киберсигурността на пазарна инфраструктура, основана на технологията на децентрализирания регистър, получила специално разрешение по Регламент (ЕС) 2022/858“; \nв) в ал. 3 след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“;\nг) алинея 11 се изменя така:\n„(11) Комисията може да откаже пълно или частично упражняването на правата на субектите на данни по чл. 12 – 22 от Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/ЕО (Общ регламент относно защитата на данните) (OB, L 119/1 от 4 май 2016 г.), както и да не изпълни задължението си по чл. 34 от същия регламент само в случаите по чл. 37а, ал. 1, т. 5 от Закона за защита на личните данни.“\n6. В чл. 19, ал. 2, т. 1 след думите „Регламент (ЕС) 2020/1503“ съюзът „и“ се заменя със запетая, а след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“.\n7. В чл. 30, ал. 1 се създава т. 26:\n„26. пазарните инфраструктури, основани на технологията на децентрализирания регистър;“.\n8. В приложението към чл. 27, ал. 1:\nа) в раздел I: \nаа) в т. II:\nааа) в текста преди таблицата, след думите „Регламент (ЕС) № 648/2012“ се поставя запетая и се добавя „Регламент (ЕС) 2022/858“;\nббб) в таблицата се създават редове 44 – 47:\n„\n    \n        \n            \n            \n44.\n            \n            \n            \nза издаване на специално разрешение за управление на многостранна система за търговия, основана на технологията на децентрализирания регистър на основание чл. 8, параграф 9 от Регламент (ЕС) 2022/858 \n            \n            \n            \n10 000 лв.\n            \n        \n        \n            \n            \n45.\n            \n            \n            \nза издаване на специално разрешение за управление на система за сетълмент, основана на технологията на децентрализирания регистър на основание чл. 9, параграф 9 от Регламент (ЕС) 2022/858 \n            \n            \n            \n15 000 лв.\n            \n        \n        \n            \n            \n46.\n            \n            \n            \nза издаване на специално разрешение за управление на система за търговия и сетълмент, основана на технологията на децентрализирания регистър на основание чл. 10, параграф 9 от Регламент (ЕС) 2022/858\n            \n            \n            \n20 000 лв.\n            \n        \n        \n            \n            \n47.\n            \n            \n            \nза предоставяне на всяко последващо освобождаване, в допълнение на заявените с първоначалното искане за издаване на специално разрешение на основание чл. 8, параграф 9, чл. 9, параграф 9 и чл. 10, параграф 9 от Регламент (ЕС) 2022/858\n            \n            \n            \n1000 лв.\n            \n        \n    \n“\nбб) в т. V:\nааа) на ред 44 от таблицата след думите „капитал по“ се добавя „чл. 14 и 14а от“;\nббб) на ред 45 от таблицата след думите „предприемачество по“ се добавя „чл. 15 и 15а от“;\nб) в раздел II, т. I:\nаа) на ред 7 от таблицата след думите „чл. 10, ал. 1 ЗПФИ“ се поставя запетая, след думите „чл. 6, ал. 2, т. 8 и 9 ЗПФИ“ се поставя запетая и накрая се поставя запетая и се добавя „в допълнение към таксата по ред 4“;\nбб) на ред 8 от таблицата накрая се поставя запетая и се добавя „в допълнение към таксата по ред 5“;\nвв) на ред 9 от таблицата след думите „чл. 10, ал. 3“ думите „и 5“ се заличават, а накрая се поставя запетая и се добавя „в допълнение към таксата по ред 6“;\nгг) ред 10а от таблицата се изменя така:\n„\n    \n        \n            \n            \n10а.\n            \n            \n            \nот инвестиционни посредници майки от Съюза, лицензирани в България, във връзка с прилагането на Регламент (ЕС) № 2019/2033, в допълнение към съответната такса по ред 4, 5 или 6\n            \n            \n            \n1500 лв.\n            \n        \n    \n“\nдд) създава се ред 10б в таблицата: \n„\n    \n        \n            \n            \n10б.\n            \n            \n            \nот инвестиционен холдинг майка от Съюза или смесен финансов холдинг майка от Съюза\n            \n            \n            \n5000 лв.\n            \n        \n    \n“\nее) създават се редове 11б – 11г в таблицата:\n„\n    \n        \n            \n            \n11б.\n            \n            \n            \nот многостранна система за търговия, основана на технологията на децентрализирания регистър, получила специално разрешение на основание чл. 8, параграф 9 от Регламент (ЕС) 2022/858\n            \n            \n            \n10 000 лв.\n            \n        \n        \n            \n            \n11в.\n            \n            \n            \nот система за сетълмент, основана на технологията на децентрализирания регистър, получила специално разрешение на основание чл. 9, параграф 9 от Регламент (ЕС) 2022/858\n            \n            \n            \n15 000 лв.\n            \n        \n        \n            \n            \n11г.\n            \n            \n            \nот система за търговия и сетълмент, основана на технологията на децентрализирания регистър, получила специално разрешение на основание чл. 10, параграф 9 от Регламент (ЕС) 2022/858\n            \n            \n            \n20 000 лв.\n            \n        \n    \n“\nжж) създава се точка IIа:\n„IIа. Таксата за общ финансов надзор по редове 7 – 9, 10а и 10б е дължима от деня, в който поднадзорното лице придобива съответното качество. Таксата се изчислява пропорционално от този ден до края на годината, като дните от годината се броят за 360.“\n§ 17.\n В Закона за публичното предлагане на ценни книжа (обн., ДВ, бр. 114 от 1999 г.; изм., бр. 63 и 92 от 2000 г., бр. 28, 61, 93 и 101 от 2002 г., бр. 8, 31, 67 и 71 от 2003 г., бр. 37 от 2004 г., бр. 19, 31, 39, 103 и 105 от 2005 г., бр. 30, 33, 34, 59, 63, 80, 84, 86 и 105 от 2006 г., бр. 25, 52, 53 и 109 от 2007 г., бр. 67 и 69 от 2008 г., бр. 23, 24, 42 и 93 от 2009 г., бр. 43 и 101 от 2010 г., бр. 57 и 77 от 2011 г., бр. 21 и 94 от 2012 г., бр. 109 от 2013 г., бр. 34, 61, 62, 95 и 102 от 2015 г., бр. 33, 42, 62 и 76 от 2016 г., бр. 62, 91 и 95 от 2017 г., бр. 7, 15, 20, 24 и 77 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г., бр. 16, 25 и 51 от 2022 г. и бр. 8 от 2023 г.) се правят следните допълнения:\n1. В дял трети, глава шеста се създава нов раздел III с чл. 90 – 93:\n„Раздел III\nСпециални правила относно емитенти на ценни книжа, допуснати до търговия на многостранна система за търговия\nЧл. 90. (1) Емитент със седалище в Република България, чиито акции са допуснати до търговия на многостранна система за търговия, вписана във водения от комисията регистър по чл. 30, ал. 1, т. 1 от Закона за Комисията за финансов надзор, може да предвиди в устава си и/или в поканата за свикване на общото събрание възможност общо събрание на дружеството да се провежда чрез използване на електронни средства посредством една или повече от следните форми:\n1. предаване в реално време на общото събрание;\n2. двупосочни съобщения в реално време, позволяващи на акционерите да участват в обсъждането и вземането на решения в общото събрание от разстояние;\n3. механизъм за гласуване преди или по време на общото събрание, без да е необходимо упълномощаване на лице, което да участва лично на общото събрание.\n(2) В случаите по ал. 1 участието на акционерите в общото събрание посредством използването на електронни средства се отчита при определяне на кворума, а гласуването се отбелязва в протокола от общото събрание. Към протокола от общото събрание се прилага и списък на лицата, упражнили правото си на глас в общото събрание чрез електронни средства, и на броя на притежаваните акции, който се заверява от председателя и секретаря на общото събрание.\n(3) Дружеството осигурява необходимите мерки за идентификация на акционерите и лицата, които ги представляват, при участието им в общото събрание посредством използването на електронни средства и за сигурност на връзката само доколкото са необходими за постигане на тези цели.\n(4) При провеждане на общо събрание чрез електронни средства дружеството осигурява възможност за незабавно електронно потвърждение за получаване на гласовете от акционера или от неговия пълномощник, изготвено съгласно устава на дружеството.\nЧл. 91. (1) Емитент със седалище в Република България, чиито акции са допуснати до търговия на многостранна система за търговия, която е вписана във водения от комисията регистър по чл. 30, ал. 1, т. 1 от Закона за Комисията за финансов надзор, може да предвиди в устава си възможност правото на глас на акционерите да се упражнява преди датата на общото събрание чрез кореспонденция, като се използва поща, включително електронна поща, куриер или друг възможен начин.\n(2) Гласуването чрез кореспонденция е валидно, ако вотът е получен от дружеството не по-късно от деня, предхождащ датата на общото събрание. Акциите на лицата, гласували чрез кореспонденция, се вземат предвид при определянето на кворума, а гласуването се отбелязва в протокола от общото събрание. Към протокола от общото събрание се прилага и списък на лицата, упражнили правото си на глас в общото събрание чрез кореспонденция, и на броя на притежаваните акции, който се заверява от председателя и от секретаря на общото събрание.\n(3) Когато акционерът присъства на общото събрание лично, упражненото от него право на глас чрез кореспонденция е валидно, освен ако същият заяви обратното. По въпросите, по които акционерът гласува на общото събрание, упражненото от него право на глас чрез кореспонденция отпада.\n(4) Дружеството може да поставя изисквания за установяване качеството на акционер и за гласуването чрез кореспонденция, които са необходими за осигуряване идентификация на акционерите, и само доколкото това съответства за постигането на тази цел. \n(5) Акционерите в дружества, чиито акции са допуснати до търговия на многостранна система за търговия, имат право да упълномощят съгласно правилата, предвидени в устава им, всяко физическо или юридическо лице да участва и да гласува в общото събрание от тяхно име. Член 220, ал. 1, изречение трето от Търговския закон не се прилага, ако акционерът изрично е посочил начина на гласуване по всяка от точките от дневния ред.\nЧл. 92. В случаите по чл. 90, ал. 1, т. 3 и чл. 91, ал. 1 дружеството предоставя потвърждение, че гласът на акционера е бил действително отчетен и преброен от дружеството, в срок до три месеца от датата на провеждане на общото събрание по искане от акционера или от трето лице, определено от акционера. Потвърждението за получаване, съответно за записване и преброяване на гласовете, се изготвя и предоставя при условия и по ред, определени в устава на дружеството.\nЧл. 93. Членове 90 – 92 се прилагат съответно и за емитенти със седалище в Република България, които са издали акции, основани на технологията на децентрализирания регистър, допуснати до търговия на многостранна система за търговия, основана на технологията на децентрализирания регистър, съгласно определението по чл. 2, т. 6 от Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014 и (ЕС) № 909/2014 и Директива 2014/65/ЕС (ОВ, L 151/1 от 2 юни 2022 г.), наричан по-нататък „Регламент (ЕС) 2022/858“.\n2. В чл. 127 се създават ал. 3 и 4: \n„(3) Алинеи 1 и 2 не се прилагат за финансови инструменти, основани на технологията на децентрализирания регистър, когато на пазарните инфраструктури, основани на технологията на децентрализирания регистър, определени съгласно чл. 2, т. 5 от Регламент (ЕС) 2022/858, е предоставено освобождаване съгласно чл. 5 и 6 от същия регламент. \n(4) Алинеи 1 и 2 се прилагат за финансовите инструменти по ал. 3 при задействане на стратегията за преход на пазарна инфраструктура, основана на технологията на децентрализирания регистър, в случаите по чл. 7, параграф 7 от Регламент (ЕС) 2022/858.“\n3. В § 1 от допълнителните разпоредби се създават т. 56 – 58: \n„56. „Технология на децентрализирания регистър“ е понятие по смисъла на § 1, ал. 1, т. 100 от допълнителните разпоредби на Закона за пазарите за финансови инструменти.\n57. „Децентрализиран регистър“ е понятие по смисъла на § 1, ал. 1, т. 101 от допълнителните разпоредби на Закона за пазарите на финансови инструменти.\n58. „Пазарна инфраструктура, основана на технологията на децентрализирания регистър“ е понятие по смисъла на § 1, ал. 1, т. 102 от допълнителните разпоредби на Закона за пазарите на финансови инструменти.“ \n§ 18.\n В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г., бр. 33, 59, 62, 81, 95 и 98 от 2016 г., бр. 63, 97 и 103 от 2017 г., бр. 7, 15, 16, 20, 22, 51, 77, 98 и 106 от 2018 г., бр. 37, 42, 83, 94 и 96 от 2019 г., бр. 11, 13, 14, 18 и 64 от 2020 г., бр. 12 и 21 от 2021 г. и бр. 25 и 51 от 2022 г.) се правят следните изменения и допълнения: \n1. В чл. 3а: \nа) в ал. 1, изречение първо се изменя така: „За извършване по занятие на дейност по финансов лизинг, гаранционни сделки, придобиване на вземания по кредити или дейност, представляваща друга форма на финансиране (факторинг, форфетинг и други) във връзка с кредити, придобиване на дялови участия в кредитни и финансови институции и отпускане на кредити със средства, които не са набрани чрез публично привличане на влогове или други възстановими средства, е необходимо лицето да бъде вписано в публичен регистър на БНБ, ако една или повече от тези дейности е съществена за него.“;\nб) в ал. 2, т. 2 думите „по чл. 2, ал. 2, т. 6, 7 и 12 или по чл. 3, ал. 1, т. 2 и 3“ се заменят с „по ал. 1“;\nв) алинея 9 се изменя така: \n„(9) Не подлежи на регистрация лице, което: \n1. извършва кредитиране само като спомагателна услуга във връзка с друга дейност, за която е лицензирано, както и лице, което предоставя кредити единствено чрез платформа за колективно финансиране;\n2. придобива дялови участия съгласно чл. 3, ал. 1, т. 2, ако дейността му подлежи на лицензиране, одобрение, регистриране или вписване от Комисията за финансов надзор в регистрите по чл. 30, ал. 1 от Закона за Комисията за финансов надзор.“\n2. В чл. 56:\nа) в ал. 1, т. 2 думите „извършващи дейности по чл. 2, ал. 2, т. 6, 7 или 12, или по чл. 3, ал. 1, т. 3“ се заличават;\nб) в ал. 11 се създават изречения второ и трето: „При подаване на заявление за информация от упълномощено лице е необходимо предоставяне на изрично нотариално заверено пълномощно в оригинал или в нотариално заверен препис. Когато заявлението се подава по пощата, подписът на заявителя трябва да бъде нотариално заверен.“ \n3. В чл. 56а, ал. 4 се създават изречения второ и трето: „При подаване на заявление за информация от упълномощено лице е необходимо предоставяне на изрично нотариално заверено пълномощно в оригинал или в нотариално заверен препис. Когато заявлението се подава по пощата, подписът на заявителя трябва да бъде нотариално заверен.“ \n§ 19.\n В Закона за защита на лицата, подаващи сигнали или публично оповестяващи информация за нарушения (ДВ, бр. 11 от 2023 г.), се правят следните изменения и допълнения: \n1. В чл. 20:\nа) в ал. 1:\nаа) точка 2 се изменя така:\n„2. за сигнали по чл. 3, ал. 1, т. 1, буква „б“:\nа) до Комисията за финансов надзор – за нарушения, извършени от поднадзорните й лица;\nб) до Българската народна банка – за нарушения, извършени от поднадзорните й лица;\nв) до Държавна агенция „Национална сигурност“ – за нарушения в областта на превенцията на изпирането на пари и финансирането на тероризма, извършени от задължените лица по чл. 4 от Закона за мерките срещу изпирането на пари;\nг) до Комисията за публичен надзор над регистрираните одитори – за нарушения в областта на независимия финансов одит;\nд) до Комисията за защита на потребителите – за нарушения на Закона за кредитите за недвижими имоти на потребители, в случаите, при които контролът за спазването му се упражнява от нея;“\nбб) точка 11 се изменя така:\n„11. министъра на вътрешните работи чрез дирекция „Защита на финансовите интереси на Европейския съюз“ (АФКОС) – за сигнали по чл. 3, ал. 1, т. 2;“\nвв) в т. 12 след думите „чл. 3, ал. 1, т. 4“ се добавя „и ал. 2, т. 1, свързани с дължими публични държавни вземания;“\nгг) създава се т. 15:\n„15. кметовете на общини – за сигнали за нарушения по чл. 3, ал. 2, т. 1, свързани с дължими общински вземания;“\nб) в ал. 4 след съюза „и“ се поставя запетая, добавя се „с изключение на сигналите по чл. 3, ал. 1, т. 1, буква „б“ и се поставя запетая. \n2. В чл. 24, т. 3 след думите „общински органи“ се добавя „освен от органите по чл. 20, ал. 1, т. 2“. \n3. В чл. 28 се създава ал. 4:\n„(4) Алинея 3 не се прилага за сигнали по чл. 3, ал. 1, т. 1, буква „б“.“ \n§ 20.\n Започналите до влизането в сила на този закон производства по сигнали за нарушения по чл. 3, ал. 1, т. 1, буква „б“, т. 2 и ал. 2, т. 1 от Закона за защита на лицата, подаващи сигнали или публично оповестяващи информация за нарушения, се довършват по досегашния ред.\n§ 21.\n В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г., бр. 42, 76 и 95 от 2016 г., бр. 62, 95 и 103 от 2017 г., бр. 15, 20, 24, 27 и 77 от 2018 г., бр. 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г. и бр. 16, 25 и 51 от 2022 г.) в чл. 275, ал. 7 думите „Закона за защита на личните данни“ се заменят с „изискванията за защита на личните данни“.\n§ 22.\n В Закона за кредитите за недвижими имоти на потребители (обн., ДВ, бр. 59 от 2016 г.; изм., бр. 97 от 2016 г., бр. 103 от 2017 г., бр. 20 и 51 от 2018 г. и бр. 17 от 2019 г.) в чл. 14, ал. 2 думите „чл. 13“ се заменят с „чл. 14“.\nЗаконът е приет от 49-ото Народно събрание на 18 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5688"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164878",
    "meta": [],
    "text": "УКАЗ № 127\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на международен договор (Писмо за предлагане и приемане на офертата (Letter of Offer and Acceptance – LOA) BU-P-LAY „Придобиване на Мултифункционална система за обмен на информация Multifunctional Information Distribution System/MIDS Joint Tactical Radio System (JTRS), MIDS Low Volume Terminal (LVT) Block Upgrade 2/BU2) и необходимата поддръжка“, приет от \n49-ото \nНародно събрание на 11 юли 2023 г.\nИздаден в София на 12 юли 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на международен договор (Писмо за предлагане и приемане на офертата (Letter of Offer and Acceptance – LOA) BU-P-LAY „Придобиване на Мултифункционална система за обмен на информация Multifunctional Information Distribution System/MIDS Joint Tactical Radio System (JTRS), MIDS Low Volume Terminal (LVT) Block Upgrade 2/BU2) и необходимата поддръжка“\nЧл. 1.\n Ратифицира международен договор (Писмо за предлагане и приемане на офертата (Letter of Offer and Acceptance – LOA) BU-P-LAY „Придобиване на Мултифункционална система за обмен на информация Multifunctional Information Distribution System/MIDS Joint Tactical Radio System (JTRS), MIDS Low Volume Terminal (LVT) Block Upgrade 2/BU2) и необходимата поддръжка“, подписан на 18 април 2023 г. в САЩ и на 9 май 2023 г. в гр. София. \nЧл. 2. \nДоговорът по чл. 1 да не се обнародва в „Държавен вестник“.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 11 юли 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n5440"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164949",
    "meta": [],
    "text": "УКАЗ № 156\nНа основание чл.101, ал.3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за съдебната власт, приет от 49-ото Народно събрание на 21 юли 2023 г., повторно приет на 7 август 2023 г.\nИздаден в \nСофия на 8 \nавгуст\n 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза допълнение на Закона за съдебната власт \n(обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г., бр. 15, 24 и 32 от 2022 г.; Решение № 7 на Конституционния съд от 2021 г. – бр. 56 от 2022 г.; изм., бр. 62 от 2022 г. и бр. 11 и 48 от 2023 г.)\n§ 1. \nВ чл. 360б се правят следните допълнения: \n1. В ал. 5 след думите „по чл. 9“ се добавя „и чл. 112, ал. 6“. \n2. В ал. 6 след думите „по чл. 9“ се добавя „и чл. 112, ал. 6“.\nПреходни и заключителни разпоредби\n§ 2. \n(1) Всички висящи и неприключили с акт за встъпване процедури по избор на членове на Висшия съдебен съвет се прекратяват.\n(2) В срок от 6 месеца от влизането в сила на този закон Народното събрание и органите на съдебната власт започват процедура за нов избор на членове на Висшия съдебен съвет. Назначените по реда на чл. 30, ал. 5, т. 21 и 22 съдии за прокурор за разследване на престъпления, извършени от главния прокурор, участват в общото събрание на прокурорите по чл. 29а, ал. 2.\n§ 3. \nВ Наказателно-процесуалния кодекс (обн., ДВ, бр. 86 от 2005 г.; изм., бр. 46 и 109 от 2007 г., бр. 69 и 109 от 2008 г., бр. 12, 27, 32 и 33 от 2009 г., бр. 15, 32 и 101 от 2010 г., бр. 13, 33, 60, 61 и 93 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 19, 20, 25 и 60 от 2012 г., бр. 17, 52, 70 и 71 от 2013 г., бр. 21 от 2014 г., бр. 14, 24, 41, 42, 60, 74 и 79 от 2015 г., бр. 32, 39, 62, 81 и 95 от 2016 г., бр. 13, 63 и 101 от 2017 г., бр. 7 и 44 от 2018 г.; Решение № 14 на Конституционния съд от 2018 г. – бр. 87 от 2018 г.; изм., бр. 96 от 2018 г., бр. 7, 16 и 83 от 2019 г., бр. 98, 103 и 110 от 2020 г., бр. 9, 16 и 20 от 2021 г.; Решение № 7 на Конституционния съд от 2021 г. – бр. 41 от 2021 г.; изм., бр. 80 от 2021 г.; Решение № 13 на Конституционния съд от 2021 г. – бр. 85 от 2021 г.; изм., бр. 32 и 62 от 2022 г. и бр. 48 от 2023 г.) в преходните и заключителните разпоредби на Закона за изменение и допълнение на Наказателно-процесуалния кодекс (ДВ, бр. 48 от 2023 г.) се правят следните изменения и допълнения: \n1. В § 39:\nа) досегашният текст става ал. 1;\nб) създава се ал. 2:\n„(2) В срок до 6 месеца от влизането в сила на този закон министърът на правосъдието съгласувано с министъра на електронното управление издава наредбата по чл. 360б, ал. 6 от Закона за съдебната власт. Действащите системи за случайно разпределение по чл. 9 и чл. 112, ал. 6 от Закона за съдебната власт се привеждат в съответствие с наредбата в срок до 6 месеца от влизането й в сила.“\n2. В § 40:\nа) досегашният текст става ал. 1 и в нея се създава изречение второ: „Списъкът се актуализира при постъпило волеизявление за включване в него или при оттегляне на изразеното писмено съгласие и след одобрение по реда на този параграф.“;\nб) създава се ал. 2:\n„(2) Изборът по чл. 173а от Закона за съдебната власт се осъществява публично чрез система за електронен случаен избор, одобрена по реда на чл. 360б от Закона за съдебната власт. Системата отговаря на следните изисквания:\n1. не е част от единната информационна система на съдилищата;\n2. публикува данни за всеки случаен избор и позволява всеки случаен избор да бъде проверен от трети страни;\n3. не позволява на лица с достъп до системата да влияят на случайния подбор.“\n3. Параграф 41 се отменя.\nЗаконът е приет от 49-ото Народно събрание на 21 юли 2023 г. и на 7 август 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n6203"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165062",
    "meta": [],
    "text": "УКАЗ № 157\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за защита от домашното насилие, приет от 49-ото Народно събрание на 7 август 2023 г.\nИздаден в \nСофия на 10 август 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за \nзащита от домашното насилие \n(обн., ДВ, \nбр. 27 от 2005 г.; изм., бр. 82 от 2006 г., бр. 102 от 2009 г., бр. 99 от 2010 г., бр. 50 от 2015 г., бр. 24 и 101 от 2019 г. и бр. 66 от 2023 г.)\n§ 1. \nВ чл. 2, ал. 1 накрая се добавя „или в интимна връзка“.\n§ 2. \nВ чл. 3 се правят следните изменения и допълнения: \n1. В т. 2 накрая се добавя „или в интимна връзка“.\n2. Точка 9 се изменя така:\n„9. лице, което е роднина по права или по съребрена линия до четвърта степен включително, на лицето, с което се намира или е било във фактическо съпружеско съжителство или в интимна връзка;“.\n3. В т. 10 накрая се добавя „или в интимна връзка“.\n§ 3. \nВ § 1 от допълнителната разпоредба се създава т. 6:\n„6. „Интимна връзка“ представлява съвкупност от доброволни и трайни лични, интимни и сексуални отношения между две физически лица от мъжки и женски пол, независимо от това дали споделят едно домакинство и чието възникване, съдържание и прекратяване не са обект на правно регулиране от друг закон. Трайни по смисъла на предходното изречение са отношения с продължителност поне от 60 дни.“\n§ 4. \nВ Закона за изменение и допълнение на Закона за защита от домашното насилие (ДВ, бр. 66 от 2023 г.) в § 4 т. 2 се отменя.\nЗаконът е приет от 49-ото Народно събрание на 7 август 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n6204"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164722",
    "meta": [],
    "text": "УКАЗ № 180\nНа основание чл. 101, ал. 3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за съдебната власт, приет от 49-ото Народно събрание на 2 юни 2023 г., повторно приет на 28 септември 2023 г. \nИздаден в \nСофия на 2 октомври 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за съдебната власт\n(обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г., бр. 15, 24 и 32 от 2022 г.; Решение № 7 на Конституционния съд от 2021 г. – бр. 56 от 2022 г.; изм., бр. 62 от 2022 г. и бр. 11, 48, 66 и 69 от 2023 г.)\n§ 1. \nВ чл. 30 се правят следните допълнения: \n1. В ал. 2 се създава т. 23:\n„23. по предложение на съответната колегия одобрява Кодекс за етично поведение на българските съдии, съответно Кодекс за етично поведение на българските прокурори и следователи.“ \n2. В ал. 5 се създава т. 23:\n„23. приемат Кодекс за етично поведение на българските съдии, съответно Кодекс за етично поведение на българските прокурори и следователи.“\n§ 2. \nВ чл. 54 се правят следните допълнения:\n1. В ал. 1:\nа) в т. 3 накрая се поставя запетая и се добавя „като приема процедура за редовно отчитане и публикуване на резултатите от анализа и обобщението на приключените дела“;\nб) създават се т. 16 – 19:\n„16. прави предложения пред съответната колегия на Висшия съдебен съвет за изменение и допълнение на Кодекса за етично поведение на българските съдии, съответно на Кодекса за етично поведение на българските прокурори и следователи;\n17. организира и провежда антикорупционни обучения, както и обучения за укрепване на почтеността и независимостта на съдиите, прокурорите и следователите и конфликт на интереси, в съответствие с правомощията си по т. 8;\n18. приема образец за отчитане на приключването на делата в законоустановените срокове при осъществяване на дейността си по т. 2 след съгласуване с Висшия съдебен съвет;\n19. обобщава ежегодно добрите и лошите практики по отношение на спазването на етичните правила в съответствие с относимите европейски и международни стандарти във връзка с проверките по т. 8 и предоставя информацията на колегиите на Висшия съдебен съвет.“\n2. Създава се ал. 4:\n„(4) Обучителната дейност по ал. 1, т. 17 се провежда независимо от обученията, осъществявани от Националния институт на правосъдието.“\n§ 3. \nВ чл. 308, ал. 2 се създава т. 3:\n„3. лишаване от право да упражнява юридическа професия или дейност за срок до две години.“\nДопълнителна разпоредба\n§ 4.\n Навсякъде в закона думите „Кодекса за етично поведение на българските магистрати“ се заменят с „Кодекса за етично поведение на българските съдии, съответно Кодекса за етично поведение на българските прокурори и следователи“.\nПреходни и заключителни разпоредби\n§ 5. \nДо приемането и одобряването на Кодекса за етично поведение на българските съдии, съответно на Кодекса за етично поведение на българските прокурори и следователи, се прилага Кодексът за етично поведение на българските магистрати.\n§ 6. \n(1) В едномесечен срок от влизането в сила на закона съдийската колегия на Висшия съдебен съвет приема Кодекс за етично поведение на българските съдии, а прокурорската колегия на Висшия съдебен съвет приема Кодекс за етично поведение на българските прокурори и следователи. Съответните колегии внасят кодексите за одобрение от пленума на Висшия съдебен съвет.\n(2) В 14-дневен срок от получаването на предложенията по ал. 1 пленумът на Висшия съдебен съвет приема решения по чл. 30, ал. 2, т. 23.\nЗаконът е приет от 49-ото Народно събрание на 2 юни 2023 г. и на 28 септември 2023 г. и е подпечатан с официалния печат на Народното събрание.\nЗа председател на Народното събрание: \nРосица Кирова\n7386"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165059",
    "meta": [],
    "text": "УКАЗ № 184\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна, приет от 49-ото Народно събрание на 28 септември 2023 г.\nИздаден в \nСофия на 11 октомври 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна\n(обн., ДВ, бр. 8 от 2023 г.; изм., бр. 67 от 2023 г.)\n§ 1. \nЧлен 1 се изменя така:\n„Чл. 1. Този закон урежда: \n1. осъществяването на контрол при прилагане на забраните и дерогациите по член 3м, параграфи 5 и 7 от Регламент (ЕС) № 833/2014 относно ограничителни мерки с оглед на действията на Русия, дестабилизиращи положението в Украйна (OB, L 229/1 от 31 юли 2014 г.), наричан по-нататък „Регламент (ЕС) № 833/2014“, и неговите последващи изменения и допълнения;\n2. реда и начина за определяне, начисляване и събиране на енергийни вноски върху вноса и транзитния пренос на природен газ с произход от Русия с кодове по КН 2711 11 00 и 2711 21 00.“\n§ 2. \nСъздава се чл. 2а:\n„Чл. 2а. (1) Вносът на суров нефт с произход от Русия или изнесен от Русия, сделките на територията на страната и износът на нефтопродукти с код по КН 27 10, получени от суров нефт с произход от Русия или изнесен от Русия, се осъществява само от местни лица за данъчни цели или чуждестранни лица, които осъществяват стопанска дейност в Република България чрез място на стопанска дейност.\n(2) Цената, на която лицата по ал. 1 внасят на територията на страната суров нефт с произход от Русия или изнесен от Русия, не може да бъде по-ниска от котировката по Platts за руския суров нефт за съответната покупка.“\n§ 3. \nСъздава се глава втора „а“ с чл. 5а – 5ж:\n„Глава втора „а“ \nЕНЕРГИЙНИ ВНОСКИ ВЪРХУ ВНОСА И ТРАНЗИТНИЯ ПРЕНОС НА ПРИРОДЕН ГАЗ С ПРОИЗХОД ОТ РУСИЯ С КОДОВЕ ПО КН 2711 11 00 \nИ 2711 21 00\nЧл. 5а. За вноса и транзитния пренос на природен газ с произход от Русия с кодове по КН 2711 11 00 и 2711 21 00 се събират енергийни вноски.\nЧл. 5б. Задължени лица са вносителите по смисъла на митническото законодателство и операторите на газопреносни и газоразпределителни мрежи, които подлежат на регистрация по чл. 57а, ал. 1, т. 2 от Закона за акцизите и данъчните складове. \nЧл. 5в. (1) Енергийните вноски се дължат при внос и транзитен пренос на природен газ с произход от Русия с кодове по КН 2711 11 00 и 2711 21 00, с изключение на компресирания природен газ, който е транспортиран със специализирани съдове.\n(2) Енергийните вноски за продуктите по ал. 1 са в размер на 20 лв. за 1 мегаватчас. \n(3) Eнергийните вноски се начисляват от лицата по чл. 5б с издаване на документа по чл. 43, ал. 1, т. 2 от Закона за акцизите и данъчните складове. \n(4) Периодът за отчитане на енергийните вноски е календарният месец. Документ по ал. 3 се издава в 10-дневен срок от изтичането на данъчния период.\n(5) Задължените лица по чл. 5б декларират енергийните вноски с акцизната декларация по чл. 87 от Закона за акцизите и данъчните складове. В декларацията се декларират количествата внесен и транзитно пренесен природен газ с произход от Русия, определени в мегаватчаса за предходния месец, както и дължимите енергийни вноски за същия период.\nЧл. 5г. (1) Дължимите енергийни вноски се внасят в приход на държавния бюджет по сметка на Агенция „Митници“ и се смятат за внесени на датата, на която сумата е постъпила по сметката на Агенция „Митници“.\n(2) Енергийните вноски се внасят по реда и в сроковете на чл. 44 от Закона за акцизите и данъчните складове.\n(3) Задължения за енергийни вноски се установяват по реда на Данъчно-осигурителния процесуален кодекс от органите на Агенция „Митници“.\n(4) Принудително изпълнение по реда на Данъчно-осигурителния процесуален кодекс на публични вземания, представляващи енергийни вноски, се предприема от органите на Агенция „Митници“.\nЧл. 5д. За невнесените в срок енергийни вноски се дължат лихви съгласно Закона за лихвите върху данъци, такси и други подобни държавни вземания.\nЧл. 5е. Недължимо платена или събрана сума за енергийни вноски се възстановява по реда на Данъчно-осигурителния процесуален кодекс.\nЧл. 5ж. Енергийните вноски се признават за текущи разходи за дейността за целите на данъчното облагане.“\n§ 4. \nВ чл. 7 ал. 1 се изменя така:\n„(1) Агенция „Митници“: \n1. осъществява контрол при прилагане на забраните и дерогациите по член 3м, параграфи 5 и 7 от Регламент (ЕС) № 833/2014 към трети държави;\n2. осъществява контрол върху енергийните вноски по глава втора „а“.“\n§ 5. \nВ глава четвърта „Административнонаказателни разпоредби“ се създават чл. 12 и 13:\n„Чл. 12. (1) Задължено лице, което не подаде декларация по чл. 5в, ал. 5, не я подаде в срок, не посочи или посочи неверни данни или обстоятелства, водещи до определяне на дължимите енергийни вноски в по-малък размер, се наказва с имуществена санкция в размер от 20 000 до 50 000 лв. \n(2) При повторно нарушение по ал. 1 имуществената санкция е в размер от 40 000 до 100 000 лв.\nЧл. 13. (1) Актовете за установяване на нарушенията, свързани с енергийните вноски, се съставят от митническите органи, а наказателните постановления се издават от директора на Агенция „Митници“ или от оправомощено от него длъжностно лице.\n(2) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.“\n§ 6. \nВ § 2 от преходните и заключителните разпоредби се създават ал. 3 и 4:\n„(3) Лицето, на което е възложено да извършва оперативното управление на съоръженията на обекта на концесия, се привежда в съответствие с изискванията на Закона за акцизите и данъчните складове в срок до 31 март 2024 г.\n(4) При поискване от страна на вносители и търговци за възмезден достъп лицето, на което е възложено да извършва оперативното управление на съоръженията на обекта на концесия, се задължава да гарантира такъв.“\nПреходни и заключителни разпоредби\n§ 7. \n(1) В срок до 1 октомври 2024 г., когато окончателно се отменя дерогацията по чл. 3м, параграф 5 от Регламент (ЕС) 833/2014, „Лукойл Нефтохим Бургас“ – АД, трябва поетапно да премине към преработка на петрол с неруски произход, като до 31 декември 2023 г. има право да преработва не повече от 80 процента петрол с руски произход; до 31 март 2024 г. – не повече от 75 процента петрол с руски произход; до 30 юни 2024 г. – не повече от 50 процента петрол с руски произход; до 30 септември 2024 г. – не повече от 25 процента петрол с руски произход, като същевременно оборотът от произведените горива не е по-нисък от средния за последните 5 приключили финансови години.\n(2) От 1 октомври 2024 г. „Лукойл Нефтохим Бургас“ – АД, трябва изцяло да преработва петрол с неруски произход. \n(3) Агенция „Митници“ следи за изпълнение на задълженията по ал. 1 и подава информацията към Министерството на финансите. При регистрирано нарушение Министерството на финансите може да предложи на Министерския съвет да предприеме действия за назначаване на особен търговски управител на „Лукойл Нефтохим Бургас“ – АД, по чл. 27б от Закона за административното регулиране на икономическите дейности, свързани с нефт и продукти от нефтен произход.\n§ 8. \nВ Закона за административното регулиране на икономическите дейности, свързани с нефт и продукти от нефтен произход (обн., ДВ, бр. 62 от 2018 г.; изм., бр. 13, 17 и 83 от 2019 г., бр. 9, 28 и 51 от 2020 г., бр. 15 и 19 от 2021 г., бр. 102 от 2022 г. и бр. 8 от 2023 г.) се правят следните изменения и допълнения:\n1. В чл. 27а:\nа) алинеи 1 и 2 се отменят;\nб) алинея 3 се изменя така:\n„(3) При установяване на обстоятелства, които застрашават националната сигурност, обществения ред, доставката на критични ресурси, нарушаване на конкуренцията в случай на монополно или господстващо положение, когато това застрашава националната сигурност, или нарушаване на международни ограничителни мерки или такива на Европейския съюз, които са задължителни за Република България, Съветът по сигурността към Министерския съвет предлага започването на процедура за назначаване на особен търговски управител в лице, опериращо обекти на критична инфраструктура по смисъла на чл. 25а. Копие от предложението се изпраща и до президента на Република България, когато е свързано с националната сигурност.“\n2. В чл. 27б:\nа) алинеи 1 и 2 се изменят така:\n„(1) Особеният търговски управител се назначава от Министерския съвет по предложение на министъра на икономиката и индустрията, след становище на Съвета по сигурността към Министерския съвет, не по-късно от две седмици от предложението. Особеният търговски управител се вписва по партидата на лицето в търговския регистър и регистъра на юридическите лица с нестопанска цел.\n(2) Особеният търговски управител се назначава за срок от 6 месеца, като този срок може да бъде удължен еднократно за същия срок.“;\nб) алинеи 5 и 6 се изменят така:\n„(5) Кандидатите за особен търговски управител представят 6-месечен подробен план за действие пред Съвета по сигурността към Министерския съвет, който го одобрява. Планът за действие става неизменна част от договора за управление на избрания особен търговски управител.\n(6) Изпълнението на плана за действие по ал. 5 се отчита в писмен вид всеки месец пред парламентарната Комисия по икономическа политика и иновации в срок до една седмица след изтичането на съответния месец. Председателят на Комисията по икономическа политика и иновации организира обсъждане и приемане на отчета по ал. 5 в срок до една седмица след представяне на отчета.“;\nв) създава се ал. 10:\n„(10) В извънредни случаи, в които няма действащо Народно събрание за период, по-дълъг от 7 дни, особеният търговски управител се отчита пред Министерския съвет.“\n§ 9. \nВ Закона за изменение и допълнение на Закона за корпоративното подоходно облагане (обн., ДВ, бр. 99 от 2022 г.; изм., бр. 102 от 2022 г.) в § 9 от преходните и заключителните разпоредби се правят следните изменения и допълнения:\n1. В ал. 1 думите „в размер на 33 на сто“ се заменят с „в размер на 50 на сто“.\n2. В ал. 3, изречение първо накрая се добавя „след приспадане на внесените авансови вноски за съответната година“.\n3. В ал. 5 се създават изречения второ и трето: „Декларирането и установяването на солидарната вноска, включително авансовите вноски, както и възстановяването на недължимо платени или събрани суми се извършват по реда на Данъчно-осигурителния процесуален кодекс, като декларациите са изпълнително основание по смисъла на чл. 209, ал. 2 от Данъчно-осигурителния процесуален кодекс. Издадените актове се обжалват по реда на същия кодекс.“\n4. Алинея 6 се изменя така:\n„(6) Лицата по ал. 1:\n1. до 30 септември 2023 г. могат да правят авансови вноски за временната солидарна вноска;\n2. за месеците октомври 2023 г. и ноември 2023 г. правят месечни авансови вноски за временната солидарна вноска в срок до 30-о число на всеки месец, определени по следната формула:\nАВ е месечната авансова вноска\nВСВ\n2023\n е временната солидарна вноска за 2023 г.;\n3. когато за 2023 г. са правени авансови вноски съгласно т. 1, стойността на временната солидарна вноска за 2023 г. се намалява за целите на т. 2 с направените авансови вноски по т. 1.“\n5. Създават се нови ал. 7 – 9:\n„(7) Когато внесените до 30 ноември авансови вноски за 2023 г. представляват най-малко 90 на сто от дължимата временна солидарна вноска за 2023 г., за разликата до пълния размер на дължимата за 2023 г. временна солидарна вноска лицата по ал. 1 не дължат лихви съгласно Закона за лихвите върху данъци, такси и други подобни държавни вземания.\n(8) За целите на определяне на данъчната печалба за периода от 1 октомври 2023 г. до 31 декември 2023 г. преобразуванията на счетоводния финансов резултат по реда на Закона за корпоративното подоходно облагане се извършват, като общият размер на увеличенията, съответно на намаленията на счетоводния финансов резултат за 2023 г. се определи, като се умножи по съотношението 3/12.\n(9) За целите на определяне на данъчната печалба за периода задълженото лице може да избере вместо данъчната печалба за периода от 1 октомври 2023 г. до 31 декември 2023 г. да приложи 30 на сто от данъчната печалба за 2023 г.“\n6. Досегашните ал. 7 и 8 стават съответно ал. 10 и 11.\n7. Досегашната ал. 9 става ал. 12 и в нея думите „ал. 8“ се заменят с „ал. 11“.\n§ 10.\n В Закона за запасите от нефт и нефтопродукти (обн., ДВ, бр. 15 от 2013 г.; изм., бр. 14 от 2015 г., бр. 85 от 2017 г., бр. 62 и 77 от 2018 г., бр. 17 от 2019 г., бр. 51, 65 и 105 от 2020 г. и бр. 54 от 2023 г.) се правят следните изменения: \n1. В чл. 17, ал. 3:\nа) в т. 1 накрая думите „а за икономически оператори и централни структури за управление на запасите на други държави – членки на Европейския съюз, и с договор за съхраняване“ се заличават;\nб) точка 2 се отменя;\nв) в т. 3 думите „а за запасите на други държави – членки на Европейския съюз, и с договор за съхраняване“ се заличават. \n2. В чл. 18:\nа) в ал. 1 т. 2 и 3 се отменят;\nб) алинея 3 се отменя. \n3. Член 19 се отменя.\n§ 11.\n (1) В срок от 12 месеца от влизането в сила на този закон 100 на сто от запасите на нефт и нефтопродукти трябва да се съхраняват само на територията на страната.\n(2) Запасите, съхранявани в други държави – членки на Европейския съюз, не могат да бъдат по-големи от 50 процента от общото количество към 31 декември 2023 г., 25 процента към 31 март 2024 г. и към 30 юни 2024 г. трябва да се съхраняват изцяло на територията на Република България.\n(3) В срока по ал. 1 всички задължени лица, които съхраняват запаси извън територията на страната, привеждат дейността си в съответствие с този закон и уведомяват Държавна агенция „Държавен резерв и военновременни запаси“ за привеждането им в съответствие с този закон.\n(4) Държавна агенция „Държавен резерв и военновременни запаси“ извършва месечни проверки за съхраняваните на територията на страната запаси от нефт и нефтопродукти.\n§ 12.\n В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г., бр. 12, 42, 52, 100 и 102 от 2022 г. и бр. 8 и 54 от 2023 г.) в чл. 57а, ал. 1, т. 2 накрая се добавя „както и вносителите по смисъла на митническото законодателство и операторите на газопреносни и газоразпределителни мрежи“.\n§ 13.\n (1) В 30-дневен срок от влизането в сила на този закон лицата по чл. 5б от Закона за контрол по прилагане на ограничителните мерки с оглед на действията на Русия, дестабилизиращи положението в Украйна подават искане за регистрация по чл. 57а, ал. 1, т. 2 от Закона за акцизите и данъчните складове.\n(2) До влизането в сила на акта за издаване на удостоверение за регистрация по чл. 57б, ал. 7 от Закона за акцизите и данъчните складове или на отказа за неговото издаване лицата по ал. 1 продължават дейността си и имат всички права и задължения на регистрирани лица по Закона за акцизите и данъчните складове.\n§ 14.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 28 септември 2023 г. и е подпечатан с официалния печат на Народното събрание.\nЗа председател на Народното събрание: \nРосица Кирова\n7387"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165070",
    "meta": [],
    "text": "УКАЗ № 179\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за участие в указател, съдържащ данни за контакт с националните центрове за приемане на спешни повиквания (PSAP-DIR), между Министерството на вътрешните работи на Република България, представлявано от дирекция „Национална система 112“, която е определеният център за приемане на спешни повиквания за Република България, и Европейския комуникационен офис, подписано в София на 7 април 2020 г. и в Копенхаген на 22 юли 2020 г., приет от 49-ото Народно събрание на 26 септември 2023 г.\nИздаден в \nСофия на 2 октомври 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Споразумението за участие в указател, съдържащ данни за контакт с националните центрове за приемане на спешни повиквания (PSAP-DIR), между Министерството на вътрешните работи на Република България, представлявано от дирекция „Национална система 112“, която е определеният център за приемане на спешни повиквания за Република България, и Европейския комуникационен офис, подписано в София на 7 април 2020 г. и в Копенхаген на 22 юли 2020 г.\nЧлен единствен. \nРатифицира Споразумението за участие в указател, съдържащ данни за контакт с националните центрове за приемане на спешни повиквания (PSAP-DIR), между Министерството на вътрешните работи на Република България, представлявано от дирекция „Национална система 112“, която е определеният център за приемане на спешни повиквания за Република България, и Европейския комуникационен офис, подписано в София на 7 април 2020 г. и в Копенхаген на 22 юли 2020 г.\nЗаконът е приет от 49-ото Народно събрание на 26 септември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n7274"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164801",
    "meta": [],
    "text": "УКАЗ № 181\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса на труда, приет от 49-ото Народно събрание на 26 септември 2023 г.\nИздаден в \nСофия на 3 октомври 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Кодекса на труда \n(обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.; изм., бр. 100 и 101 от 2010 г., бр. 18, 33, 61 и 82 от 2011 г., бр. 7, 15, 20 и 38 от 2012 г.; Решение № 7 на Конституционния съд от 2012 г. – бр. 49 от 2012 г.; изм., бр. 77 и 82 от 2012 г., бр. 15 и 104 от 2013 г., бр. 1, 27 и 61 от 2014 г., бр. 54, 61, 79 и 98 от 2015 г., бр. 8, 57, 59, 98 и 105 от 2016 г., бр. 85, 86, 96 и 102 от 2017 г., бр. 7, 15, 30, 42, 59, 77, 91 и 92 от 2018 г., бр. 79 от 2019 г., бр. 13, 28, 44, 64, 104, 107 и 109 от 2020 г., бр. 25, 51, 58, 62 и 104 от 2022 г. и бр. 11, 14 и 66 от 2023 г.)\n§ 1. \nВ чл. 62 се правят следните изменения:\n1. В ал. 3 думите „изпрати уведомление за това до съответната териториална дирекция на Националната агенция за приходите“ се заменят с „впише данните в регистъра на заетостта“, думите „регистъра на трудовите договори“ се заменят с „регистъра на заетостта“, а думите „съответното заверено уведомление“ се заменят с „данните за съответното вписване“.\n2. В ал. 4 думите „уведомление за сключен трудов договор се изпраща“ се заменят с „вписване се извършва“.\n3. В ал. 5 думите „Данните, които се съдържат в уведомлението, и редът за неговото изпращане“ се заменят с „Редът и данните, необходими за извършване на вписване“, а думите „министъра на труда и социалната политика“ се заменят с „Министерския съвет, по предложение на министъра на труда и социалната политика“.\n§ 2. \nВ чл. 63, ал. 1 думата „уведомлението“ се заменя с „вписването на началото на трудовото правоотношение“.\n§ 3. \nВ чл. 107с се правят следните изменения:\n1. В ал. 1 думите „изпрати уведомление до съответната териториална дирекция на Националната агенция за приходите“ се заменят с „извърши вписване в регистъра на заетостта“.\n2. В ал. 2 думата „уведомлението“ се заменя с „вписването на началото на трудовото правоотношение“.\n§ 4. \nВ чл. 226 се правят следните изменения:\n1. В ал. 2 думите „незаконно задържане на трудовата му книжка“ се заменят с „невписване на прекратяването на трудовия договор по реда на чл. 62, ал. 3“.\n2. В ал. 3 думите „предаване на трудовата книжка на работника или служителя“ се заменят с „вписване на прекратяването на трудовия договор по реда на чл. 62, ал. 3“.\n§ 5. \nНаименованието на глава седемнадесета се изменя така: „Регистър на заетостта, единен електронен трудов запис и трудов стаж“.\n§ 6. \nВ глава седемнадесета наименованието на раздел I се изменя така: „Регистър на заетостта и единен електронен трудов запис“.\n§ 7. \nЧлен 347 се изменя така:\n„Регистър на заетостта\nЧл. 347. (1) Националната агенция за приходите поддържа регистър на заетостта, който съдържа единните електронни трудови записи на работниците и служителите.\n(2) Създаването и поддържането на регистъра на заетостта се извършва въз основа на следните принципи:\n1. гарантиране на актуалност и точност на съхраняваните данни;\n2. осигуряване на подходяща среда за обмен на данни;\n3. гарантиране на регламентиран достъп до данните в регистъра на заетостта;\n4. осигуряване на информационна сигурност.\n(3) Достъпът до регистъра на заетостта и единния електронен трудов запис се осъществява по реда на чл. 5 от Закона за електронното управление. Достъпът до данните се осигурява безвъзмездно и в териториалните дирекции на Националната агенция за приходите по ред, определен с наредбата по чл. 62, ал. 5.\n(4) Форматът и редът за съхранение на данните в регистъра на заетостта, редът и сроковете за вписване, заличаване и удостоверяване на обстоятелства, условията за достъп до данните, както и редът и правата на изпълнителния директор на Националната агенция за приходите за достъп до данни в други регистри във връзка с воденето на регистъра на заетостта, се определят с наредбата по чл. 62, ал. 5.\n(5) Националният статистически институт има право на данни от регистъра на заетостта за целите на публикуването на статистическа информация относно заетостта. Редът за достъп и обхватът на данните, подлежащи на публикуване, се определят с наредбата по чл. 62, ал. 5.\n(6) Обработването на лични данни в регистъра на заетостта се осъществява в съответствие с Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/EО (Общ регламент относно защитата на данните) (OB, L 119/1 от 4 май 2016 г.) и Закона за защита на личните данни.“\n§ 8. \nСъздава се чл. 347а:\n„Единен електронен трудов запис\nЧл. 347а. (1) Единният електронен трудов запис е електронен документ, който съдържа данни и обстоятелства, свързани с трудовата дейност на работника или служителя, и е официален удостоверителен документ.\n(2) Работникът или служителят има право на достъп до своя единен електронен трудов запис. Родителите, настойниците и попечителите на работници и служители, ненавършили 18 години, имат право на достъп до съответния им единен електронен трудов запис до навършване на 18 години.\n(3) Работникът или служителят има право на информация за историята на достъпите до своя единен електронен трудов запис, с изключение на случаите на достъп от органите на досъдебното производство по реда на Наказателно-процесуалния кодекс и на Държавна агенция „Национална сигурност“ по реда, определен в наредбата по чл. 62, ал. 5. В историята се съдържат данни най-малко за работодателя, държавния орган или третото лице, осъществило достъпа.\n(4) Работодателите имат право на информация за наети от тях работници и служители, въведена от предходни работодатели, определена в наредбата по чл. 62, ал. 5, с изключение на размера на трудовите възнаграждения и обезщетения, които работникът или служителят е получавал при предходни работодатели. Работодателите имат право на информация за изплатените обезщетения по чл. 222, ал. 2 и 3. Редът за предоставяне на информацията се определя в наредбата по чл. 62, ал. 5.\n(5) Единният електронен трудов запис може да се използва за удостоверяване на наличието на трудов стаж, когато такъв се изисква в конкурс за заемане на длъжност, след получаване на съгласие от кандидата, по ред, определен с наредбата по чл. 62, ал. 5. “\n§ 9. \nЧлен 348 се отменя.\n§ 10.\n В чл. 349 се правят следните изменения:\n1. Алинея 1 се изменя така:\n„(1) Единният електронен трудов запис съдържа данни за:\n1. имената на работника или служителя;\n2. личния идентификатор на работника или служителя;\n3. идентификатора и името на работодателя;\n4. основанието на трудовия договор;\n5. датата на сключване на трудовия договор и началото на неговото изпълнение;\n6. срока на договора, когато е уговорен такъв; \n7. датата на сключване на допълнителни споразумения;\n8. датата и основанието за прекратяване на трудовото правоотношение;\n9. размера на основното трудово възнаграждение;\n10. кода на заеманата длъжност по Националната класификация на професиите и длъжностите;\n11. кода на основната икономическа дейност, в която лицето е заето, съгласно Класификацията на икономическите дейности, утвърдена от Националния статистически институт;\n12. кода на населеното място на местоработата на работника или служителя по Единния класификатор на административно-териториалните и териториални единици;\n13. продължителността на работното време;\n14. продължителността на времето, което се признава за трудов стаж, както и на времето, което не се признава за трудов стаж; \n15. изплатено обезщетение при прекратяване на трудовото правоотношение на основание чл. 222, ал. 2 и 3;\n16. запорни съобщения, предвидени в чл. 512, ал. 5 от Гражданския процесуален кодекс; \n17. уговорения платен годишен отпуск; \n18. дните използван платен годишен отпуск, полагащ се за годината на прекратяването на правоотношението.“\n2. В ал. 2 думите „трудовата книжка“ се заменят с „единния електронен трудов запис“. \n3. Алинея 3 се изменя така:\n„(3) Единният електронен трудов запис съдържа и определените в Закона за държавния служител данни за служебните правоотношения на лицата.“\n§ 11.\n Член 350 се отменя.\n§ 12.\n Член 350а се изменя така:\n„Вписване на данни в единния електронен трудов запис от инспекцията по труда\nЧл. 350а. (1) Данни за продължителността на трудовия стаж, установен със съдебно решение, се вписват в регистъра на заетостта от работодателя, а при отказ или когато това е невъзможно – от инспекцията по труда.\n(2) Когато уволнението на работника или служителя е признато за незаконно или бъде поправено основанието за прекратяване на трудовото правоотношение, вписването се извършва от работодателя, прекратил трудовото правоотношение, а при отказ или когато това е невъзможно – от инспекцията по труда.\n(3) В случаите по чл. 327, ал. 2 инспекцията по труда, в която е подадено заявлението, вписва в регистъра на заетостта датата и основанието за прекратяване на трудовото правоотношение.\n(4) Вписването на данни в единния електронен трудов запис от инспекцията по труда се извършва по ред, определен в наредбата по чл. 62, ал. 5.“\n§ 13.\n В чл. 356 думите „тази глава“ се заменят с „този раздел“.\n§ 14.\n В чл. 402, ал. 3 думите „изпратено уведомление за сключен трудов договор“ се заменят с „вписано трудово правоотношение в регистъра на заетостта“.\n§ 15.\n В чл. 404, ал. 1 се правят следните изменения:\n1. В т. 10 думите „изпращане на уведомление за сключен трудов договор“ се заменят с „вписване в регистъра на заетостта“, а думите „за изпращането му“ се заличават.\n2. В т. 11 думите „изпращане на уведомление за заличаване на изпратено преди това уведомление по чл. 62, ал. 3 за сключен трудов договор“ се заменят с „вписване на трудовото правоотношение в регистъра на заетостта“.\n§ 16.\n В § 1 от допълнителните разпоредби се създава т. 23:\n„23. „Личен идентификатор“ е единен граждански номер, личен номер, личен номер на чужденец, служебен номер или друг идентификатор на физическо лице, определен в закон.“\n§ 17.\n В останалите текстове на кодекса думите „трудова книжка“ и „трудовата книжка“ се заменят съответно с „единен електронен трудов запис“ и „единния електронен трудов запис“.\nПреходни и заключителни разпоредби\n§ 18.\n В Гражданския процесуален кодекс (обн., ДВ, бр. 59 от 2007 г.; изм., бр. 50 от 2008 г.; Решение № 3 на Конституционния съд от 2008 г. – бр. 63 от 2008 г.; изм., бр. 69 от 2008 г., бр. 12, 19, 32 и 42 от 2009 г.; Решение № 4 на Конституционния съд от 2009 г. – бр. 47 от 2009 г.; изм., бр. 82 от 2009 г., бр. 13 и 100 от 2010 г.; Решение № 15 на Конституционния съд от 2010 г. – бр. 5 от 2011 г.; изм., бр. 45, 49 и 99 от 2012 г., бр. 15 и 66 от 2013 г., бр. 53 и 98 от 2014 г., бр. 50 от 2015 г., бр. 15 и 43 от 2016 г., бр. 8, 13, 63, 86, 96 и 102 от 2017 г., бр. 42 и 65 от 2018 г., бр. 38, 83, 98 и 100 от 2019 г., бр. 68, 98 и 110 от 2020 г., бр. 9 и 15 от 2021 г., бр. 15, 62 и 102 от 2022 г. и бр. 11, 66 и 80 от 2023 г.) се правят следните изменения:\n1. В чл. 310, ал. 1, т. 1 думите „трудовата книжка“ се заменят с „единния електронен трудов запис“.\n2. В чл. 512, ал. 5 думите „служебната или трудовата книжка“ се заменят с „единния електронен трудов запис“.\n§ 19.\n В Закона за държавния служител (обн., ДВ, бр. 67 от 1999 г.; изм., бр. 1 от 2000 г., бр. 25, 99 и 110 от 2001 г., бр. 45 от 2002 г., бр. 95 от 2003 г., бр. 70 от 2004 г., бр. 19 от 2005 г., бр. 24, 30 и 102 от 2006 г., бр. 59 и 64 от 2007 г., бр. 43, 94 и 108 от 2008 г., бр. 35, 42, 74 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.; изм., бр. 97 от 2010 г., бр. 1, 18 и 100 от 2011 г., бр. 15, 20, 38 и 82 от 2012 г., бр. 15 и 68 от 2013 г., бр. 14, 24, 54 и 98 от 2015 г.; Решение № 5 на Конституционния съд от 2016 г. – бр. 38 от 2016 г.; изм., бр. 57, 81 и 105 от 2016 г., бр. 86 и 103 от 2017 г., бр. 7, 30, 38, 77 и 103 от 2018 г.; Решение № 3 на Конституционния съд от 2019 г. – бр. 23 от 2019 г.; изм., бр. 79 и 100 от 2019 г. и бр. 13, 28, 44, 104, 107 и 109 от 2020 г.) се правят следните изменения и допълнения:\n1. В чл. 92 се създава нова ал. 2:\n„(2) Дисциплинарните наказания и техните заличавания са неизменна част от служебното досие. Редът за вписването и заличаването на дисциплинарни наказания в служебното досие се определя с наредбата по чл. 120, ал. 2.“\n2. В чл. 98, ал. 2 думите „и в служебната книжка“ се заличават.\n3. Член 110 се изменя така:\n„Единен електронен трудов запис\nЧл. 110. (1) Предвидените в този закон данни за служебното правоотношение се съхраняват като част от единния електронен трудов запис в регистъра на заетостта по чл. 347 от Кодекса на труда.\n(2) Единният електронен трудов запис е официален удостоверителен документ за вписаните данни и обстоятелства, свързани с държавната служба.\n(3) Държавният служител има право на достъп до своя единен електронен трудов запис и до историята на достъпите до данни в него по ред, определен с наредбата по чл. 62, ал. 5 от Кодекса на труда.\n(4) Органите по назначаване или определени от тях длъжностни лица имат право на достъп до данни за назначени в тяхната администрация държавни служители от регистъра на заетостта по ред, определен с наредбата по чл. 62, ал. 5 от Кодекса на труда.\n(5) Единният електронен трудов запис може да се използва за удостоверяване на наличието на стаж, когато такъв се изисква в конкурс за заемане на длъжност, след получаване на съгласие от кандидата, по ред, определен с наредбата по чл. 62, ал. 5 от Кодекса на труда.“\n4. Член 111 се изменя така:\n„Вписване в регистъра на заетостта\nЧл. 111. В тридневен срок от възникването или изменението на служебното правоотношение и в 7-дневен срок от неговото прекратяване органът по назначаването или оправомощено от него лице вписва данните в регистъра на заетостта по чл. 347 от Кодекса на труда.“\n5. В чл. 112:\nа) алинея 1 се изменя така:\n„(1) В регистъра на заетостта по чл. 347 от Кодекса на труда се вписват следните данни за служебното правоотношение:\n1. имената на държавния служител;\n2. личния идентификатор на държавния служител;\n3. имената и идентификатора на администрацията на органа по назначаване;\n4. основанието на акта за назначаване;\n5. номера и датата на акта за назначаване и датата на възникване на служебното правоотношение;\n6. срока на акта за назначаване, ако има такъв;\n7. номера и датата на актовете за промяна на служебното правоотношение;\n8. датата на прекратяване и основанието за прекратяване на служебното правоотношение;\n9. размера на основната месечна заплата;\n10. кода на заеманата длъжност съгласно класификатора по чл. 2, ал. 2 или съгласно Класификатора на дипломатическите длъжности по чл. 42 от Закона за дипломатическата служба;\n11. кода на основната икономическа дейност, в която държавният служител е зает, съгласно Класификацията на икономическите дейности, утвърдена от Националния статистически институт;\n12. кода на населеното място на местоработата на държавния служител по Единния класификатор на административно-териториалните и териториални единици;\n13. продължителността на работното време;\n14. продължителността на времето, което се признава за служебен стаж, съответно за стаж в дипломатическата служба;\n15. изплатените обезщетения при прекратяване на служебното правоотношение;\n16. рангът на държавния служител, съответно дипломатическият ранг;\n17. запорни съобщения, предвидени в чл. 512, ал. 5 от Гражданския процесуален кодекс.“;\nб) в ал. 2 думите „служебната книжка“ се заменят с „единния електронен трудов запис“.\n6. В чл. 113 думите „служебната книжка“ се заменят с „единния електронен трудов запис“, а думите „и да я предаде на държавния служител“ се заличават.\n7. Член 114 се отменя.\n8. Създава се чл. 119а:\n„Вписване на данни в единния електронен трудов запис от Изпълнителна агенция „Главна инспекция по труда“\nЧл. 119а. (1) Данни за продължителността на служебния стаж, установен със съдебно решение, се вписват в регистъра на заетостта от органа по назначаването, а при отказ или когато това е невъзможно – от Изпълнителна агенция „Главна инспекция по труда“.\n(2) Когато прекратяването на служебното правоотношение е признато за незаконно или бъде поправено основанието за него, вписването се извършва от органа по назначаването, прекратил служебното правоотношение, а при отказ или когато това е невъзможно – от Изпълнителна агенция „Главна инспекция по труда“.\n(3) Вписването на данни в единния електронен трудов запис от Изпълнителна агенция „Главна инспекция по труда“ се извършва по ред, определен с наредбата по чл. 62, ал. 5 от Кодекса на труда.“\n9. Член 120 се изменя така:\n„Подзаконова уредба\nЧл. 120. (1) Редът за водене на регистъра на заетостта във връзка с държавната служба се определя с наредбата по чл. 62, ал. 5 от Кодекса на труда.\n(2) Министерският съвет издава наредба по прилагането на чл. 115 – 119.“\n10. В останалите текстове на закона думите „служебна книжка“ и „служебната книжка“ се заменят съответно с „единен електронен трудов запис“ и „единния електронен трудов запис“.\n§ 20.\n В Закона за занаятите (обн., ДВ, бр. 42 от 2001 г.; изм., бр. 112 от 2001 г., бр. 56 от 2002 г., бр. 99 и 105 от 2005 г., бр. 10, 30, 34 и 81 от 2006 г., бр. 53 от 2007 г., бр. 19 и 82 от 2009 г., бр. 15 от 2010 г., бр. 28 от 2011 г., бр. 68 от 2013 г., бр. 79 от 2015 г. и бр. 17 от 2019 г.) в § 1а от допълнителните разпоредби, в т. 1 думите „трудова книжка“ се заменят с „единния електронен трудов запис“.\n§ 21.\n В Закона за установяване на трудов и осигурителен стаж по съдебен ред (обн., ДВ, бр. 26 от 2011 г.; изм., бр. 107 от 2014 г.) в чл. 6, ал. 2 се правят следните изменения и допълнения:\n1. Създава се нова т. 9:\n„9. единният електронен трудов запис;“. \n2. Досегашната т. 9 става т. 10. \n§ 22.\n Трудовата книжка, издадена преди влизането в сила на този закон, е официален удостоверителен документ за вписаните в нея обстоятелства, свързани с трудовата дейност на работника или служителя.\n§ 23.\n Служебната книжка, издадена по реда на Закона за държавния служител преди влизането в сила на този закон, е официален удостоверителен документ за вписаните в нея обстоятелства, свързани с държавната служба.\n§ 24.\n (1) В срок до 1 юни 2026 г. или при прекратяване на трудовото правоотношение в периода от 1 юни 2025 г. до 1 юни 2026 г. работодателите оформят трудовите книжки на работниците и служителите, като в трудовата книжка с цифри и думи се записва продължителността на трудовия стаж, положен от работника или служителя при него към 1 юни 2025 г., подписва се от главния счетоводител и от работодателя, като се подпечатва с печата му, ако разполага с такъв. След оформянето й трудовата книжка се връща незабавно на работника или служителя. \n(2) Когато след 1 юни 2025 г. трудовата книжка е изгубена или унищожена, съответната дирекция „Инспекция по труда“ издава нова и вписва данни за трудовия стаж, придобит преди 1 юни 2025 г., въз основа на писмено заявление-декларация на работника или служителя, към което се прилагат удостоверения от работодателите, при които е работил, и други оригинални документи, съдържащи тези данни.\n§ 25.\n В срок до 31 декември 2026 г. или при прекратяване на служебното правоотношение в периода от 1 юни 2026 г. до 31 декември 2026 г. органите по назначаване оформят служебната книжка на държавните служители, като в служебната книжка с цифри и думи се записва продължителността на служебния стаж, положен от държавния служител към 1 юни 2026 г. След оформянето й служебната книжка се връща незабавно на държавния служител.\n§ 26.\n (1) В срок от 6 месеца, считано от 1 януари 2026 г., органите по назначаването по действащи служебни правоотношения по Закона за държавния служител, вписват в регистъра на заетостта всички данни от служебната книжка, издадена по реда на същия закон, независимо от органа, който ги е вписал в книжката.\n(2) Всички данни от служебните книжки, издадени по реда на Закона за държавния служител на лица, се вписват и в случаите на прекратяване на служебни правоотношения в срока по ал. 1.\n(3) Всички данни от служебните книжки, издадени по реда на Закона за държавния служител на лица, извън случаите по ал. 1 и 2, се вписват от органа по назначаването при възникване на следващо служебно правоотношение.\n(4) Когато едно лице има повече от една служебна книжка, ал. 1 – 3 се отнасят за всяка от тях.\n§ 27.\n В срок до 1 юни 2024 г. Министерският съвет приема наредбата по чл. 62, ал. 5 от Кодекса на труда.\n§ 28.\n В срок до 1 юни 2025 г. изпълнителният директор на Националната агенция за приходите изгражда регистъра на заетостта по чл. 347 от Кодекса на труда и попълва първоначалните данни в него на база на регистъра на трудовите договори и при необходимост – на база на други източници.\n§ 29.\n Този закон влиза в сила от 1 юни 2025 г., с изключение на:\n1. параграф 18 относно т. 2, в частта за служебната книжка, § 19, 23, 25 и 26, които влизат в сила от 1 юни 2026 г.;\n2. параграфи 27 и 28, които влизат в сила от деня на обнародването му в „Държавен вестник“.\nЗаконът е приет от 49-ото Народно събрание на 26 септември 2023 г. и е подпечатан с официалния печат на Народното събрание.\nПредседател на Народното събрание: \n Росен Желязков\n7299"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165055",
    "meta": [],
    "text": "УКАЗ № 174\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Валутния закон, приет от 49-ото Народно събрание на 18 септември 2023 г.\nИздаден в София на 26 септември 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Валутния закон \n(обн., ДВ, бр. 83 от 1999 г.; изм., бр. 45 от 2002 г., бр. 60 от 2003 г., бр. 36 от 2004 г., бр. 105 от 2005 г., бр. 43, 54 и 59 от 2006 г., бр. 24 от 2009 г., бр. 16, 23 и 96 от 2011 г., бр. 59 от 2016 г., бр. 63, 92 и 103 от 2017 г., бр. 93 от 2018 г., бр. 17 от 2019 г. и бр. 14 от 2020 г.)\n§ 1. \nВ чл. 1 се правят следните изменения:\n1. Точка 4 се изменя така:\n„4. сделките с благородни метали и скъпоценни камъни и изделия със и от тях по занятие и преработката им;“.\n2. Точка 5 се изменя така:\n„5. пренасянето на придружени или непридружени парични средства през границата на страната;“.\n3. Точка 7 се изменя така:\n„7. упражняването на валутен контрол, включително временното задържане на парични средства.“\n§ 2. \nЧлен 10а се изменя така:\n„Пренасяне на придружени парични средства през границата на страната за или от трета страна\nЧл. 10а. (1) Лицата могат да пренасят през границата на страната за или от трета страна неограничено количество парични средства.\n(2) Пренасянето на парични средства в размер 10 000 евро или повече или тяхната равностойност в левове или друга валута през границата на страната за или от трета страна подлежи на деклариране пред митническите органи при условията и по реда, предвидени в чл. 3, параграфи 2 и 3 от Регламент (ЕС) 2018/1672 на Европейския парламент и на Съвета от 23 октомври 2018 г. относно контрола на паричните средства, които се внасят в Съюза или се изнасят от него, и за отмяна на Регламент (ЕО) № 1889/2005 (ОВ, L 284/6 от 12 ноември 2018 г.), наричан по-нататък „Регламент (ЕС) 2018/1672“.\n(3) Задължението за деклариране по ал. 2 се смята за неизпълнено и:\n1. когато декларираната информация е невярна или непълна;\n2. когато паричните средства не са предоставени на разположение на митническите органи за контрол.\n(4) При пренасяне на парични средства в размер 30 000 лв. или повече или тяхната равностойност в друга валута през границата на страната за трета страна митническите органи проверяват за наличие или липса на публични задължения по реда на чл. 87, ал. 11 от Данъчно-осигурителния процесуален кодекс и за публични задължения, установявани от Агенция „Митници“, за приносителя. Когато в предоставената или в установената по служебен път информация се съдържат данни за наличие на публични задължения в размер над 5000 лв., митническите органи не допускат пренасянето на паричните средства.\n(5) В случаите по ал. 4 митническите органи задържат паричните средства с разписка по чл. 15, ал. 2, т. 9 от Закона за митниците и уведомяват най-късно до следващия работен ден Националната агенция за приходите. Националната агенция за приходите може да предприеме действия за обезпечаване на установени и изискуеми публични вземания по реда на глава двадесет и четвърта от Данъчно-осигурителния процесуален кодекс до 10 работни дни от уведомяването, за което незабавно уведомява компетентната териториална дирекция на Агенция „Митници“ по място на задържане на паричните средства.\n(6) Митническите органи връщат задържаните парични средства въз основа на писмено искане от лицето, от което са задържани, или от изрично упълномощено от него лице, в случай че до изтичане на посочения в ал. 5 срок не са предприети действия по обезпечаване от съответния орган по реда на Данъчно-осигурителния процесуален кодекс или на Закона за митниците. При наложен запор връщане се извършва единствено при наличие на остатък над размера на запорираната сума.“\n§ 3. \nЧлен 10б се изменя така:\n„Пренасяне на парични средства през границата на страната за или от държава – членка на Европейския съюз\nЧл. 10б. (1) Лицата могат да пренасят за или от държава – членка на Европейския съюз, неограничено количество парични средства.\n(2) Пренасянето на парични средства в размер 10 000 евро или повече или тяхната равностойност в левове или друга валута през границата на страната за или от държава – членка на Европейския съюз, се декларира при поискване от страна на митническите органи.\n(3) Задължението за деклариране при поискване по ал. 2 се смята за неизпълнено:\n1. при отказ за деклариране;\n2. когато декларираната информация е невярна или непълна;\n3. когато паричните средства не са предоставени на разположение на митническите органи за контрол.“\n§ 4. \nСъздава се чл. 10в:\n„Пренасяне на непридружени парични средства през границата на страната\nЧл. 10в. (1) Пренасянето през границата на страната на парични средства чрез пощенски и/или куриерски пратки е забранено с изключение на пратки с обявена стойност.\n(2) При пренасянето на непридружени парични средства в размер 10 000 евро или повече или тяхната равностойност в левове или друга валута през границата на страната за или от трета страна чрез пощенски пратки, куриерски пратки, като непридружен багаж или товар в контейнер, митническите органи могат да изискват от изпращача или получателя на паричните средства, или от техен изрично упълномощен представител да представи декларация за оповестяване при условията и по реда на чл. 4, параграфи 2 и 3 от Регламент (ЕС) 2018/1672 в срок до 30 дни.\n(3) При пренасянето на непридружени парични средства в размер 10 000 евро или повече или тяхната равностойност в левове или друга валута през границата на страната за или от държава – членка на Европейския съюз, чрез пощенски пратки, куриерски пратки, като непридружен багаж или товар в контейнер, митническите органи могат да изискат от изпращача или получателя на паричните средства, или от техен изрично упълномощен представител да представи декларация за оповестяване в срок до 30 дни.\n(4) Паричните средства по ал. 2 и 3 се задържат от митническите органи до представяне на декларация за оповестяване, но за срок не по-дълъг от 30 дни от задържането.\n(5) Задължението за оповестяване по ал. 2 и 3 се смята за неизпълнено, когато:\n1. декларираната информация е невярна или непълна;\n2. паричните средства не са предоставени на разположение на митническите органи за контрол;\n3. декларацията не е представена преди изтичането на срока.\n(6) Лицата по ал. 2 и 3, които декларират паричните средства, са длъжни да декларират и данни за собственика на паричните средства, ако те не са тяхна собственост.\n(7) Непридружени парични средства, за които е установено нарушение на забраната по ал. 1 или за които задължението за оповестяване по ал. 2 и 3 не е изпълнено, се задържат и се смятат за изоставени в полза на държавата, ако в 6-месечен срок от задържането не са представени доказателства за собственост.\n(8) Директорът на компетентната териториална дирекция на Агенция „Митници“ издава решение, с което паричните средства по ал. 7 се смятат за изоставени в полза на държавата. Решението подлежи на обжалване по реда на Административнопроцесуалния кодекс.“\n§ 5. \nСъздава се чл. 10г:\n„Контрол върху придружени и непридружени парични средства в размер по-малък от определения праг, за които има основателни съмнения, че са свързани с престъпна дейност\nЧл. 10г. (1) При пренасянето на придружени парични средства в размер по-малко от 10 000 евро или тяхната равностойност в левове или друга валута през границата на страната за или от трета страна митническите органи могат да извършват контрол на приносителя при основателни съмнения или данни, че паричните средства са свързани с престъпна дейност. Митническите органи служебно въвеждат информацията по чл. 3, параграф 2 от Регламент (ЕС) 2018/1672.\n(2) При пренасянето на непридружени парични средства в размер по-малко от 10 000 евро или тяхната равностойност в левове или друга валута през границата на страната за или от трета страна митническите органи могат да извършват контрол на пратките при основателни съмнения или данни, че паричните средства са свързани с престъпна дейност. Митническите органи служебно въвеждат информацията по чл. 4, параграф 2 от Регламент (ЕС) 2018/1672.\n(3) При пренасянето на придружени парични средства в размер по-малко от 10 000 евро или тяхната равностойност в левове или друга валута през границата на страната за или от държава – членка на Европейския съюз, митническите органи могат да извършват контрол на приносителя при основателни съмнения или данни, че паричните средства са свързани с престъпна дейност. Митническите органи служебно въвеждат информацията по чл. 3, параграф 2 от Регламент (ЕС) 2018/1672.\n(4) При пренасянето на непридружени парични средства в размер по-малко от 10 000 евро или тяхната равностойност в левове или друга валута през границата на страната за или от държава – членка на Европейския съюз, митническите органи могат да извършват контрол на пратките при основателни съмнения или данни, че паричните средства са свързани с престъпна дейност. Митническите органи служебно въвеждат информацията по чл. 4, параграф 2 от Регламент (ЕС) 2018/1672.“\n§ 6. \nСъздава се чл. 10д:\n„Деклариране от приносител при зелен коридор („нищо за деклариране“)\nЧл. 10д. (1) В случаите, когато пренасяните през границата на страната парични средства не подлежат на деклариране, приносителят преминава през зелен коридор („нищо за деклариране“) или устно заявява това при преминаване през митническо учреждение, в което не се ползват два коридора.\n(2) Разпоредбата на ал. 1 не ограничава правото на приносителя да извърши писмено деклариране по свое желание. В този случай декларирането се извършва съгласно чл. 10а или 10б.\n(3) В случаите, когато пренасяните през границата на страната парични средства подлежат на деклариране, но приносителят е преминал през зелен коридор („нищо за деклариране“) или устно е заявил това при преминаване през митническо учреждение, в което не се ползват два коридора, това се смята за невярно декларирана информация.\n(4) Дeкларирането на парични средства, които се придружават от лице, ненавършило 16 години, се извършва от съпровождащото го пълнолетно лице.“\n§ 7. \nЧлен 11 се изменя така:\n„Временно задържане на парични средства\nЧл. 11. (1) Митническите органи могат да задържат парични средства до 30 дни от деня на задържането, когато задължението за деклариране на придружени парични средства по чл. 10а, ал. 2 или чл. 10б, ал. 2 не е изпълнено или задължението за оповестяване на непридружени парични средства по чл. 10в, ал. 2 и 3 не е изпълнено, или са налице основателни съмнения или данни, че паричните средства, независимо от тяхната стойност, са свързани с престъпна дейност. Когато паричните средства са в размер по-малко от 10 000 евро или тяхната равностойност в левове или друга валута, митническите органи могат да ги задържат в съответствие с критериите за управление на риска и осъществяване на контрол съгласно Регламент (ЕС) 2018/1672.\n(2) За извършения контрол на парични средства се съставя протокол, а паричните средства се задържат с разписка по чл. 15, ал. 2, т. 9 от Закона за митниците. Митническите органи могат да изискват доказателства за собственост, икономически произход на средствата и предназначението им.\n(3) Митническите органи в рамките на деня на задържането или най-късно до следващия работен ден уведомяват директора на териториалната дирекция на Агенция „Митници“, на чиято територия са задържани паричните средства, и компетентните органи за предприемане на действия по компетентност. Информация за задържането се предоставя и на дирекция „Финансово разузнаване“ на Държавна агенция „Национална сигурност“. В уведомлението до дирекция „Финансово разузнаване“ на Държавна агенция „Национална сигурност“ се посочват териториалната дирекция на Агенция „Митници“ и другите органи, уведомени за задържането.\n(4) Директорът на компетентната териториална дирекция на Агенция „Митници“ по ал. 3 или оправомощено от него длъжностно лице издава решение за временно задържане на паричните средства в срок до 7 дни от деня на задържането.\n(5) Решението по ал. 4 се връчва лично на лицето, от което са задържани придружените паричните средства, или на негов изрично упълномощен представител, или на изпращача, или на получателя, или на собственика на непридружените паричните средства, или на техен изрично упълномощен представител. Връчването се удостоверява с подписи на получателя и връчителя, като се отбелязват денят и начинът на връчването. Връчването на решението може да се извърши от всеки митнически служител.\n(6) Връчването по ал. 5 може да се извърши и чрез изпращане на съобщение до персонален профил, регистриран в информационната система за сигурно електронно връчване като модул на Единния портал за достъп до електронни административни услуги по смисъла на Закона за електронното управление, ако лицето изрично е поискало това.\n(7) Електронното съобщение за издаденото решение се смята за връчено с изтеглянето му. Когато получателят не е изтеглил документа в 7-дневен срок от изпращането на съобщението, решението се връчва по реда на ал. 5.\n(8) Връчване на решение по ал. 4 чрез прилагане към преписката се извършва след поставяне на съобщение за явяване на лицето по ал. 5, когато адресът му не е известен или лицето, негов представител или пълномощник не могат да бъдат намерени на адреса за кореспонденция, заявен в деня на задържането. Съобщението се поставя на определено за целта място в съответното митническо учреждение и се публикува на интернет страницата на митническата администрация. В случай че лицето не се яви в митническото учреждение в 7-дневен срок от деня на поставяне на съобщението, решението се прилага към преписката и се смята за редовно връчено.\n(9) Физически лица, спрямо които е започнало производство за временно задържане на парични средства и които пребивават повече от 30 последователни дни извън страната или нямат адрес в Република България, са длъжни да посочат на митническите органи лице на територията на страната, на което да се връчи решението. Задължението за посочване на лице важи и за юридически лица, които не са установени на територията на страната.\n(10) Решението по ал. 4 подлежи на обжалване в 14-дневен срок по реда на Административнопроцесуалния кодекс.\n(11) При задълбочена оценка от необходимостта и пропорционалността на по-нататъшно временно задържане органът по ал. 4 може да издаде решение за удължаване срока на временното задържане най-много до 90 дни от деня на задържането.\n(12) За решението по ал. 11 се прилагат ал. 5 – 10.\n(13) Ако в сроковете по ал. 1 или 11 не се вземе решение от други компетентни органи за по-нататъшно задържане на паричните средства в рамките на друго производство или установените факти и обстоятелства не оправдават по-нататъшното задържане на паричните средства, те се връщат чрез банков превод и/или в брой на лицето, от което са задържани, или на изрично упълномощено от него лице.“\n§ 8. \nЧлен 11а се изменя така:\n„Митнически регистър\nЧл. 11а. (1) Митническите органи водят регистър за пренесените през границата на страната парични средства съгласно чл. 10а – 10г.\n(2) При пренасяне на придружени и непридружени парични средства за или от трета страна се прилагат декларациите, утвърдени с Регламент за изпълнение (ЕС) 2021/776 на Комисията от 11 май 2021 г. за установяване на образците на някои формуляри, както и техническите правила за ефективния обмен на информация съгласно Регламент (ЕС) 2018/1672 на Европейския парламент и на Съвета относно контрола на паричните средства, които се внасят в Съюза или се изнасят от него (ОВ, L 167/6 от 12 май 2021 г.).\n(3) При пренасяне на придружени и непридружени парични средства за или от държава – членка на Европейския съюз, се прилагат декларации, съдържащи данни, които се попълват и при пренасяне за или от трета страна.\n(4) Декларациите се съхраняват за срок 5 години независимо от използвания носител. Срокът започва да тече от деня, в който данните са били получени, освен в случаите на чл. 13, параграф 5 от Регламент (ЕС) 2018/1672.\n(5) Ако задължението за деклариране на придружени парични средства или задължението за оповестяване на непридружени парични средства не е изпълнено, митническите органи попълват и вписват в регистъра служебната декларация по чл. 4 от Регламент за изпълнение (ЕС) 2021/776, към която се прилага декларация за парични средства по чл. 1, съответно декларация за оповестяване на парични средства по чл. 2 от същия регламент. Служебна декларация се попълва и когато има основателни съмнения или данни, че паричните средства, независимо от тяхната стойност, са свързани с престъпна дейност.\n(6) Информацията по този член се събира и обработва съгласно чл. 17а от Закона за митниците и изискванията за защита на личните данни. При всяко обработване на лични данни се спазват правилата на Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/ЕО (Общ регламент относно защитата на данните) (ОВ, L 119/1 от 4 май 2016 г.) и Регламент (ЕС) 2018/1725 на Европейския парламент и на Съвета от 23 октомври 2018 г. относно защитата на физическите лица във връзка с обработването на лични данни от институциите, органите, службите и агенциите на Съюза и относно свободното движение на такива данни и за отмяна на Регламент (ЕО) № 45/2001 и Решение № 1247/2002/ЕО (ОВ, L 295/39 от 21 ноември 2018 г.) в съответствие в предвидените в действащото законодателство ограничения по чл. 23 от Регламент (ЕС) 2016/679.\n(7) Равностойността на друга валута в евро се определя по курса за митнически цели съгласно чл. 22 от Закона за митниците, приложим за тази валута, в левове в деня на пренасянето на паричните средства през границата на страната и се въвежда в декларацията.“\n§ 9. \nЧлен 11б се изменя така:\n„Обмен на информация\nЧл. 11б. (1) Митническите органи въвеждат информацията, получена съгласно чл. 3 или 4, чл. 5, параграф 3 или чл. 6 от Регламент (ЕС) 2018/1672, и я предават на националното звено за финансово разузнаване, като я подават в Митническата информационна система, създадена с Регламент (ЕО) № 515/97 на Съвета от 13 март 1997 г. относно взаимопомощта между административните органи на държавите членки и сътрудничеството между последните и Комисията по гарантиране на правилното прилагане на законодателството в областта на митническите и земеделските въпроси, наричан по-нататък „Регламент (ЕО) № 515/97“.\n(2) Митническите органи предават информацията по ал. 1 във възможно най-кратък срок, но не по-късно от 15 работни дни след деня, в който информацията е била получена.\n(3) Митническите органи обменят информация съгласно чл. 10 и 11 от Регламент (ЕС) 2018/1672 с държавите – членки на Европейския съюз, с други държави по силата на влезли в сила международни договори, по които Република България е страна, с Европейската комисия, Европейската прокуратура и Агенцията на Европейския съюз за сътрудничество в областта на правоприлагането (Европол).\n(4) Митническите органи събират, обработват и обменят получена информация по чл. 11а с други държавни органи на национално ниво в рамките на тяхната компетентност относно:\n1. нарушения на валутното законодателство;\n2. наличие на основателни съмнения или данни, че пренасяните парични средства са свързани с изпиране на пари и финансиране на тероризма по смисъла на Закона за мерките срещу изпирането на пари и Закона за мерките срещу финансирането на тероризма;\n3. наличие на основателни съмнения или данни, че пренасяните парични средства са приходи от престъпна дейност и които се отразяват неблагоприятно върху финансовите интереси на Европейския съюз и страната.\n(5) Обмен на информация може да се осъществява при условията, по реда и начина, определени в Регламент (ЕО) № 515/97 и Конвенцията, съставена на основание член К.3 от Договора за Европейския съюз, за взаимопомощ и сътрудничество между митническите администрации, съставена в Брюксел на 18 декември 1997 г. (ратифицирана със закон – ДВ, бр. 84 от 2006 г.).\n(6) Митническите органи гарантират професионална тайна, поверителност и сигурност на данните съгласно чл. 12 от Регламент (ЕС) 2018/1672 и при спазване на принципа „необходимост да се знае“ по смисъла на чл. 3 от Закона за защита на класифицираната информация.\n(7) Редът за взаимодействие и обмен на информация между митническите органи, Държавна агенция „Национална сигурност“ и Министерството на вътрешните работи за целите на валутния контрол на национално ниво се урежда със споразумение между директора на Агенция „Митници“, председателя на Държавна агенция „Национална сигурност“ и министъра на вътрешните работи.“\n§ 10.\n В чл. 12, ал. 3 думите „по чл. 11“ се заличават.\n§ 11.\n В чл. 13а, ал. 5, т. 3 думата „молба“ се заменя със „заявление“.\n§ 12.\n Член 14 се отменя.\n§ 13.\n Член 14а се отменя.\n§ 14.\n Член 14б се отменя.\n§ 15.\n Член 14г се отменя.\n§ 16.\n В чл. 16 се правят следните изменения и допълнения:\n1. Алинея 1 се изменя така:\n„(1) Митническите органи следят за спазването на закона при пренасянето през границата на страната на придружени и непридружени парични средства съгласно правомощията си по чл. 16, ал. 1, т. 1, 2, 3, 4 – 10 от Закона за митниците.“\n2. Създават се нови ал. 2 и 3:\n„(2) За целите на спазване на чл. 5 от Регламент (ЕС) 2018/1672 митническите органи имат правомощия да извършват контрол върху физическите лица, техния багаж и транспортни средства, както и контрол на всички пощенски или куриерски пратки, контейнери или транспортни средства, които е възможно да съдържат непридружени парични средства. За извършените контролни действия се съставя протокол.\n(3) Придружени парични средства и непридружени парични средства се задържат с разписка по чл. 15, ал. 2, т. 9 от Закона за митниците.“\n3. Досегашните ал. 2, 3, 4 и 5 стават съответно ал. 4, 5, 6 и 7.\n4. Досегашната ал. 6 става ал. 8 и в нея думите „ал. 2 и 3“ се заменят с „ал. 4 и 5“.\n5. Досегашната ал. 8 става ал. 9 и в нея думите „чл. 11, ал. 2“ се заменят с „чл. 10в, ал. 1“, а думите „и чл. 14, ал. 2“ се заличават.\n6. Досегашната ал. 9 става ал. 10.\n§ 17.\n В чл. 18 се правят следните изменения:\n1. В ал. 1 думите „чл. 16, ал. 6“ се заменят с „чл. 16, ал. 8“.\n2. Алинея 2 се изменя така:\n„(2) При неизпълнение на задължение по чл. 10а, ал. 2 или 3, чл. 10б, ал. 2 или 3 и чл. 10в, ал. 2, 3 или 6 на лицата се налага глоба, съответно имуществена санкция в размер една пета от стойността на недекларираните парични средства, ако деянието не съставлява престъпление.“\n3. В ал. 3 в изречение първо думите „или благородни метали и скъпоценни камъни и изделия със и от тях“ се заличават, а в изречение второ думите „чл. 11, ал. 2 и 3 и чл. 14, ал. 2 и 3“ се заменят с „чл. 10в, ал. 1“.\n4. В ал. 7, т. 3 и 4 думите „или благородни метали и скъпоценни камъни и изделия със и от тях“ се заличават.\n5. В ал. 10 думата „молба“ се заменя със „заявление“.\n§ 18.\n Член 18а се отменя.\n§ 19.\n Създава се чл. 18б:\n„Чл. 18б. (1) В случаите по чл. 18, ал. 2 и 3, когато нарушителят е неизвестен, актът се подписва от актосъставителя и от един свидетел и не се връчва. В този случай се издава наказателно постановление, което влиза в сила в едногодишен срок след издаването му. С наказателното постановление задържаните парични средства се отнемат в полза на държавата.\n(2) В случаите по чл. 18, ал. 2 и 3, когато нарушителят е известен, но не е открит на адреса, посочен при връчването на акта за административно нарушение, или е напуснал страната, или е посочил адрес само в трета страна, наказателното постановление не се връчва. Постановлението се смята за влязло в сила в едногодишен срок след издаването му.“\n§ 20.\n Създава се чл. 18в:\n„Чл. 18в. Митническите органи имат право да задържат с разписка по чл. 15, ал. 2, т. 9 от Закона за митниците парични средства за обезпечаване на вземания, които биха възникнали по съставени от тях актове за извършено нарушение по този закон.“\n§ 21.\n В § 1 на допълнителната разпоредба се правят следните изменения и допълнения:\n1. Точки 6 и 7 се изменят така:\n„6. „парични средства“ е понятие по смисъла на чл. 2, параграф 1, буква „а“ от Регламент (ЕС) 2018/1672;\n7. „прехвърляеми инструменти на приносител“ е понятие по смисъла на чл. 2, параграф 1, буква „г“ от Регламент (ЕС) 2018/1672;“.\n2. Точка 18 се изменя така:\n„18. „пренасяне през границата на страната“ е внасянето и изнасянето през държавната граница на Република България, включително чрез пощенски пратки, куриерски пратки, или като непридружен багаж или товар в контейнер на парични средства за или от друга държава – членка на Европейския съюз, или вносът и износът за или от трета страна;“.\n3. Създават се т. 22 – 27:\n„22. „валута“ е понятие по смисъла на чл. 2, параграф 1, буква „в“ от Регламент (ЕС) 2018/1672;\n23. „стока, използвана като високоликвидно средство за съхраняване на стойност“ е понятие по смисъла на чл. 2, параграф 1, буква „д“ от Регламент (ЕС) 2018/1672;\n24. „приносител“ е понятие по смисъла на чл. 2, параграф 1, буква „з“ от Регламент (ЕС) 2018/1672;\n25. „непридружени парични средства е понятие по смисъла на чл. 2, параграф 1, буква „и“ от Регламент (ЕС) 2018/1672;\n26. „предплатена карта“ е понятие по смисъла на чл. 2, параграф 1, буква „е“ от Регламент (ЕС) 2018/1672;\n27. „престъпна дейност“ е понятие по смисъла на чл. 2, параграф 1, буква „й“ от Регламент (ЕС) 2018/1672.“\nПреходни и заключителни разпоредби\n§ 22.\n В Наказателния кодекс (обн., ДВ, бр. 26 от 1968 г.; попр., бр. 29 от 1968 г.; изм., бр. 92 от 1969 г., бр. 26 и 27 от 1973 г., бр. 89 от 1974 г., бр. 95 от 1975 г., бр. 3 от 1977 г., бр. 54 от 1978 г., бр. 89 от 1979 г., бр. 28 от 1982 г.; попр., бр. 31 от 1982 г.; изм., бр. 44 от 1984 г., бр. 41 и 79 от 1985 г.; попр., бр. 80 от 1985 г.; изм., бр. 89 от 1986 г.; попр., бр. 90 от 1986 г.; изм., бр. 37, 91 и 99 от 1989 г., бр. 10, 31 и 81 от 1990 г., бр. 1 и 86 от 1991 г.; попр., бр. 90 от 1991 г.; изм., бр. 105 от 1991 г., бр. 54 от 1992 г., бр. 10 от 1993 г., бр. 50 от 1995 г.; Решение № 19 на Конституционния съд от 1995 г. – бр. 97 от 1995 г.; изм., бр. 102 от 1995 г., бр. 107 от 1996 г., бр. 62 и 85 от 1997 г.; Решение № 19 на Конституционния съд от 1997 г. – бр. 120 от 1997 г.; изм., бр. 83, 85, 132, 133 и 153 от 1998 г.. бр. 7, 51 и 81 от 1999 г., бр. 21 и 51 от 2000 г.; Решение № 14 на Конституционния съд от 2000 г. – бр. 98 от 2000 г.; изм., бр. 41 и 101 от 2001 г., бр. 45 и 92 от 2002 г., бр. 26 и 103 от 2004 г., бр. 24, 43, 76, 86 и 88 от 2005 г., бр. 59, 75 и 102 от 2006 г., бр. 38, 57, 64, 85, 89 и 94 от 2007 г., бр. 19, 67 и 102 от 2008 г., бр. 12, 23, 27, 32, 47, 80, 93 и 102 от 2009 г., бр. 26 и 32 от 2010 г., бр. 33 и 60 от 2011 г., бр. 19, 20 и 60 от 2012 г., бр. 17, 61 и 84 от 2013 г., бр. 19, 53 и 107 от 2014 г., бр. 14, 24, 41, 74, 79 и 102 от 2015 г., бр. 32 и 47 от 2016 г.; Решение № 12 на Конституционния съд от 2016 г. – бр. 83 от 2016 г.; изм., бр. 95 от 2016 г., бр. 13, 54, 85 и 101 от 2017 г., бр. 55 от 2018 г., бр. 1, 7, 16 и 83 от 2019 г., бр. 13, 23, 28, 88, 103 и 108 от 2020 г.; изм., бр. 9 от 2021 г.; Решение № 12 на Конституционния съд от 2021 г. – бр. 84 от 2021 г.; изм., бр. 53 от 2022 г.; Решение № 13 на Конституционния съд от 2022 г. – бр. 79 от 2022 г.; Решение № 1 на Конституционния съд от 2023 г – бр. 10 от 2023 г.; изм., бр. 67 от 2023 г.) в чл. 251 се правят следните изменения и допълнения:\n1. Алинея 1 се изменя така:\n„(1) Който не изпълни задължение за деклариране на парични средства, пренасяни през границата на страната, и стойността на предмета на престъпление е в особено големи размери, се наказва с лишаване от свобода до пет години и с глоба в размер на една пета от стойността на предмета на престъплението.“\n2. Създава се нова ал. 2:\n„(2) Който не изпълни задължение за деклариране на парични средства, пренасяни през границата на страната и не се установи техният законен произход, се наказва с лишаване от свобода от една до шест години, като средствата се отнемат в полза на държавата.“\n§ 23.\n В Закона за мерките срещу изпирането на пари (обн., ДВ, бр. 27 от 2018 г.; изм., бр. 94 от 2018 г., бр. 17, 34, 37, 42 и 94 от 2019 г., бр. 18 и 69 от 2020 г., бр. 7, 17 и 21 от 2021 г., бр. 25 и 32 от 2022 г. и бр. 60 от 2023 г.) в чл. 77 ал. 1 се изменя така:\n„(1) Агенция „Митници“ предоставя на дирекция „Финансово разузнаване“ на Държавна агенция „Национална сигурност“ информацията за пренасянето през границата на страната на парични средства, събирана при условията и по реда на Валутния закон.“\n§ 24.\n В Закона за митниците (обн., ДВ, бр. 15 от 1998 г.; изм., бр. 89 и 153 от 1998 г., бр. 30 и 83 от 1999 г., бр. 63 от 2000 г., бр. 110 от 2001 г., бр. 76 от 2002 г., бр. 37 и 95 от 2003 г., бр. 38 от 2004 г., бр. 45, 86, 91 и 105 от 2005 г., бр. 30 и 105 от 2006 г., бр. 59 и 109 от 2007 г., бр. 28, 43 и 106 от 2008 г., бр. 12, 32, 42, 44 и 95 от 2009 г., бр. 54, 55, 73 и 94 от 2010 г., бр. 82 от 2011 г., бр. 38 и 54 от 2012 г., бр. 15 и 66 от 2013 г., бр. 98 от 2014 г., бр. 42 и 60 от 2015 г., бр. 58, 75 и 98 от 2016 г., бр. 99 и 103 от 2017 г., бр. 24, 80, 98 и 105 от 2018 г., бр. 7 и 17 от 2019 г.; Решение № 4 на Конституционния съд от 2019 г. – бр. 32 от 2019 г.; Решение № 7 на Конституционния съд от 2019 г. – бр. 75 от 2019 г.; изм., бр. 100 и 102 от 2019 г., бр. 14 от 2020 г. и бр. 62 от 2022 г.) се правят следните изменения и допълнения:\n1. В чл. 2, ал. 2 думите „и на благородни метали и скъпоценни камъни и изделия със и от тях“ се заличават.\n2. Създава се чл. 16и:\n„Чл. 16и. (1) Решенията по глава ІІ, Раздел 2 от Регламент (ЕС) № 608/2013 на Европейския парламент и на Съвета от 12 юни 2013 г. относно защитата на правата върху интелектуалната собственост, осъществявана от митническите органи, и за отмяна на Регламент (ЕО) № 1383/2003 на Съвета (ОВ, L 181/15 от 29 юни 2013 г.), наричан по-нататък „Регламент (ЕС) № 608/2013“ се издават от директора на Агенция „Митници“ или оправомощено от него длъжностно лице.\n(2) Решенията по ал. 1 подлежат на обжалване по реда на Административнопроцесуалния кодекс, когато отговорят на условието на чл. 9, параграф 1, изречение второ и параграф 2 от Регламент (ЕС) № 608/2013.“\n3. Член 229а се изменя така:\n„Чл. 229а. Административнонаказателното производство може да приключи със споразумение между наказващия орган и нарушителя в едномесечен срок от направено предложение. Наказващият орган прави предложение за сключване на споразумение в 14-дневен срок от получаване на преписката от актосъставителя, а нарушителят може да направи предложение в 14-дневен срок от връчването на акта. Споразумение за прекратяване на административнонаказателно производство може да бъде постигнато само ако деянието не съставлява престъпление.“\n4. Член 229б се изменя така:\n„Чл. 229б. (1) Споразумението отразява съгласието на административнонаказващия орган и нарушителя в писмена форма по следните въпроси:\n1. има ли извършено деяние, извършено ли е то от нарушителя и извършено ли е виновно, съставлява ли деянието митническо нарушение;\n2. какви да бъдат видът и размерът на наказанието;\n3. отнемат ли се в полза на държавата стоките – предмет на нарушението, както и превозните и преносните средства, послужили за превозването или пренасянето на стоките, или те се заплащат в размер не по-малко от 25 на сто от равностойността им.\n(2) Споразумението съдържа:\n1. датата на сключване на споразумението;\n2. собственото, бащиното и фамилното име и длъжността на наказващия орган;\n3. собственото, бащиното и фамилното име на нарушителя, точния му адрес и единен граждански номер, а в случай че е чужденец – имената, точния адрес, дата на раждане, а ако има информация за това – и място на раждане, по паспорт или заместващ го документ за пътуване с посочване на номер, дата на издаване и издател на документа;\n4. датата на акта, въз основа на който е образувано производството, и името, длъжността и местослуженето на актосъставителя;\n5. описание на нарушението, датата и мястото, където е извършено, обстоятелствата, при които е извършено, както и на доказателствата, които го потвърждават;\n6. законовите разпоредби, които са били нарушени виновно;\n7. вида и размера на административното наказание;\n8. вещите, които се отнемат в полза на държавата, както и преносните, превозните и други средства и съоръжения, послужили и използвани за извършване на нарушение по този закон, или те се заплащат в размер не по-малко от 25 на сто от паричната равностойност, които представляват митническата им стойност;\n9. разпореждането с веществените доказателства;\n10. банкова сметка, по която да се заплати дължимата глоба или имуществената санкция.\n(3) Със споразумението не може да се определя:\n1. наказание от вид, различен от предвидения в закона за конкретното митническо нарушение;\n2. размер на глобата или на имуществената санкция, по-нисък от 80 на сто от минималния, предвиден за конкретното митническо нарушение;\n3. сума в размер по-малко от 25 на сто от паричната равностойност на предмета на нарушението, както и от паричната равностойност на превозното и преносното средство, които представляват митническата им стойност.\n(4) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение.\n(5) Когато е съставен акт за установяване на административно нарушение за няколко нарушения, споразумение може да се сключи и само за някое от нарушенията.\n(6) В случаите по ал. 5 признанието на лицето, с което е сключено споразумение по въпросите, посочени в ал. 1, не може да се използва като доказателство за виновността му за другите нарушения, за които е съставен актът за установяване на административно нарушение.\n(7) Със споразумението страните договарят режим на отнемане на вещи в полза на държавата съгласно ал. 1, т. 3. Когато със споразумението се извършва разпореждане с веществени доказателства или се отнемат в полза на държавата вещи, които не принадлежат на нарушителя, за сключването му е необходимо писмено съгласие на собственика на вещите, което става неразделна част от споразумението. В случай че собственикът не даде съгласие за разпореждане с веществени доказателства или за отнемане на вещи в полза на държавата или не може да бъде открит, наказващият орган се произнася по въпроса за веществените доказателства и за отнемането на вещите в полза на държавата с наказателно постановление, което подлежи на обжалване по реда на чл. 63 от Закона за административните нарушения и наказания.\n(8) Когато със споразумението е наложено административно наказание глоба или имуществена санкция, нарушителят приема да ги заплати в срок до 14 дни от сключване на споразумението.\n(9) Споразумението влиза в сила от деня на заплащане на глобата или имуществената санкция. Споразумението е окончателно и има последиците на влязло в сила наказателно постановление.\n(10) В случай че глобата или имуществената санкция не бъде платена в срока по ал. 8, наказващият орган обявява, че споразумение не е постигнато с мотивирано постановление, което не подлежи на обжалване или протест, и издава наказателно постановление.\n(11) Когато не бъде постигнато споразумение, наказващият орган издава наказателно постановление, като не може да ползва признанието на лицето, срещу което е съставен акт за установяване на административно нарушение, по въпросите, посочени в ал. 1, като доказателство за виновността му.\n(12) Издаването на наказателно постановление, без да е направено предложение по чл. 229а, изречение второ, не съставлява съществено нарушение на процесуалните правила.\n(13) Алинеи 1 – 12 се прилагат съответно за еднолични търговци и за юридически лица.“\n5. Член 229в се отменя.\n6. В чл. 233 ал. 8 се изменя така:\n„(8) Превозните и преносните средства – собственост на нарушителя, които са послужили за превозването или пренасянето на стоките – предмет на митническа контрабанда, се отнемат в полза на държавата, освен ако стойността им явно не съответства на стойността на предмета на митническата контрабанда.“\n7. В чл. 234а, ал. 3 думите „ал. 6, 7 и 8“ се заменят с „ал. 7 и 8“.\n8. В чл. 243, ал. 2 думите „и благородни метали и скъпоценни камъни и изделия със и от тях“ се заличават.\n9. В чл. 266, ал. 1 думите „и на благородни метали и скъпоценни камъни и изделия със и от тях“ се заличават.\n§ 25.\n В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г., бр. 12, 42, 52, 100 и 102 от 2022 г. и бр. 8, 54 и 66 от 2023 г.) чл. 107з се изменя така:\n„Чл. 107з. (1) Административнонаказателното производство може да приключи със споразумение между наказващия орган и нарушителя в едномесечен срок от направено предложение. Наказващият орган прави предложение за сключване на споразумение в 14-дневен срок от получаване на преписката от актосъставителя, а нарушителят може да направи предложение в 14-дневен срок от връчването на акта. Споразумение за прекратяване на административнонаказателно производство може да бъде постигнато само ако деянието не съставлява престъпление.\n(2) Не могат да бъдат обект на споразумение установени случаи на административни нарушения, при които стоките – предмет на нарушението, застрашават живота или здравето на хората или околната среда или не съответстват на изискванията за качество на продуктите.\n(3) Споразумението се изготвя в писмена форма и отразява съгласието на административнонаказващия орган и нарушителя по следните въпроси:\n1. има ли извършено деяние, извършено ли е то от нарушителя и извършено ли е виновно, съставлява ли деянието нарушение на акцизното законодателство;\n2. какви да бъдат видът и размерът на наказанието;\n3. отнемат ли се в полза на държавата стоките – предмет на нарушението, както и преносните, превозните и други средства и съоръжения, послужили и използвани за извършване на нарушение по този закон, или те се заплащат в размер не по-малко от 40 на сто от пазарната им цена.\n(4) Споразумението съдържа:\n1. датата на сключване на споразумението;\n2. собственото, бащиното и фамилното име и длъжността на наказващия орган;\n3. собственото, бащиното и фамилното име на нарушителя, точния му адрес и единен граждански номер, а в случай че е чужденец – имената, точния адрес, дата на раждане, а ако има информация за това – и място на раждане, по паспорт или заместващ го документ за пътуване с посочване на номер, дата на издаване и издател на документа;\n4. датата на акта, въз основа на който е образувано производството, и името, длъжността и местослуженето на актосъставителя;\n5. описание на нарушението, датата и мястото, където е извършено, обстоятелствата, при които е извършено, както и на доказателствата, които го потвърждават;\n6. законовите разпоредби, които са били нарушени виновно;\n7. вида и размера на административното наказание;\n8. вещите, които се отнемат в полза на държавата, както и преносните, превозните и други средства и съоръжения, послужили и използвани за извършване на нарушение по този закон, или те се заплащат в размер не по-малко от 40 на сто от пазарната им цена;\n9. разпореждането с веществените доказателства;\n10. банкова сметка, по която да се заплати дължимата глоба или имуществената санкция.\n(5) Със споразумението не може да се определя:\n1. наказание от вид, различен от предвидения в закона за конкретното административно нарушение;\n2. размер на глобата или на имуществената санкция:\nа) при първо нарушение – по-нисък от 80 на сто от минималния размер, предвиден за конкретното административно нарушение;\nб) при повторно нарушение – по-нисък от 60 на сто от максималния размер, предвиден за конкретното административно нарушение за повторност, или не по-нисък от предвиденото за конкретното административно нарушение, когато не е предвиден максимум;\nв) при всяко следващо – по-нисък от максималния размер, предвиден за конкретното административно нарушение, или не по-нисък от предвиденото за конкретното административно нарушение, когато не е предвиден максимум;\n3. сума в размер по-малко от 40 на сто от пазарната цена на предмета на нарушението, както и на преносните, превозните и други средства и съоръжения, послужили и използвани за извършване на нарушение по този закон, когато не се отнемат в полза на държавата.\n(6) Споразумението се подписва от административнонаказващия орган и от нарушителя или от негов представител, изрично упълномощен за постигане на споразумение.\n(7) Когато е съставен акт за установяване на административно нарушение за няколко нарушения, споразумение може да се сключи и само за някое от нарушенията.\n(8) В случаите по ал. 7 признанието на лицето, с което е сключено споразумение по въпросите, посочени в ал. 3, не може да се използва като доказателство за виновността му за другите нарушения, за които е съставен актът за установяване на административно нарушение.\n(9) Със споразумението страните договарят режим на отнемане на вещи в полза на държавата съгласно ал. 3, т. 3. Когато със споразумението се извършва разпореждане с веществени доказателства или се отнемат в полза на държавата вещи, които не принадлежат на нарушителя, за сключването му е необходимо писмено съгласие на собственика на вещите, което става неразделна част от споразумението. В случай че собственикът не даде съгласие за разпореждане с веществени доказателства или за отнемане на вещи в полза на държавата или не може да бъде открит, наказващият орган се произнася по въпроса за веществените доказателства и за отнемането на вещите в полза на държавата с наказателно постановление, което подлежи на обжалване по реда на чл. 63 от Закона за административните нарушения и наказания.\n(10) Когато със споразумението е наложено административно наказание глоба или имуществена санкция, нарушителят приема да ги заплати в срок до 14 дни от сключване на споразумението.\n(11) Споразумението влиза в сила от деня на заплащане на глобата или имуществената санкция. Споразумението е окончателно и има последиците на влязло в сила наказателно постановление.\n(12) В случай че глобата или имуществената санкция не бъде платена в срока по ал. 10, наказващият орган обявява, че споразумение не е постигнато с мотивирано постановление, което не подлежи на обжалване или протест, и издава наказателно постановление.\n(13) Когато не бъде постигнато споразумение, наказващият орган издава наказателно постановление, като не може да ползва признанието на лицето, срещу което е съставен акт за установяване на административно нарушение, по въпросите, посочени в ал. 3, като доказателство за виновността му.\n(14) Издаването на наказателно постановление, без да е направено предложение по ал. 1, изречение второ, не съставлява съществено нарушение на процесуалните правила.\n(15) Алинеи 1 – 14 се прилагат съответно за еднолични търговци и за юридически лица.“\n§ 26.\n Започналите до влизането в сила на този закон производства по реда на чл. 229а и 229б от Закона за митниците се довършват по досегашния ред.\n§ 27.\n Започналите до влизането в сила на този закон производства по реда на чл. 107з от Закона за акцизите и данъчните складове се довършват по досегашния ред.\nЗаконът е приет от 49-ото Народно събрание на 18 септември 2023 г. и е подпечатан с официалния печат на Народното събрание.\nПредседател на Народното събрание: \n Росен Желязков\n7143"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165065",
    "meta": [],
    "text": "УКАЗ № 171\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за защита на инвестициите между Европейския съюз и неговите държави членки, от една страна, и Социалистическа република Виетнам, от друга страна, подписано на 30 юни 2019 г. в Ханой, приет от 49-ото Народно събрание на 18 септември 2023 г.\nИздаден в \nСофия на 25 септември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Споразумението за защита на инвестициите между Европейския съюз и неговите държави членки, от една страна, и Социалистическа република Виетнам, от друга страна, подписано на 30 юни 2019 г. в Ханой\nЧлен единствен.\n Ратифицира Споразумението за защита на инвестициите между Европейския съюз и неговите държави членки, от една страна, и Социалистическа република Виетнам, от друга страна, подписано на 30 юни 2019 г. в Ханой.\n Законът е приет от 49-ото Народно събрание на 18 септември 2023 г. и е подпечатан с официалния печат на Народното събрание.\nПредседател на Народното събрание: \n Росен Желязков\n7129"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164841",
    "meta": [],
    "text": "УКАЗ № 169\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за насърчаване на заетостта, приет от 49-ото Народно събрание на 15 септември 2023 г.\nИздаден в \nСофия на 25 септември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за насърчаване на заетостта \n(обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г., бр. 49, 59, 85 и 100 от 2010 г., бр. 9 и 43 от 2011 г., бр. 7 от 2012 г., бр. 15, 68 и 70 от 2013 г., бр. 54 и 61 от 2014 г., бр. 54, 79, 101 и 102 от 2015 г., бр. 33, 59 и 88 от 2016 г., бр. 97 и 103 от 2017 г., бр. 24 и 91 от 2018 г., бр. 17, 24 и 101 от 2019 г., бр. 21 от 2020 г., бр. 21 от 2021 г. и бр. 41 от 2022 г.)\n§ 1. \nВ чл. 2 след думата „възраст“ се добавя „увреждане“ и се поставя запетая, а думите „и наличие на психически и физически увреждания“ се заличават.\n§ 2. \nВ чл. 3, ал. 2 накрая се добавя „и Регламент (ЕС) 2021/1057 на Европейския парламент и на Съвета от 24 юни 2021 г. за създаване на Европейския социален фонд плюс (ЕСФ+) и за отмяна на Регламент (ЕС) № 1296/2013 (ОВ, L 231/21 от 30 юни 2021 г.)“.\n§ 3. \nВ чл. 7а ал. 3 се изменя така:\n„(3) За целите на държавната политика за работа с икономически неактивни лица и за проучване и анализиране на трудовите ресурси в страната Агенцията по заетостта предоставя, получава и съхранява информация за лица на възраст от 16 до 65 години от и на Главна дирекция „Гражданска регистрация и административно обслужване“ в Министерството на регионалното развитие и благоустройството. За целите и за лицата по изречение първо Агенцията по заетостта обменя и съхранява информация с Националната агенция за приходите, Министерството на образованието и науката, Изпълнителна агенция „Главна инспекция по труда“, Главна дирекция „Изпълнение на наказанията“, Агенцията за социално подпомагане, Агенцията за хората с увреждания, Националния осигурителен институт, Националната агенция за професионално образование и обучение и Националната експертна лекарска комисия. Условията и редът за получаване и за обмена на информация, и за съвместната дейност на институциите се определят с акт на Министерския съвет.“\n§ 4. \nВ чл. 12, ал. 2 след думите „на общината“ се добавя „/района“.\n§ 5. \nВ чл. 16, т. 15 думите „приоритетни оси 1 „Насърчаване на икономическата активност и развитие на пазар на труда, насърчаващ включването“ и 2 „Повишаване на производителността и адаптивността на заетите“ на Оперативна програма „Развитие на човешките ресурси“ се заменят с „програми „Развитие на човешките ресурси“.\n§ 6. \nВ чл. 18 се правят следните изменения и допълнения:\n1. Създава се нова ал. 8:\n„(8) Поделенията на Агенцията по заетостта извършват по служебен път проверки на декларираните от лицето обстоятелства по ал. 2.“\n2. Досегашната ал. 8 става ал. 9.\n§ 7. \nВ чл. 20 се правят следните изменения и допълнения:\n1. В ал. 4:\nа) в т. 1 думите „препоръките на трудовия посредник или“ се заличават;\nб) в т. 2 думите „след тази дата“ се заменят с „от получаване на поканата“.\n2. В ал. 5 цифрата „6“ се заменя с „три“.\n3. Алинея 9 се изменя така:\n„(9) Лицата, чието участие в субсидирана заетост е прекратено с дисциплинарно уволнение, нямат право на включване в програми и мерки за заетост и обучение по този закон, както и по програми и проекти, финансирани със средства от европейски и други международни фондове, по-рано от 12 месеца след уволнението, освен ако уволнението не бъде признато за незаконно.“\n4. Създава се нова ал. 10:\n„(10) Регистрацията на безработни лица, започнали работа по програми и мерки за заетост и обучение по този закон, както и по програми и проекти, финансирани със средства от европейски и други международни фондове, служебно се променя в регистрация по чл. 18, ал. 2, т. 2, за което лицето се уведомява предварително. Редът за уведомяване се определя с правилника за прилагане на закона.“\n§ 8. \nВ чл. 21, ал. 3 след думите „Националния осигурителен институт“ се добавя „и на Агенцията за социално подпомагане“.\n§ 9. \nВ чл. 27 се правят следните изменения и допълнения:\n1. В ал. 4 думите „чл. 26, т. 1, 2 и 5“ се заменят с „чл. 26“.\n2. Създава се нова ал. 5:\n„(5) Предоставяните от Агенцията по заетостта посреднически услуги са неделима част от публичните й функции и задачи по изпълнение на държавната политика по заетостта.“\n3. Досегашната ал. 5 се отменя.\n§ 10.\n В чл. 30, ал. 1 думите „Оперативна програма“ се заменят с „програми“.\n§ 11.\n В чл. 30а се правят следните изменения и допълнения:\n1. В ал. 1:\nа) в т. 2 след думата „възнаграждения“ се добавя „с постоянен характер“;\nб) в т. 19 думите „чл. 41а, 46а и 55г“ се заменят с „чл. 46а и 55г или отговорно лице (ментор) по чл. 36“.\n2. В ал. 2, т. 11 думите „чл. 41а, 46а и чл. 55г, ал. 1“ се заменят с „чл. 36, 46а и чл. 55г, ал. 1“.\n§ 12.\n В глава шеста в наименованието на раздел III думата „младежи“ се заменя с „безработни лица от групите в неравностойно положение на пазара на труда“.\n§ 13.\n В чл. 36 се правят следните изменения и допълнения:\n1. В ал. 1 думите „до 29-годишна възраст, включително за първа работа по специалността“ се заменят с „от групите в неравностойно положение на пазара на труда“, а числото „18“ се заменя с „12“.\n2. Алинея 2 се изменя така:\n„(2) Работодателят има право да заяви обучение за придобиване на професионална квалификация или ключови компетентности за наетите лица по ал. 1. За лицата, включени в организирано от работодателя и Агенцията по заетостта обучение за професионална квалификация или ключови компетентности, на обучаващата институция се предоставят средства съгласно чл. 30а, ал. 2.“\n3. Създават се ал. 3, 4 и 5:\n„(3) Работодателят може да осигури отговорно лице (ментор) на наетото лице по ал. 1 за срок не по-дълъг от 6 месеца.\n(4) Отговорното лице (ментор) получава суми по чл. 30а, ал. 2 за времето, през което изпълнява възложената дейност.\n(5) Условията, редът и критериите за прилагане на насърчителната мярка се определят с правилника за прилагане на закона.“\n§ 14.\n Член 36а се отменя.\n§ 15.\n Членове 40, 41 и 41а се отменят.\n§ 16.\n Член 43 се отменя.\n§ 17.\n Член 52 се отменя.\n§ 18.\n Член 53а се отменя.\n§ 19.\n Членове 55, 55а и 55в се отменят.\n§ 20.\n В чл. 55г, ал. 3 думите „Наставникът е лице“ се заменят с „Наставникът е работник или служител“.\n§ 21.\n В чл. 55д думите „с непрекъснато поддържана регистрация не по-малко от 6 месеца“ се заличават.\n§ 22.\n В чл. 56 се правят следните изменения и допълнения:\n1. В ал. 1:\nа) в т. 1 накрая се добавя „с изключение на задължения по невлезли в сила актове, както и разсрочени, отсрочени или обезпечени задължения“;\nб) в т. 2 думите „Оперативна програма“ се заменят с „програми“.\n2. Създава се нова ал. 2:\n„(2) Обстоятелствата по ал. 1, т. 1 се удостоверяват от Агенцията по заетостта по реда на чл. 87, ал. 11 от Данъчно-осигурителния процесуален кодекс.“\n3. Досегашните ал. 2 и 3 стават съответно ал. 3 и 4.\n4. Досегашната ал. 4 става ал. 5 и в нея думите „чл. 36, 43, 46, 50, чл. 52, ал. 1, чл. 53а, 55, 55а и 55в“ се заменят с „чл. 36, ал. 1, чл. 46 и 50“.\n5. Досегашната ал. 5 става нова ал. 6 и в нея думите „чл. 36, 36а, 43, 50, чл. 52, ал. 1, чл. 53а, 55, 55а, 55в и 55д“ се заменят с „чл. 36, ал. 1, чл. 50 и 55д“.\n6. Досегашната ал. 6 се отменя.\n7. В ал. 7 думите „чл. 36, ал. 1, чл. 50, 52, 53а и 55а“ се заменят с „чл. 36, ал. 1, чл. 46, 46а, 50, 55г и 55д“.\n§ 23.\n Член 60а се отменя.\n§ 24. \nВ чл. 74е, ал. 2, т. 7 след думите „200 000 лв. или“ се добавя „безусловна и неотменяема“.\n§ 25.\n В чл. 74з, ал. 1 думите „Министърът на труда и социалната политика или упълномощено“ се заменят с „Изпълнителният директор на Агенцията по заетостта или оправомощено“, а думите „по предложение на изпълнителния директор на Агенцията по заетостта“ се заличават.\n§ 26.\n В чл. 74к, ал. 1 думите „Министърът на труда и социалната политика или упълномощено“ се заменят с „Изпълнителният директор на Агенцията по заетостта или оправомощено“.\n§ 27.\n В чл. 74м, ал. 1 се правят следните изменения и допълнения:\n1. В текста преди т. 1 думите „министъра на труда и социалната политика или на упълномощено“ се заменят с „изпълнителния директор на Агенцията по заетостта или на оправомощено“.\n2. В т. 3 след думите „чл. 74е, ал. 3“ се добавя „или чл. 74л, ал. 3“.\n§ 28.\n В чл. 74о, ал. 2 се правят следните изменения:\n1. Текстът преди т. 1 се изменя така: „На интернет страницата на Агенцията по заетостта се обявява актуален списък на:“.\n2. В т. 2 думите „т. 2, 3 и 4“ се заменят с „т. 1 – 4“.\n§ 29.\n В останалите текстове на закона думата „упълномощено“ се заменя с „оправомощено“.\n§ 30.\n В § 1 от допълнителните разпоредби се правят следните изменения и допълнения:\n1. Точка 4а се изменя така:\n„4а. „Групи в неравностойно положение на пазара на труда“ са групи от безработни лица с по-ниска конкурентоспособност на пазара на труда, в които се включват: безработни младежи до 29-годишна възраст (включително); продължително безработни лица; безработни лица с трайни увреждания; безработни лица – родители (осиновители) с деца до 4-годишна възраст; безработни лица, изтърпели наказание лишаване от свобода; безработни над 55-годишна възраст; безработни лица с основно или по-ниско образование, безработни лица без професионална квалификация.“\n2. Създава се т. 4б:\n„4б. „Отговорно лице (ментор)“ е работник или служител от предприятието, в което е наето безработно лице от групите в неравностойно положение на пазара на труда, на което работодателят е възложил да подпомага адаптацията на наетото лице на работното място.“\n3. Точка 21 се отменя.\n4. Точка 29 се изменя така:\n„29. „Лице с трайно увреждане“ е лице с трайна физическа, психическа, интелектуална и сетивна недостатъчност, която при взаимодействие с обкръжаващата го среда би могла да възпрепятства неговото пълноценно и ефективно участие в обществения живот, и на което медицинската експертиза е установила вид и степен на увреждане или степен на трайно намалена работоспособност 50 и над 50 на сто.“\n5. Точка 47 се отменя.\n§ 31.\n Параграф 4 от преходните и заключителните разпоредби се отменя.\n§ 32.\n В § 70 от преходните и заключителните разпоредби на Закона за изменение и допълнение на Закона за насърчаване на заетостта (ДВ, бр. 26 от 2008 г.) думите „Оперативна програма“ се заменят с „програми“.\n§ 33.\n В приложение № 2 към чл. 74к, ал. 2 думите „МИНИСТЕРСТВО НА ТРУДА И СОЦИАЛНАТА ПОЛИТИКА“ се заменят с „АГЕНЦИЯ ПО ЗАЕТОСТТА“, думата „МИНИСТЪР“ се заменя с „ИЗПЪЛНИТЕЛЕН ДИРЕКТОР“ и думата „УПЪЛНОМОЩЕНО“ се заменя с „ОПРАВОМОЩЕНО“.\nПреходни и заключителни разпоредби\n§ 34.\n Договорите, сключени по реда на отменените чл. 36а, чл. 40, чл. 41, чл. 41а, чл. 43, чл. 52, чл. 53а, чл. 55, чл. 55а и чл. 55в, запазват действието си до изтичането на техния срок.\n§ 35.\n (1) Държавно предприятие „Българо-германски център за професионално обучение“ се преобразува чрез вливането му в Центъра за развитие на човешките ресурси и регионални инициативи, създаден с Постановление № 266 на Министерския съвет от 2009 г. (обн., ДВ, бр. 91 от 2009 г.; изм., бр. 2, 18 и 57 от 2010 г., бр. 38 и 88 от 2011 г., бр. 58 от 2012 г., бр. 77 от 2013 г., бр. 86 и 88 от 2014 г., бр. 21 от 2015 г., бр. 56 от 2016 г., бр. 67 и 68 от 2018 г., бр. 16 и 33 от 2019 г., бр. 70 и 75 от 2020 г., бр. 20 и 33 от 2021 г. и бр. 81 от 2022 г.) като юридическо лице по чл. 60 от Закона за администрацията към министъра на труда и социалната политика.\n(2) Центърът за развитие на човешките ресурси и регионални инициативи е правоприемник на активите, пасивите, архива и на другите права и задължения на Държавно предприятие „Българо-германски център за професионално обучение“.\n(3) В срок до влизането в сила на този закон Министерският съвет извършва необходимите вътрешнокомпенсирани промени в рамките на утвърдената численост на Министерството на труда и социалната политика, като приема промени в Устройствения правилник на Министерството на труда и социалната политика и в Устройствения правилник на Агенцията по заетостта.\n(4) Министърът на труда и социалната политика утвърждава необходимите промени в Устройствения правилник на Центъра за развитие на човешките ресурси и регионални инициативи (обн., ДВ, бр. 59 от 2012 г.; изм., бр. 35 от 2015 г.).\n(5) Трудовите правоотношения със служителите в Държавно предприятие „Българо-германски център за професионално обучение“ се уреждат при условията и по реда на чл. 123 от Кодекса на труда.\n(6) Движимото и недвижимото имущество на Държавно предприятие „Българо-германски център за професионално обучение“, използвано за осъществяване на дейността му, се предоставя на Центъра за развитие на човешките ресурси и регионални инициативи със заповед на министъра на труда и социалната политика.\n§ 36.\n Отпускането на средствата по реда на този закон, реализирани като мерки под формата на схеми за минимална помощ, се осъществява в сроковете на действие на Регламент (ЕС) № 1407/2013. Отпускането на средства по чл. 51 се осъществява в сроковете на действие на Регламент (ЕС) № 651/2014.\n§ 37.\n В срок до влизането в сила на този закон Министерският съвет привежда в съответствие с него наредбата по чл. 28, ал. 8.\n§ 38.\n Удостоверенията за регистрация на предприятията, които осигуряват временна работа, издадени от министъра на труда и социалната политика до влизането в сила на този закон, запазват действието си за срока, за който са издадени.\n§ 39.\n Производствата за регистрация на предприятията, които осигуряват временна работа, започнали преди влизането в сила на този закон, се довършват по досегашния ред.\n§ 40.\n Законът влиза в сила от 1 януари 2024 г.\nЗаконът е приет от 49-ото Народно събрание на 15 септември 2023 г. и е подпечатан с официалния печат на Народното събрание.\nПредседател на Народното събрание: \n Росен Желязков\n7127"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164898",
    "meta": [],
    "text": "УКАЗ № 173\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за управление на етажната собственост, приет от 49-ото Народно събрание на 15 септември 2023 г.\nИздаден в \nСофия на 26 септември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за управление на етажната собственост \n(обн., ДВ, бр. 6 от 2009 г.; изм., бр. 15 от 2010 г., бр. 8 и 57 от 2011 г., бр. 82 от 2012 г., бр. 66 от 2013 г., бр. 98 от 2014 г., бр. 26 и 43 от 2016 г., бр. 88 от 2017 г., бр. 21 и 98 от 2018 г., бр. 17 от 2019 г., бр. 14 от 2021 г. и бр. 11 от 2023 г.)\n§ 1. \nВ чл. 6 се правят следните изменения и допълнения:\n1. В ал. 1:\nа) създава се т. 8а:\n„8а. участват лично или чрез пълномощник във вземането на решения от общото събрание;“\nб) точка 10 се изменя така:\n„10. заплащат разходите за управлението и разходите за поддържането на общите части на сградата;“\nв) точка 16 се изменя така:\n„16. подават декларация по образец за вписване в книгата на етажната собственост на членовете на своите домакинства, на обитателите, както и на животните, които отглеждат в етажната собственост и подлежат на извеждане;“.\n2. Алинея 3 се изменя така:\n„(3) Обитателите на сграда в режим на етажна собственост имат задълженията по ал. 1 с изключение на тези по ал. 1, т. 9 и 16.“\n3. Създава се ал. 4:\n„(4) Собствениците отговарят за задълженията на етажната собственост съобразно притежаваните идеални части от общите части на сградата.“\n§ 2. \nВ чл. 7 се правят следните изменения и допълнения:\n1. В ал. 1 се създава изречение второ: „Книгата на етажната собственост може да бъде в хартиен или в електронен вариант под формата на електронен документ.“\n2. Алинея 3 се изменя така:\n„(3) Всеки собственик или ползвател е длъжен в 15-дневен срок от придобиване правото на собственост или ползване, както и при отдаване на самостоятелния обект под наем или встъпване в друго правоотношение, допускащо пребиваване на трети лица, да подаде декларация за вписване в книгата на етажната собственост на данните по ал. 2. При промяна на обстоятелствата по ал. 2, т. 5 и 6 собственикът или ползвателят е длъжен да подаде декларация до управителния съвет (управителя) в срока по изречение първо за вписване на посочените данни. Декларацията може да бъде подадена на електронния адрес на управителния съвет (управителя).“\n3. Алинея 6 се изменя така:\n„(6) В отделно обособено поле на книгата на етажната собственост председателят на управителния съвет (управителят) вписва подадените данни от всеки собственик или ползвател за притежаваните или за взетите за отглеждане животни в конкретния самостоятелен обект, които се извеждат на обществени места, а за кучетата – и номера на ветеринарномедицинския паспорт.“\n4. Алинея 7 се изменя така:\n„(7) Образецът на декларацията за вписване в книгата на етажната собственост и образецът на книгата на етажната собственост с указания по създаването, съхраняването и поддържането й се утвърждават от министъра на регионалното развитие и благоустройството.“\n5. Създава се ал. 8:\n„(8) Председателят на управителния съвет (управителят) вписва в книгата на етажната собственост данните от предоставената му декларация по ал. 3.“\n§ 3. \nВ чл. 11, ал. 1 се правят следните изменения и допълнения:\n1. Точка 4 се изменя така:\n„4. приема годишен бюджет за приходите и разходите и одобрява годишните отчети на управителния съвет (управителя) и на контролния съвет (контрольора), както и на професионалния управител-търговец, управляващ етажна собственост, вписан в регистъра по чл. 47а, ал. 1, т. 1, в случаите, в които управлението е възложено по реда на чл. 19, ал. 8;“.\n2. В т. 5 след думите „разходите за управлението и“ се добавя „разходите за“.\n3. В т. 10 се създава буква „н“:\n„н) използване на приходи от поставяне на реклами или технически съоръжения върху сградата и/или отдаване под наем на общи части на сградата и/или от други източници за обслужване на задължения по кредити с цел основен ремонт, и/или основно обновяване, и/или енергийна ефективност, и/или инсталации за възобновяеми източници;“.\n4. Точка 11 се изменя така:\n„11. може да приема решения и за:\nа) възлагане управлението на общите части на сградата на професионален управител-търговец, управляващ етажна собственост, вписан в регистъра по чл. 47а, ал. 1, т. 1, като определя обхвата на правомощията на управителния съвет (управителя), които могат да бъдат възложени за изпълнение на тези лица;\nб) възлагане на дейностите по поддържането на общите части на юридически или физически лица;“.\n5. Точка 16 се изменя така:\n„16. определя размера на възнаграждението на управителния съвет (управителя), на контролния съвет (контрольора) и на касиера;“.\n6. Създава се т. 16а:\n„16а. общото събрание може да вземе решение да не заплаща разходи за възнаграждение на управителния съвет (управителя), на контролния съвет (контрольора) и на касиера, когато те са собственици, ползватели или обитатели.“\n§ 4. \nВ чл. 13 ал. 7 се изменя така:\n„(7) Поканата съдържа дневния ред на общото събрание – въпросите, предложени за обсъждане, конкретни проекторешения в случай на неприсъствено гласуване, датата, часа и мястото на провеждането му, срока за провеждане на неприсъствено гласуване и електронен адрес на управителния съвет (управителя), който адрес е задължително да бъде вписан в регистъра по чл. 47а, ал. 1, т. 2.“\n§ 5. \nВ чл. 14, ал. 1, изречение второ накрая се поставя запетая и се добавя „включително под формата на електронен документ, изпратен на електронен адрес на управителния съвет (управителя)“.\n§ 6. \nВ чл. 15 се правят следните изменения и допълнения:\n1. В ал. 1 числото „67“ се заменя с „51“. \n2. В ал. 2 думите „ако на него са представени не по-малко от 33 на сто идеални части от общите части на етажната собственост“ се заменят с „ако на него са представени не по-малко от 26 на сто идеални части от общите части на етажната собственост“.\n3. Създава се ал. 4:\n„(4) Когато едно физическо или юридическо лице е собственик на повече от 51 на сто идеални части от общите части на етажната собственост, общото събрание се провежда, ако присъстват лично или чрез упълномощени представители собственици на най-малко 75 на сто идеални части от общите части на етажната собственост.“\n§ 7. \nВ чл. 16 се правят следните изменения и допълнения:\n1. В ал. 1 се създават изречения второ и трето: „Общото събрание може да се провежда и в смесен режим на работа – присъствено и онлайн чрез видеоконференция, гарантираща установяването на самоличността на участващите лица. Участието и гласуването на тези членове се отбелязва в протокола, както и идеалните части от етажната собственост, които те представляват, номерът на самостоятелния обект, начинът, по който са гласували лицата – „за“, „против“ или „въздържал се“, и същността на изявленията им.“\n2. В ал. 5 след думите „техен подпис“ се добавя „опис на декларациите в случай на проведено неприсъствено гласуване“.\n3. Алинея 6 се изменя така:\n„(6) Протоколът се изготвя в 7-дневен срок от провеждането на събранието и се подписва от председателстващия и протоколчика. В случай на проведено неприсъствено гласуване по чл. 17а протоколът се изготвя в 7-дневен срок от изтичане на срока за провеждане на гласуването. Отказът да се подпише протоколът се отбелязва в него. В протокола се отбелязва начинът на гласуване по взетите решения на присъстващите на събранието и на тези, гласували неприсъствено.“\n4. Създава се ал. 10:\n„(10) Процедурата за провеждане на смесен режим на работа на общото събрание – присъствено и онлайн чрез видеоконференция, се урежда в правилника за вътрешния ред на етажната собственост.“\n§ 8. \nВ чл. 17 се правят следните изменения и допълнения:\n1. В ал. 2:\nа) в т. 5 думите „не по-малко от 67 на сто“ се заменят с „не по-малко от 51 на сто“;\nб) в т. 6 след думите „в етажната собственост“ се добавя „както и за изграждане на зарядни точки за електрически превозни средства“;\nв) точка 7 се изменя така:\n„7. за избор на управителен съвет (управител) на етажната собственост, както и за възлагане правомощията на управителния съвет (управителя) или на част от тях на професионален управител-търговец, вписан в регистъра по чл. 47а, ал. 1, т. 1, също и за възлагане на дейности по поддържането на общите части на сградата на юридически или физически лица, които не са собственици, с мнозинство повече от 50 на сто идеални части от общите части на етажната собственост;“\nг) създава се т. 8:\n„8. за разпределение на разходите за управление и разходите за поддържане на общите части на етажната собственост, взети с мнозинство не по-малко от 51 на сто идеални части от общите части – за решение по чл. 51, ал. 9.“\n2. В ал. 7, т. 4 след съюза „и“ се добавя „разходите за“.\n§ 9. \nСъздава се чл. 17а:\n„Неприсъствено гласуване за вземане на решения\nЧл. 17а. (1) За решенията по чл. 17, ал. 2, т. 3 – 6 и по чл. 33, ал. 2, т. 3, 4, т. 5 с изключение на решението за прекратяване на сдружението, и т. 6 може да се провежда и неприсъствено гласуване.\n(2) В неприсъствено гласуване за вземане на решения могат да участват лица, имащи право на глас, които няма да могат да вземат участие в заседание на общото събрание присъствено или онлайн.\n(3) Неприсъственото гласуване за вземане на решения се осъществява в 7-дневен срок след провеждане на общото събрание, като лицата по ал. 2 депозират на хартиен носител собственоръчно подписана декларация пред управителния съвет (управителя) или по електронен път, подписана с електронен подпис по смисъла на чл. 13 от Закона за електронния документ и електронните удостоверителни услуги. Решението за провеждане на неприсъствено гласуване се взема от общото събрание и се вписва в протокола от провеждането му.\n(4) Декларацията по ал. 3 съдържа датата на проведеното общо събрание, трите имена, идеалните части, които те представляват, номера на самостоятелния обект, начина, по който се гласува за всяко от предложените проекторешения от дневния ред – „за“, „против“ или „въздържал се“. Декларацията се подава в срока по ал. 3.\n(5) Декларацията по ал. 3 може да бъде изпратена на електронния адрес на председателя на управителния съвет (управителя) на етажната собственост само ако електронният адрес е вписан в поканата по чл. 13, ал. 7 и регистъра по чл. 47а, ал. 1, т. 2, буква „б“.“\n§ 10.\n В чл. 19 се правят следните изменения и допълнения:\n1. Алинея 7 се изменя така:\n„(7) С решение на общото събрание се определя размерът на възнаграждението на членовете на управителния съвет (управителя), на контролния съвет (контрольора) и на касиера.“\n2. Алинея 8 се изменя така:\n„(8) По решение на общото събрание, взето с мнозинство повече от 50 на сто идеални части от общите части на етажната собственост, правомощията или част от тях на управителния съвет (управителя) могат да бъдат възлагани на професионален управител-търговец, вписан в регистъра по чл. 47а, ал. 1, т. 1. Договорът за възлагане се одобрява с решение на общото събрание, взето с мнозинство повече от 50 на сто идеални части от общите части на етажната собственост, и се сключва от упълномощено от общото събрание лице за срок до две години. Договор, сключен за по-дълъг срок, се смята за сключен за две години, а клауза, предвиждаща автоматично подновяване на договора или превръщането му в безсрочен, се смята за недействителна. В срока на договора избраният професионален управител-търговец, вписан в регистъра по чл. 47а, ал. 1, т. 1, има правата, задълженията и отговорността на управителния съвет (управителя) по този закон.“\n3. Създава се ал. 9:\n„(9) В срок до три месеца преди изтичане на договора по ал. 8 общото събрание избира нов управител. Когато общото събрание не избере управител в срока по изречение първо, договорът по ал. 8 се удължава до избора на нов управител, но за не повече от три месеца.“\n§ 11.\n В чл. 23 се правят следните изменения и допълнения:\n1. В ал. 1:\nа) точка 3 се изменя така:\n„3. съхранява всички протоколи от проведени общи събрания на хартиен носител в оригинал заедно с приложенията към тях, плановете на сградата и екзекутивните чертежи, книгата за входяща и изходяща кореспонденция, техническия паспорт на сградата, когато има такъв, книгата за приходите и разходите заедно с месечните отчети и съответната финансова документация, ревизионната книга на асансьорите и други на хартиен носител или във формата на електронен документ и други;“\nб) създава се т. 3а:\n„3а. предоставя ежемесечен отчет за приходите и разходите в етажната собственост на видно и общодостъпно място на входа на сградата; при поискване от страна на собственик, обитател или ползвател отчетът се предоставя на електронен адрес или на хартиен носител; образец на отчета и указания по създаването му се утвърждават от министъра на регионалното развитие и благоустройството;“\nв) точка 4 се изменя така:\n„4. изготвя годишния бюджет за управлението, поддържането и ползването на общите части на етажната собственост и годишния план за извършване на ремонти, реконструкции, преустройства и други дейности в сградата, както и отчети за изпълнението им, и организира изпълнението на приетия годишен бюджет на етажната собственост;“\nг) в т. 7 думите „по чл. 46б“ се заменят с „по чл. 47е, ал. 1“;\nд) създава се т. 7а:\n„7а. организира дейности по текущото поддържане на сградата, свързани със сигурността на обитаване;“\ne) в т. 12 след думата „документ“ се добавя „по образец“;\nж) създава се т. 12а:\n„12а. не по-късно от 7 дни преди датата на изтичането на мандата по чл. 19, ал. 2 свиква общо събрание за избор на управителен съвет (управител);“.\n2. В ал. 7 след думата „предават“ се добавя „в 15-дневен срок от датата на вписване на новоизбрания управителен съвет (управител) в регистъра по чл. 47а, ал. 1, т. 2, буква „б“.\n§ 12.\n В чл. 24 се правят следните изменения:\n1. Алинея 4 се изменя така:\n„(4) Контролният съвет (контрольорът) има право на достъп до документацията на етажната собственост, контролира дейността на управителния съвет (управителя) по изпълнението на бюджета и решенията на общото събрание за изразходването на средствата на етажната собственост.“\n2. Алинея 5 се изменя така:\n„(5) Контролният съвет (контрольорът) извършва проверка на касата най-малко веднъж годишно и представя на общото събрание доклад за резултатите от нея и констативен протокол, когато е установено нарушение. Проверката се извършва по реда, описан в правилника за вътрешен ред в етажната собственост. Когато етажната собственост няма контролен съвет (контрольор), общото събрание определя измежду собствениците и ползвателите лица, които да извършат проверката и да отчетат резултатите от нея.“\n3. Алинея 9 се изменя така:\n„(9) Контролният съвет (контрольорът) се отчита с писмен доклад пред общото събрание в едномесечен срок преди изтичането на мандата си. Докладът се предоставя за запознаване на всеки собственик, ползвател или обитател чрез поставяне на видно и общодостъпно място на входа на сградата и при поискване.“\n§ 13.\n В чл. 25 се правят следните изменения и допълнения:\n1. В ал. 1 след думата „собствени“ се добавя „и/или взети на кредит“.\n2. Алинея 2 се изменя така:\n„(2) Сдружението извършва и други дейности, свързани с управлението и поддържането на общите части на етажната собственост, включително усвоява средства от други източници на финансиране, извън тези по ал. 1.“\n3. В ал. 5 думите „в регистъра по чл. 44, ал. 1“ се заменят с „в регистъра по чл. 47а, ал. 1, т. 2, буква „а“.\n4. Създава се ал. 8:\n„(8) Сдружението на собствениците разкрива банкова сметка за събиране на разходите за управление и разходите за поддържане, както и за усвояване на финансиране от посочените в ал. 1 и 2 източници.“\n§ 14.\n В чл. 29, ал. 1 думите „в публичен регистър“ се заменят с „в регистъра по чл. 47а, ал. 1, т. 2, буква „а“.\n§ 15.\n В чл. 33, ал. 2 се правят следните изменения и допълнения:\n1. Точка 5 се изменя така:\n„5. за основно обновяване, за извършване на основен ремонт и за усвояване на средства от фондовете на Европейския съюз и/или от държавния или общинския бюджет, безвъзмездна помощ и субсидии, собствени средства или други източници на финансиране – с мнозинство не по-малко от 51 на сто от идеалните части от общите части, а за прекратяване на сдружението – не по-малко от 67 на сто от идеалните части от общите части;“.\n2. В т. 6 след думите „в етажната собственост“ се поставя запетая и се добавя „както и за изграждане на зарядни точки за електрически превозни средства“.\n3. Точка 7 се изменя така:\n„7. за избор на управителен съвет (управител), както и за възлагане правомощията на управителния съвет (управителя) или на част от тях на професионален управител-търговец, вписан в регистъра по чл. 47а, ал. 1, т. 1, с мнозинство повече от 50 на сто от идеалните части от общите части;“.\n4. Създава се т. 8:\n„8. за разпределение на разходите за управление и разходите за поддържане на общите части на етажната собственост, взети с мнозинство не по-малко от 51 на сто идеални части от общите части – за решение по чл. 51, ал. 9.“\n§ 16.\n В чл. 34 се правят следните изменения:\n1. В ал. 2:\nа) в т. 7 думите „по чл. 44“ се заменят с „по чл. 47а, ал. 1, т. 2, буква „а“;\nб) в т. 8 думите „по чл. 46а, ал. 1“ се заменят с „по чл. 47д, ал. 8“.\n2. Алинея 7 се изменя така:\n„(7) Общото събрание:\n1. приема решение за определяне на разходите за възнаграждението на управителния съвет (управителя) и на касиера;\n2. може да вземе решение да не заплаща разходи за възнаграждение на управителния съвет (управителя) и на касиера освен в случаите на ал. 10.“\n3. Алинея 10 се изменя така:\n„(10) По решение на общото събрание на сдружението, прието с мнозинство повече от 50 на сто от представените идеални части в сдружението, правомощията на управителния съвет (управителя) могат да бъдат възлагани на професионален управител-търговец, вписан в регистъра по чл. 47а, ал. 1, т. 1. Договорът за възлагане се одобрява с решение на общото събрание на сдружението, взето с мнозинство повече от 50 на сто от представените идеални части в сдружението, и се сключва от упълномощено от общото събрание на сдружението лице за срок до две години. В срока на договора избраният професионален управител-търговец, вписан в регистъра по чл. 47а, ал. 1, т. 1, има правата, задълженията и отговорността на управителния съвет (управителя) по този закон.“\n§ 17.\n В чл. 35 се правят следните изменения и допълнения:\n1. В ал. 7 изречение второ се изменя така: „На членовете на контролния съвет (контрольора) се заплаща възнаграждение.“\n2. Създава се ал. 10:\n„(10) Общото събрание може да вземе решение да не заплаща разходи за възнаграждение на контролния съвет (контрольора).“\n§ 18.\n В чл. 36 се правят следните допълнения:\n1. В ал. 1, т. 4 накрая се добавя „освен в случаите, когато е усвоен кредит“.\n2. В ал. 2 накрая се добавя „и изплащане на кредит, ако такъв е усвоен“.\n§ 19.\n Наименованието на глава трета се изменя така: „Единна информационна система на професионалните управители, сдруженията на собствениците и на етажната собственост“.\n§ 20.\n Членове 44, 45, 46, 46а, 46б и 47 се отменят.\n§ 21.\n В глава трета се създават чл. 47а – 47е:\n„Единна информационна система\nЧл. 47а. (1) Към Министерството на регионалното развитие и благоустройството се създава и поддържа единна информационна система съгласно изискванията на Закона за електронното управление и приложимото законодателство, която обединява два публични централизирани електронни регистъра:\n1. регистър на професионалните управители на етажна собственост;\n2. регистър на етажната собственост, съдържащ данни за:\nа) сдруженията на собствениците на територията на Република България;\nб) управителните съвети (управителите) на сгради или отделни входове в режим на етажна собственост на територията на Република България.\n(2) В регистъра на етажната собственост по ал. 1, т. 2 всяка общинска администрация има оторизиран достъп за извършване на вписване, актуализиране и заличаване на данни за обстоятелствата, които подлежат на вписване.\n(3) Събирането, обработването, съхраняването и поддържането на регистрите и компетентните административни органи, които имат право да вписват, актуализират и заличават съответните данни в единната информационна система по ал. 1, се извършват по ред, определен с наредба на министъра на регионалното развитие и благоустройството.\nРегистър на професионалните управители на етажна собственост – търговци\nЧл. 47б. (1) Министърът на регионалното развитие и благоустройството създава и поддържа регистър на професионалните управители на етажна собственост. В регистъра се вписват професионалните управители-търговци, с изключение на физическите лица – търговци по смисъла на Търговския закон или на законодателството на държава – членка на Европейския съюз, или на друга държава – страна по Споразумението за Европейското икономическо пространство, или на Конфедерация Швейцария, регистрирани по реда на този закон, които възнамеряват да извършват по занятие дейност по управление на етажна собственост на територията на Република България. Вписването в регистъра по този закон е условие за извършване на дейността на територията на Република България.\n(2) За вписването в Единния централизиран публичен електронен регистър, в раздел „Регистър на професионалните управители на етажна собственост“, както и за вписване на промяна на обстоятелства, подлежащи на вписване, се заплаща такса в размер, определен по методика за определяне на разходоориентиран размер на таксите и разходването им, приета от Министерския съвет. Размерът на таксата е уреден в тарифа, одобрена с акт на Министерския съвет.\n(3) За да бъде осъществено вписването в Единния централизиран публичен електронен регистър, в раздел „Регистър на професионалните управители на етажна собственост“, физическите лица, регистрирани като еднолични търговци, членовете на управителния орган на търговското дружество, както и неограничено отговорните съдружници в командитно или събирателно дружество трябва да отговарят на следните изисквания:\n1. да не са осъждани за умишлено престъпление от общ характер, освен ако не са реабилитирани;\n2. да не са били през последните три години преди определената от съда начална дата на неплатежоспособността, съответно свръхзадължеността, членове на управителен или на контролен орган или неограничено отговорни съдружници в дружество, за което е открито производство по несъстоятелност, или в прекратено поради несъстоятелност дружество, ако са останали неудовлетворени кредитори;\n3. да не са лишени от право да заемат материалноотговорна длъжност;\n4. да не са включени в списъка по чл. 4б, т. 3 от Закона за мерките срещу финансирането на тероризма;\n5. да нямат публични задължения с изключение на задълженията по невлезли в сила актове, както и разсрочени, отсрочени или обезпечени задължения;\n6. да имат осигурен административен капацитет от минимум едно лице, наето по трудов договор;\n7. да са заплатили таксата по ал. 2.\n(4) За да бъде осъществено вписването в регистъра на професионалните управители на етажна собственост, физическите лица, регистрирани като еднолични търговци, или представителите на търговското дружество подават заявление по образец, утвърден от министъра на регионалното развитие и благоустройството, към което се прилагат следните документи:\n1. декларации по образец относно обстоятелствата по ал. 3, т. 1 – 5;\n2. документ, удостоверяващ заплатена такса по ал. 2, освен ако тя не е заплатена по електронен път;\n3. обстоятелствата по ал. 3, т. 1, 2, 5 и 6 се проверяват по служебен път от Министерството на регионалното развитие и благоустройството.\n(5) Към заявлението по ал. 4 търговците, регистрирани по законодателството на друга държава – членка на Европейския съюз, на друга държава – страна по Споразумението за Европейското икономическо пространство, или на Конфедерация Швейцария, прилагат документи за удостоверяване на посочените в ал. 3 обстоятелства, издадени от компетентен орган от държавата, в която са установени, придружени с официален превод на български език.\n(6) Когато заявлението или приложените към него документи са непълни или не удостоверяват обстоятелствата по ал. 3, органът по ал. 1 уведомява в 14-дневен срок от получаване на заявлението за това търговеца, като предоставя 14-дневен срок за отстраняването им от момента на уведомлението. Ако в определения срок нередностите не бъдат отстранени, органът по ал. 1 прекратява производството по регистрация и издава отказ за регистрация.\n(7) Министърът на регионалното развитие и благоустройството издава отказ за вписване в регистъра на професионалните управители на етажна собствeност в следните случаи:\n1. когато заявителят не отговаря на всички или на някои от изискванията за вписване в регистъра;\n2. в случаите по ал. 6.\n(8) Отказът за вписване подлежи на обжалване по реда на Административнопроцесуалния кодекс.\nУдостоверение за регистрация\nЧл. 47в. (1) Министърът на регионалното развитие и благоустройството вписва в Единния централизиран публичен електронен регистър, в раздел „Регистър на професионалните управители на етажна собственост“ и издава удостоверение на подалия заявлението търговец, с изключение на физическите лица – търговци по смисъла на Търговския закон или на законодателството на държава – членка на Европейския съюз, или на друга държава – страна по Споразумението за Европейското икономическо пространство, или на Конфедерация Швейцария, в срок от 30 дни от получаването на заявлението за регистрация въз основа на подаденото заявление и приложените документи, удостоверяващи наличието на нормативните изисквания, или от момента на отстраняването на нередностите по реда на чл. 47б, ал. 6.\n(2) Регистрацията по ал. 1 е със срок на действие до 5 години, освен ако не са налице обстоятелствата по чл. 47г за заличаване от регистъра на професионалните управители на етажна собственост.\n(3) Данните, които се публикуват в регистъра по чл. 47а, ал. 1, т. 1, са следните:\n1. ЕИК/ПИК;\n2. фирма/наименование и правна форма;\n3. седалище, адрес на управление и адрес за кореспонденция;\n4. управител;\n5. едноличен собственик на капитала;\n6. номер и срок на издаденото удостоверение по ал. 1.\n(4) В 15-дневен срок от получаване на удостоверението по ал. 1 професионалният управител-търговец, вписан в регистъра по чл. 47а, ал. 1, т. 1, трябва да сключи застрахователен договор за застраховка „Професионална отговорност“, която да предостави в 7-дневен срок от сключването на договора на органа по чл. 47б, ал. 1.\n(5) Застраховката по ал. 4 се подновява ежегодно без прекъсване, докато професионалният управител-търговец, вписан в регистъра по чл. 47а, ал. 1, т. 1, упражнява дейността по управление на етажна собственост.\n(6) Условията и редът за задължително застраховане на лицата по ал. 1, включително застрахователното покритие, изключените рискове, минималните застрахователни суми и премии, се определят с наредбата по чл. 47а, ал. 3.\n(7) Изискването за сключване на договор за застраховка „Професионална отговорност“ на лицата не се прилага за лице от държава – членка на Европейския съюз, или от друга държава – страна по Споразумението за Европейското икономическо пространство, което се установява на територията на Република България и е предоставило еквивалентна застраховка „Професионална отговорност“ или гаранция в друга държава – членка на Европейския съюз, или в страна по Споразумението за Европейското икономическо пространство.\nЗаличаване от регистъра на професионалните управители на етажна собственост\nЧл. 47г. (1) Вписаните в регистъра на професионалните управители на етажна собственост търговци се заличават в следните случаи:\n1. ако престанат да отговарят на изискванията по чл. 47б, ал. 3;\n2. когато след издаване на удостоверението се установи, че регистрацията е извършена въз основа на данни и/или документи, които съдържат невярна информация;\n3. въз основа на направено искане от страна на вписания търговец за прекратяване на дейността по управление на етажна собственост;\n4. при извършване на системни нарушения по този закон;\n5. при откриване на процедура по обявяване в несъстоятелност или в ликвидация на вписания търговец.\n(2) За обстоятелствата по ал. 1, т. 1, 2 и 5 органът по чл. 47б, ал. 1 следи служебно, като за целта може да изисква от търговеца представянето на документи, както и да извършва проверки в местата, където той осъществява своята дейност. \n(3) Кметът на общината или района има задължение да уведоми министъра на регионалното развитие и благоустройството в 14-дневен срок след влизането в сила на издадено от него или от оправомощено от него длъжностно лице наказателно постановление по реда на този закон.\n(4) Лицата, които са заличени на основанията по ал. 1, не могат да извършват дейност по управление на етажна собственост. Те могат да подадат ново заявление за вписване не по-рано от 6 месеца от датата на заличаване.\nРегистрация на сдруженията на собствениците на територията на Република България\nЧл. 47д. (1) Сдруженията на собствениците се вписват в Единния централизиран регистър на етажната собственост, поддържан от Министерството на регионалното развитие и благоустройството, чрез съответната община по местонахождението на сградата в режим на етажна собственост. Общинската администрация има задължение да въведе информацията в регистъра на етажната собственост в 14-дневен срок след регистрацията на сдружението.\n(2) В регистъра се вписват наименованието на сдружението, адресът, срокът, за който е учредено, предметът на дейност, представените идеални части в сдружението, имената, електронните адреси и административните адреси на членовете на управителния съвет (управителя) и начинът на представителство.\n(3) При вписването на сдружението на собствениците в Единния регистър на етажната собственост кметът на общината или оправомощено от него длъжностно лице проверява дали са спазени изискванията на този закон. След извършване на проверката кметът на общината или оправомощеното от него длъжностно лице вписва сдружението в Единния регистър на етажната собственост. \n(4) Когато органът по ал. 3 установи, че предоставените данни за вписване не отговарят на изискванията на закона, той указва на управителния съвет (управителя) на сдружението на собствениците да отстрани в 14-дневен срок непълнотите или неточностите.\n(5) Когато непълнотите или неточностите не бъдат отстранени в срока по ал. 4, кметът на общината постановява мотивиран отказ за вписване. Отказът се връчва на управителния съвет (управителя) на сдружението на собствениците незабавно след постановяването му по реда на Административнопроцесуалния кодекс.\n(6) Отказът подлежи на оспорване пред административния съд по местонахождението на етажната собственост в 7-дневен срок от връчването му.\n(7) Жалбата се подава чрез кмета на общината, който я изпраща незабавно на съда заедно с приложенията към нея. Тя се разглежда по реда на Административнопроцесуалния кодекс.\n(8) След вписване в регистъра по чл. 47а, ал. 1, т. 2 общинската администрация издава удостоверение за регистрация на сдружението, в което се вписват данните по ал. 2.\nРегистрация на управителните съвети (управителите) на сгради или отделни входове в режим на етажна собственост на територията на Република България\nЧл. 47е. (1) Управителните съвети (управителите) се вписват в Единния централизиран регистър на етажната собственост, поддържан от Министерството на регионалното развитие и благоустройството, чрез съответната община по местонахождението на сградата в режим на етажна собственост. Общинската администрация има задължение да въведе информацията в регистъра на етажната собственост в 14-дневен срок. В регистъра на етажната собственост се вписва информация за всички управителни съвети (управители) на сгради или отделни входове в режим на етажна собственост или за професионален управител-търговец, избран по реда на чл. 19, ал. 8, адресът на етажната собственост, идентификатор на сградата, имената на членовете на управителния съвет (управителя) или на професионалния управител-търговец, вписан в регистъра по чл. 47а, ал. 1, т. 1, на членовете на контролния съвет (контрольора) и на касиера заедно с копие от протокол, телефони за връзка, електронните адреси на членовете на управителния съвет (управителя), размерът на определените ежемесечни вноски за фонд „Ремонт и обновяване“ и брой самостоятелни обекти в сградата.\n(2) При вписване в Единния централизиран регистър на етажната собственост кметът на общината или оправомощено от него длъжностно лице проверява дали са спазени изискванията на ал. 1. След извършване на проверката управителният съвет (управителят) се вписва от кмета на съответната община или от оправомощено от него длъжностно лице в регистъра на етажната собственост, поддържан от Министерството на регионалното развитие и благоустройството.\n(3) Когато кметът или оправомощеното от него лице установи, че предоставените данни за вписване са непълни или неточни, той указва на председателя на управителния съвет или на управителя да отстрани непълнотите или неточностите в 14-дневен срок. Когато те не бъдат отстранени в посочения срок, кметът на общината постановява мотивиран отказ за вписване. Отказът се връчва на председателя на управителния съвет или на управителя на етажната собственост, или на професионалния управител-търговец, избран по реда на чл. 19, ал. 8, незабавно и може да бъде обжалван по реда на Административнопроцесуалния кодекс.\n(4) Общинската администрация определя идентификационен код на етажната собственост, който остава непроменен след вписването. Редът за определянето му се определя с наредбата по чл. 47а, ал. 3 на министъра на регионалното развитие и благоустройството.“\n§ 22.\n В чл. 48, ал. 6, изречение първо накрая се добавя „в случаите, когато е уведомил управителя за необходимостта от такъв, но той не е свикал общо събрание в едномесечен срок от уведомяването“.\n§ 23.\n В чл. 50, ал. 3 думите „председателя на управителния съвет (управителя)“ се заменят с „етажната собственост“.\n§ 24.\n В чл. 51 се правят следните изменения и допълнения:\n1. В ал. 1 след думите „за управление и“ се добавя „разходите за“ и се създава изречение второ: „За самостоятелен обект, в който се пребивава не повече от 30 дни в рамките на една календарна година, се заплащат разходите за управление и разходите за поддържане в размера, който е определен за един собственик, ползвател или обитател.“\n2. В ал. 2 думите „по ал. 1“ се заменят с „по ал. 1 или ал. 9, т. 1“, а думите „както и от собственик, ползвател и обитател, който пребивава в етажната собственост не повече от 30 дни в рамките на една календарна година“ и запетаята пред тях се заличават. \n3. Алинея 3 се отменя.\n4. В ал. 4 думите „и 3“ се заличават.\n5. В ал. 5 след думите „определен с“ се добавя „мотивирано“.\n6. В ал. 6 след думите „за управление и“ се добавя „разходите за“.\n7. В ал. 7 след думите „разходи“ се добавя „по ал. 1 или ал. 9, т. 1“.\n8. Създава се ал. 8:\n„(8) Средствата за управление и средствата за поддържане на общите части на етажната собственост могат да се набират в индивидуална разплащателна сметка със специално предназначение на името на етажната собственост. Разпореждането със средствата се извършва от председателя на управителния съвет (управителя) въз основа на решение за тяхното използване, прието от общото събрание.“\n9. Създава се ал. 9:\n„(9) Разходите за управление и разходите за поддържане на общите части на етажната собственост може да се разпределят по решение на общото събрание на собствениците или на сдружението по един от следните начини:\n1. поравно според броя на собствениците, ползвателите и обитателите и членовете на техните домакинства независимо от етажа, на който живеят; собственикът на необитаем самостоятелен обект заплаща разходите за поддръжка в размер като за един обитател;\n2. съобразно процента на идеалните части на обекта от общите части на сградата, или\n3. поравно на самостоятелен обект.“\n§ 25.\n В чл. 55 се правят следните допълнения:\n1. Създава се ал. 3:\n„(3) Собственик или ползвател в сграда или отделен вход в режим на етажна собственост, който не изпълни задълженията си по чл. 7, ал. 3, се наказва с глоба от 50 до 250 лв., когато е физическо лице, или с имуществена санкция от 100 до 500 лв., когато е юридическо лице.“\n2. Създава се ал. 4:\n„(4) Физическо или юридическо лице, което извършва управление на етажна собственост, в която не притежава собственост или учредено право на ползване, и не е вписано в регистъра по чл. 47а, ал. 1, т. 1, или което продължава да осъществява такава дейност след заличаване на регистрацията, се наказва с имуществена санкция в размер от 500 до 1000 лв., а при повторно нарушение от 1500 до 2000 лв.“\n§ 26.\n В чл. 56 се правят следните изменения:\n1. В ал. 2 думите „в публичния регистър по чл. 44“ се заменят с „в регистъра по чл. 47а, ал. 1, т. 1“.\n2. В ал. 3 думите „по чл. 46б“ се заменят с „по чл. 47е, ал. 1“.\n3. Алинея 5 се изменя така:\n„(5) Когато професионален управител-търговец, управляващ етажна собственост, вписан в регистъра по чл. 47а, ал. 1, т. 1, на който са възложени правомощия на управителен съвет (управител) по реда на чл. 19, ал. 8 и чл. 34, ал. 10, наруши или не изпълни задълженията, които има по този закон като управителен съвет (управител), ако извършеното не съставлява престъпление, се наказва с имуществена санкция от 1000 до 2000 лв.“\n§ 27.\n В чл. 56а ал. 1 се изменя така:\n„(1) За неизпълнение на задължението по чл. 47е, ал. 1 или по чл. 47д, ал. 1 кметът на общината или района се наказва с глоба от 100 до 500 лв.“\n§ 28.\n Създава се чл. 56в:\n„Чл. 56в. Професионален управител-търговец, вписан в регистъра по чл. 47а, ал. 1, т. 1, който не изпълнява задължението си по чл. 47в, ал. 4, се наказва с имуществена санкция от 1500 до 2000 лв.“\n§ 29.\n Създава се чл. 58:\n„Чл. 58. (1) Актовете за установяване на нарушения по чл. 56в се съставят от длъжностни лица от администрацията на Министерството на регионалното развитие и благоустройството, определени от министъра на регионалното развитие и благоустройството, а наказателните постановления се издават от министъра на регионалното развитие и благоустройството или от оправомощено от него длъжностно лице.\n(2) Установяването на нарушенията, издаването, обжалването и изпълнението на наказателните постановления се извършва по реда на Закона за административните нарушения и наказания.“\n§ 30.\n В § 1 от допълнителната разпоредба се правят следните изменения и допълнения:\n1. Точка 3 се изменя така:\n „3. „Жилищен комплекс от затворен тип“ е комплекс, обособен като отделен урегулиран поземлен имот, в който са построени една или повече жилищни сгради в режим на етажна собственост и други обекти и съоръжения за общо ползване от собствениците, ползвателите и обитателите, при спазване на изисквания на контролиран достъп за външни лица.“\n2. Точка 11 се изменя така:\n„11. „Разходи за управление“ са разходите за консумативни материали, свързани с управлението, за възнаграждения на членовете на управителните и на контролните органи и на касиера.“\n3. Създава се т. 11а:\n„11а. „Разходи за поддържане“ са разходите за електрическа енергия, вода, отопление, почистване, абонаментно обслужване на асансьор и други разноски, необходими за поддържането на общите части на сградата.“\nЗаключителни разпоредби\n§ 31.\n В Закона за енергетиката (обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55, 59 от 2007 г., бр. 36, 43 и 98 от 2008 г., бр. 35, 41, 42, 82 и 103 от 2009 г., бр. 54 и 97 от 2010 г., бр. 35 и 47 от 2011 г., бр. 38, 54 и 82 от 2012 г., бр. 15, 20, 23, 59 и 66 от 2013 г., бр. 98 от 2014 г., бр. 14, 17, 35, 48 и 56 от 2015 г., бр. 42, 47 и 105 от 2016 г., бр. 51, 58, 102 и 103 от 2017 г., бр. 7, 38, 57, 64, 77, 83, 91 и 103 от 2018 г., бр. 17, 41 и 79 от 2019 г., бр. 25, 38 и 57 от 2020 г., бр. 9 и 21 от 2021 г., бр. 8, 9, 99 и 102 от 2022 г. и бр. 11 от 2023 г.) се правят следните допълнения:\n1. В чл. 92а се създава ал. 5:\n„(5) Краен клиент, притежаващ зарядна точка в съсобствен имот, е индивидуална страна по сделка с електрическа енергия за зарядна точка, независимо дали имотът е снабден с електрическа енергия за други цели и/или от друг доставчик.“\n2. В чл. 117, ал. 10 след думите „по чл. 92а, ал. 3“ се добавя „и ал. 5“.\n§ 32.\n Законът влиза в сила от деня на обнародването му в „Държавен вестник“ с изключение на:\n1. параграф 1, т. 1, буква „в“ и т. 2, § 2, § 4 относно думите „Поканата съдържа дневния ред на общото събрание – въпросите, предложени за обсъждане, конкретни проекторешения в случай на неприсъствено гласуване, датата, часа и мястото на провеждането му, срока за провеждане на неприсъствено гласуване и електронен адрес на управителния съвет (управителя)“, § 5, § 6, т. 2 и 3, § 7, § 9 с изключение на думите „и регистъра по чл. 47а, ал. 1, т. 2, буква „б“, § 10, т. 3, § 11, т. 1, букви „б“ и „е“, § 22 и § 24, т. 1, които влизат в сила три месеца след обнародването на закона в „Държавен вестник“;\n2. параграф 3, т. 1 и 4, § 4 относно думите „който адрес е задължително да бъде вписан в регистъра по чл. 47а, ал. 1, т. 2“, § 8, т. 1, буква „б“ относно думите „на професионален управител-търговец, вписан в регистъра по чл. 47а, ал. 1, т. 1“, § 9 относно думите „и регистъра по чл. 47а, ал. 1, т. 2, буква „б“, § 10, т. 2 относно думите „професионален управител-търговец, вписан в регистъра по чл. 47а, ал. 1, т. 1“, § 11, т. 1, буква „г“, § 13, т. 3, § 14, § 15 относно думите „за избор на управителен съвет (управител), както и за възлагане правомощията на управителния съвет (управителя) или на част от тях на професионален управител-търговец, вписан в регистъра по чл. 47а, ал. 1, т. 1“, § 16, т. 1, букви „а“ и „б“ и т. 3 относно думите „професионален управител-търговец, вписан в регистъра по чл. 47а, ал. 1, т. 1“, § 19, § 20, § 21 относно чл. 47а, чл. 47д и чл. 47е, § 25, т. 2, § 26, § 27, § 28 и § 29, които влизат в сила от 31 декември 2024 г.;\n3. параграф 11, т. 2, който влиза в сила от 1 юли 2024 г.\nЗаконът е приет от 49-ото Народно събрание на 15 септември 2023 г. и е подпечатан с официалния печат на Народното събрание.\nПредседател на Народното събрание: \n Росен Желязков\n7128"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165012",
    "meta": [],
    "text": "УКАЗ № 168\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за здравното осигуряване, приет от 49-ото Народно събрание на 15 септември 2023 г.\nИздаден в \nСофия на 25 септември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за здравното осигуряване \n(обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г., бр. 18, 32 и 62 от 2022 г. и бр. 8, 13, 64 и 66 от 2023 г.)\n§ 1. \nВ чл. 6, ал. 3, т. 2 накрая се добавя „и подуправителят“.\n§ 2. \nВ чл. 15, ал. 1 се правят следните изменения:\n1. В т. 4а думите „механизъм, гарантиращ“ се заменят с „механизмите, гарантиращи“ и накрая се добавя „и 35“.\n2. В т. 5 думата „директорите“ се заменя с „подуправителя и на директорите“.\n§ 3. \nВ чл. 19 се правят следните изменения и допълнения:\n1. Алинея 1 се изменя така:\n„(1) Управителят и подуправителят на НЗОК се избират от Народното събрание за срок от 5 години. При изтичане на техния мандат управителят на НЗОК и подуправителят на НЗОК продължават да изпълняват функциите си до избирането на нов управител, съответно на нов подуправител.“\n2. В ал. 2 след думата „управител“ се добавя „и на подуправител“.\n3. Създава се ал. 3а:\n„(3а) Подуправител на НЗОК може да бъде лице, което отговаря на следните изисквания:\n1. има придобито висше образование с образователно-квалификационна степен „магистър“;\n2. има минимум една година професионален опит в областта на управлението на здравеопазването, банковото, застрахователното или осигурителното дело.“\n4. В ал. 4:\na) в текста преди т. 1 след думите „на НЗОК“ се добавя „съответно на подуправителя на НЗОК“;\nб) в т. 4 след думата „управител“ се добавя „съответно като подуправител“.\n5. Създава се ал. 5а:\n„(5а) При предсрочно прекратяване на мандата на управителя на НЗОК, съответно на подуправителя на НЗОК, Народното събрание избира нов управител, съответно нов подуправител за остатъка от мандата по ал. 1, изречение първо.“\n6. В ал. 6 след думата „управителя“ се добавя „съответно подуправителя“.\n7. В ал. 7:\nа) в т. 11 думите „подуправителя на НЗОК и“ се заличават;\nб) в т. 18 думите „механизма по чл. 45, ал. 31“ се заменят с „механизмите по чл. 45, ал. 31 и 35“.\n8. Създават се ал. 8 и 9:\n„(8) Подуправителят на НЗОК: \n1. подпомага управителя на НЗОК при осъществяване на неговите правомощия;\n2. подпомага дейността на управителя по организирането и ръководенето на оперативната дейност на НЗОК;\n3. подпомага дейността на управителя по изготвянето на проекта на закон за годишния бюджет на НЗОК, годишния отчет за изпълнението на бюджета на НЗОК и годишния отчет за дейността на НЗОК;\n4. съгласува документите, които управителят внася за разглеждане и одобрение от надзорния съвет на НЗОК;\n5. участва в преговорите за сключване на националните рамкови договори по чл. 53, ал. 1 и на условията и реда за сключване на индивидуални договори по чл. 45, ал. 17;\n6. координира дейността на постоянно действащите комисии в централното управление на НЗОК и в РЗОК;\n7. осъществява контрол върху работата на комисиите по чл. 79;\n8. координира взаимодействието на НЗОК с представители на съсловните организации, пациентските организации, научните медицински дружества и с други лица по въпроси, свързани с дейността на НЗОК;\n9. изпълнява длъжността управител на НЗОК при отсъствие на управителя;\n10. временно изпълнява длъжността управител на НЗОК в случаите по ал. 4;\n11. упражнява и други правомощия, възложени му от управителя.\n(9) При упражняване на своите правомощия по ал. 8 подуправителят се подпомага от администрацията на НЗОК и има право на достъп до информацията, свързана с дейността на НЗОК.“\n§ 4. \nЧлен 19а се отменя.\n§ 5. \nВ чл. 71 след думата „управителя“ се добавя „и подуправителя“.\nПреходни и заключителни разпоредби\n§ 6. \nВ срок до два месеца от влизането в сила на този закон Народното събрание избира подуправител на Националната здравноосигурителна каса по новия ред.\n§ 7. \nТрудовото правоотношение с подуправителя на НЗОК, заварено до влизането в сила на този закон, се прекратява от деня на избор на подуправител от Народното събрание.\n§ 8. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 15 септември 2023 г. и е подпечатан с официалния печат на Народното събрание.\nЗа председател на Народното събрание: \nРосица Кирова\n7081"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164712",
    "meta": [],
    "text": "УКАЗ № 170\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за достъп до обществена информация, приет от 49-ото Народно събрание на 15 септември 2023 г.\nИздаден в \nСофия на 25 септември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за достъп до обществена информация \n(обн., ДВ, бр. 55 от 2000 г.; изм., бр. 1 и 45 от 2002 г., бр. 103 от 2005 г., бр. 24, 30 и 59 от 2006 г., бр. 49 и 57 от 2007 г., бр. 104 от 2008 г., бр. 77 от 2010 г., бр. 39 от 2011 г., бр. 97 от 2015 г., бр. 13 и 50 от 2016 г., бр. 85 от 2017 г., бр. 77 от 2018 г., бр. 17 от 2019 г. и бр. 15 от 2022 г.)\n§ 1. \nВ чл. 2а ал. 1 се изменя така:\n„(1) Повторно използване на информация от обществения сектор е използването на:\n1. информация от обществения сектор, включително информация, която съдържа пространствени данни, за търговски или нетърговски цели, различни от първоначалната цел, за която е била създадена и събрана в рамките на правомощията или функциите на организация от обществения сектор;\n2. научноизследователски данни за търговски или нетърговски цели, при условие че са създадени и събрани чрез публично финансиране и са направени публично достояние от изследователите, организациите, осъществяващи научни изследвания, или организациите, финансиращи научни изследвания.“\n§ 2. \nВ чл. 3 се правят следните изменения и допълнения:\n1. В заглавието накрая се добавя „за предоставяне на достъп до обществена информация“.\n2. Алинеи 3 и 4 се отменят.\n§ 3. \nСъздава се чл. 3а:\n„Задължени субекти за предоставяне на информация от обществения сектор за повторно използване\nЧл. 3а. (1) Този закон се прилага за повторно използване на информация от обществения сектор, която се създава или се съхранява от следните организации от обществения сектор:\n1. държавните органи, техните териториални звена, териториалните органи на изпълнителната власт и органите на местното самоуправление в Република България;\n2. публичноправните организации;\n3. организации, осъществяващи научни изследвания, и организации, финансиращи научни изследвания, включително висши училища за научноизследователските данни по чл. 41а\n2\n.\n(2) Организациите от обществения сектор са длъжни да предоставят информация от обществения сектор за повторно използване, с изключение на предвидените в този закон случаи.“\n§ 4. \nВ чл. 6, ал. 2 се правят следните допълнения:\n1. В текста преди т. 1 след думата „при“ се добавя „създаване, съхраняване и“.\n2. Създава се т. 5:\n„5. отвореност по замисъл и по подразбиране.“\n§ 5. \nВ чл. 7, ал. 2 думите „може да бъде пълен или частичен“ се заменят с „и предоставянето на информация от обществения сектор за повторно използване могат да бъдат пълни или частични“.\n§ 6. \nВ чл. 15, ал. 1 се правят следните изменения:\n1. Точка 3 се изменя така:\n„3. описание на информационните масиви, наборите от данни и ресурсите, създавани и съхранявани от съответната администрация;“.\n2. В т. 13 думите „Закона за предотвратяване и установяване на конфликт на интереси“ се заменят със „Закона за противодействие на корупцията и за отнемане на незаконно придобитото имущество“.\n§ 7. \nВ чл. 15а, ал. 3 думата „обявява“ се заменя с „публикува в секция „Достъп до информация“ на интернет страниците по ал. 1“.\n§ 8. \nВ чл. 15б се правят следните изменения и допълнения:\n1. В ал. 1 думите „и ресурси“ се заменят с „наборите от данни и ресурсите“.\n2. Създават се ал. 4 – 6:\n„(4) Министърът на електронното управление може да изисква от органите на изпълнителната власт да публикуват на Портала за отворени данни създавана и съхранявана от тях информация от обществения сектор в машинночетим отворен формат, като определя срок, в който информацията да бъде публикувана.\n(5) В определения от министъра на електронното управление срок организацията от обществения сектор, до която е отправено искането за информация по ал. 4, я публикува в машинночетим отворен формат на портала по чл. 15г.\n(6) При разработка, надграждане или внедряване на информационни системи или регистри организациите от обществения сектор реализират приложно-програмни интерфейси (API) за осигуряване на свободен публичен достъп до електронните документи, информацията и данните в машинночетим отворен формат за целите на публикуване в портала по чл. 15г.“\n§ 9. \nВ чл. 15в се правят следните изменения и допълнения:\n1. Алинея 3 се изменя така:\n„(3) Всеки задължен субект по чл. 3, ал. 1 публикува на платформата по ал. 1:\n1. решенията и обществената информация в отговор на подадени чрез платформата заявления;\n2. решенията и обществената информация в машинночетим формат в отговор на подадени по електронен път заявления на адреса на електронната поща по чл. 15, ал. 1, т. 4, освен ако заявителят изрично е поискал заявлението, решението и информацията да не се публикуват на платформата.“\n2. Създава се нова ал. 4:\n„(4) Публикуването на документите и информацията по ал. 3 се извършва при спазване на изискванията за защита на личните данни.“\n3. Досегашната ал. 4 става ал. 5.\n§ 10.\n Член 16а се изменя така:\n„Отчетност относно повторно използване на информация\nЧл. 16а. (1) Министерството на електронното управление ежегодно изготвя обобщен доклад за състоянието на повторното използване на информация от обществения сектор и въздействието на наборите от данни с висока стойност.\n(2) Организациите от обществения сектор ежегодно предоставят по електронен път на Министерството на електронното управление информацията, необходима за изготвяне на обобщения доклад по ал. 1.\n(3) Докладът по ал. 1 се публикува на интернет страницата на Министерството на електронното управление.“\n§ 11.\n В чл. 25, ал. 1 се правят следните допълнения:\n1. В т. 3 накрая се добавя „освен когато заявлението е подадено чрез платформата за достъп до обществена информация“.\n2. В т. 4 накрая се добавя „или съгласие за използване на профил в системата за сигурно електронно връчване по чл. 26, ал. 2 от Закона за електронното управление“.\n3. Създава се т. 5:\n„5. отказ на заявителя за публикуване на платформата за достъп до обществена информация на заявлението му, подадено чрез електронна поща по чл. 15, ал. 1, т. 4 и на решението и предоставената обществена информация по него.“\n§ 12.\n В чл. 26 се правят следните изменения и допълнения:\n1. В ал. 1 се създава т. 5:\n„5. публикуване на информацията на платформата за достъп до обществена информация.“\n2. Създава се нова ал. 4:\n„(4) Когато заявлението е подадено чрез платформата за достъп до обществена информация, формата за предоставяне на достъп до обществена информация е по ал. 1, т. 5.“\n3. Досегашната ал. 4 става ал. 5.\n§ 13.\n В чл. 27 се правят следните изменения и допълнения:\n1. В ал. 1 се създава т. 4:\n„4. е заявена чрез платформата за достъп до обществена информация.“\n2. Алинея 2 се изменя така:\n„(2) В случаите по ал. 1, т. 1 – 3 достъп до информацията се предоставя във форма, която се определя от съответния орган, а в случаите по ал. 1, т. 4 – чрез публикуване на платформата за достъп до обществена информация.“\n§ 14.\n В чл. 39 накрая се поставя запетая и се добавя „или се изпраща на посочения от заявителя профил в системата за сигурно електронно връчване, поддържана от Министерството на електронното управление като модул на Портала на електронно управление по смисъла на Закона за електронното управление“.\n§ 15.\n В чл. 40, ал. 1 се създава изречение второ: „При решаване на въпроса относно разноските се взема предвид наличието на данни за злоупотреба с право.“\n§ 16.\n В чл. 41а се правят следните изменения и допълнения:\n1. В ал. 3 накрая се добавя „от друга организация от обществения сектор или всяко друго лице“.\n2. Алинея 4 се изменя така:\n„(4) По искане на заявителя и при възможност исканата информация се предоставя по електронен път:\n1. чрез публикуване на портала за отворени данни;\n2. чрез квалифицирана услуга за електронна препоръчана поща;\n3. чрез системата за сигурно електронно връчване по чл. 26, ал. 2 от Закона за електронното управление, поддържана от Министерството на електронното управление като модул на Портала на електронно управление по смисъла на Закона за електронното управление;\n4. на адреса на електронна поща или по други подходящи начини за предоставяне на информацията в електронна форма.“\n3. В ал. 5, изречение първо след думите „стандартни условия“ се добавя „(стандартни лицензи)“.\n§ 17.\n Създават се чл. 41а\n1\n и 41а\n2\n:\n„Предоставяне на динамични данни\nЧл. 41а\n1\n. (1) Организациите от обществения сектор предоставят динамични данни за повторно използване с помощта на подходящи приложно-програмни интерфейси (API) непосредствено след придобиването на данните, а когато е приложимо – под формата на информационен масив за изтегляне.\n(2) Когато предоставянето на динамичните данни за повторно използване непосредствено след тяхното придобиване би надхвърлило финансовите и техническите възможности на организацията от обществения сектор, налагайки по този начин непропорционално усилие, тези динамични данни се предоставят за повторно използване в срок или с временни технически ограничения, които не накърняват неоправдано използването на техния икономически и социален потенциал.\nПредоставяне на научноизследователски данни и набори от данни с висока стойност\nЧл. 41а\n2\n. (1) Организациите от обществения сектор, организациите, осъществяващи научни изследвания, и организациите, финансиращи научни изследвания, предоставят в отворен машинночетим формат със свободен достъп научноизследователските данни, получили публично финансиране и представляващи набори от данни с висока стойност.\n(2) Публично финансираните научноизследователски данни могат да се използват повторно за търговски или нетърговски цели, когато вече са публично достъпни чрез институционален или тематичен регистър. Този тип данни се структурират от лицата по ал. 1 и се придържат към установените стандарти и правила съгласно наредбата по чл. 15г, ал. 3.\n(3) Наборите от данни с висока стойност са достъпни за изтегляне безплатно в съответствие с чл. 41ж в машинночетим формат, предоставят се чрез приложно-програмен интерфейс (API) и ако е приложимо – се предоставят под формата на информационен масив за изтегляне.“\n§ 18.\n В чл. 41б, ал. 1 се правят следните изменения и допълнения:\n1. Създава се нова т. 2:\n„2. съхранявана от публичноправни организации, осъществяващи търговски дейности, когато информацията е създадена или събрана извън обхвата на предоставянето на обществени услуги;“.\n2. Досегашната т. 2 става т. 3 и в нея накрая се добавя „като, в случай че правото на интелектуална собственост на трето лице е върху база данни, правото на създателя на базата данни съгласно Закона за авторското право и сродните му права не се упражнява от организациите от обществения сектор с цел да се предотврати повторното използване на документи или да се ограничи повторното използване“.\n3. Досегашната т. 3 става т. 4.\n4. Досегашната т. 4 става т. 5 и в нея в началото се добавя „различна от посочените данни в чл. 41а\n2\n“.\n5. Досегашните т. 5, 6, 7, 8, 9 и 10 стават съответно т. 6, 7, 8, 9, 10 и 11.\n6. Създава се т. 12:\n„12. която се отнася до документи, обект на право на индустриална собственост.“\n§ 19.\n В чл. 41г се правят следните изменения и допълнения:\n1. Досегашният текст става ал. 1 и в нея в изречение второ накрая се добавя „и осигуряват възможност за обобщаване на метаданните“.\n2. Създават се ал. 2 и 3:\n„(2) Организациите от обществения сектор предвиждат практически механизми за улесняване на ефективното повторно използване на информация от обществения сектор, включително чрез предоставяне на информация относно правата за повторно използване и осигуряване на помощ и насоки.\n(3) Министърът на електронното управление или оправомощени от него лица създават възможност за улесняване на достъпа до набори от данни чрез осигуряване на единна точка за достъп и чрез постепенно предоставяне на подходящи набори от данни, съхранявани от организациите от обществения сектор, по отношение на информацията от обществения сектор, предоставяна за повторно използване, както и до данни, съхранявани от организациите от обществения сектор във формати, които са достъпни, лесно откриваеми и повторно използваеми чрез електронни средства.“\n§ 20.\n В чл. 41д, ал. 1 накрая се добавя „както и на договори, които, без изрично да са за изключително предоставяне на информация от обществения сектор, целят или могат да доведат до ограничаване на повторното използване на информация от обществения сектор от субекти, различни от третата страна, участваща в договора“.\n§ 21.\n В чл. 41е се създава ал. 3:\n„(3) Когато искането е подадено чрез портала по чл. 15г, организациите от обществения сектор публикуват исканата информация на портала.“\n§ 22.\n В чл. 41ж се правят следните изменения и допълнения:\n1. В ал. 1 накрая се добавя „както и за анонимизирането на личните данни и мерките, взети за защита на производствена или търговска тайна“.\n2. Създава се нова ал. 2:\n„(2) Повторното използване на научноизследователските данни и наборите от данни с висока стойност по чл. 41а\n2\n е безплатно.“\n3. Досегашната ал. 2 става ал. 3 и се изменя така:\n„(3) Принципът за определяне на таксата по ал. 1 не се прилага за таксите, събирани:\n1. от организации от обществения сектор, които по силата на акта за възлагане на обществената задача са задължени да реализират приходи за покриване на значителна част от разходите, свързани с изпълнението на обществената задача; задължението за реализиране на приходи се определя предварително и се публикува по електронен път;\n2. от библиотеки, включително библиотеки на висши училища, музеи и архиви;\n3. за конкретни набори от данни с висока стойност, съхранявани от публичноправни организации, осъществяващи търговски дейности, когато това би довело до нарушаване на конкуренцията на съответните пазари;\n4. когато безплатното предоставяне на набори от данни с висока стойност от страна на организациите от обществения сектор, от които се изисква да генерират приходи за покриване на значителна част от разходите им, свързани с изпълнението на обществените им функции, би довело до съществено въздействие върху бюджета им;\n5. за научноизследователските данни, за които правата върху интелектуалната собственост се държат от трети страни.“\n4. Досегашната ал. 3 става ал. 4 и в нея думите „ал. 2, т. 1 и 2“ се заменят с „ал. 3, т. 1“ и след думата „разпространението“ се добавя „съхранението и, когато е приложимо, анонимизирането на личните данни и мерките, взети за защита на производствена или търговска тайна“.\n5. Досегашната ал. 4 става ал. 5 и в нея думите „ал. 2, т. 3“ се заменят с „ал. 3, т. 2“ и след думите „ползването на информацията“ се добавя „и, когато е приложимо, анонимизирането на личните данни и мерките, взети за защита на производствена или търговска тайна“.\n6. Досегашната ал. 5 става ал. 6 и в т. 1 след думите „държавен орган“ се добавя „и неговите териториални звена“.\n7. Досегашните ал. 6 и 7 стават съответно ал. 7 и 8.\n8. Досегашната ал. 8 става ал. 9 и в нея думите „ал. 3“ се заменят с „ал. 4“.\n9. Досегашната ал. 9 става ал. 10 и в нея навсякъде думите „ал. 5“ се заменят с „ал. 6“.\n§ 23.\n В чл. 41и се правят следните изменения и допълнения:\n1. В ал. 3, изречение второ думите „т. 2“ се заменят с „т. 3“.\n2. Създава се ал. 5:\n„(5) Не може да е основание за отказ наличието на права върху бази данни по смисъла на Закона за авторското право и сродните му права, упражнявани с цел да се ограничи повторното използване на информацията от обществения сектор, която е поискана по реда на тази глава.“\n§ 24.\n В чл. 42 се правят следните изменения:\n1. В ал. 3 думите „чл. 15г, ал. 2, чл. 15б, 15в“ се заменят с „чл. 15б, ал. 2, 5 и 6, чл. 15в, ал. 3, чл. 15г, ал. 2“, думите „50 до 100 лв.“ се заменят със „100 до 200 лв.“ и думите „100 до 200 лв.“ се заменят с „200 до 400 лв.“.\n2. В ал. 4 думите „100 до 200 лв.“ се заменят с „200 до 400 лв.“.\n3. В ал. 5 думите „чл. 3, ал. 2“ се заменят с „чл. 3а, ал. 1, т. 2“ и думите „50 до 200 лв.“ се заменят със „100 до 400 лв.“.\n§ 25.\n В чл. 43 се правят следните изменения и допълнения:\n1. Алинея 1 се изменя така:\n„(1) Нарушенията по този закон се установяват от:\n1. длъжностни лица от администрацията на Министерския съвет, оправомощени от министър-председателя – за нарушенията на чл. 15в, ал. 3;\n2. длъжностните лица, оправомощени от министъра на електронното управление – за нарушенията по чл. 15б, ал. 2, 5 и 6 и чл. 15г, ал. 2;\n3. длъжностните лица, определени от министъра на правосъдието в случаите по чл. 3, ал. 2, или от съответния орган на власт в останалите случаи – за нарушенията извън случаите по т. 1 и 2.“\n2. В ал. 2:\nа) в т. 1 след думите „чл. 3, ал. 1“ се добавя „съответно – по чл. 3а, ал. 1, т. 1“;\nб) в т. 3 думите „15б, чл. 15в, ал. 3“ се заличават, а след думите „в чл. 3, ал. 2“ се добавя „или в чл. 3а, ал. 1, т. 2 или 3“;\nв) в т. 4 след думата „относно“ се добавя „чл. 15б, ал. 2, 5 и 6 и“;\nг) създава се т. 6:\n„6. по чл. 42, ал. 3 относно чл. 15в, ал. 3 – от министър-председателя или от овластено от него длъжностно лице от администрацията на Министерския съвет.“\n§ 26.\n В допълнителната разпоредба се правят следните изменения и допълнения:\n1. Наименованието на подразделението се изменя така: „Допълнителни разпоредби“.\n2. В § 1:\nа) в т. 4:\nаа) в буква „а“ думите „бюджети или от“ се заменят с „бюджети, от“ и накрая се добавя „от Министерския съвет или от орган на местното самоуправление“;\nбб) в буква „б“ след думите „Закона за обществените поръчки“ се добавя „от Министерския съвет или от орган на местното самоуправление“;\nвв) в буква „в“ след думите „Закона за обществените поръчки“ се добавя „от Министерския съвет или от орган на местното самоуправление“ и накрая след думите „друго лице“ се добавя „или“;\nгг) създава се буква „г“:\n„г) над 50 на сто от капитала е собственост на държавата, община или на друга публичноправна организация.“;\nб) в т. 5:\nаа) в буква „б“ след думите „чл. 3, ал. 1“ се добавя „съответно – чл. 3а, ал. 1, т. 1 и 2“;\nбб) в буква „в“ накрая се добавя „или чл. 3а“;\nвв) в буква „е“ накрая се добавя „или чл. 3а“;\nв) в т. 6 накрая се добавя „или чл. 3а“;\nг) създават се т. 16 – 29:\n„16. „Разумна възвръщаемост на инвестицията“ е процент от общата сума на таксите, освен онези, които са необходими за възстановяване на допустими разходи, който не надвишава с повече от 5 процентни пункта основния лихвен процент на Българската народна банка.\n17. „Стандартен лиценз“ е набор от предварително определени условия за повторно използване в цифров формат, по възможност съвместими със стандартизирани публични лицензи, достъпни онлайн.\n18. „Динамични данни“ е информация в цифрова форма, която се актуализира често или в реално време, по-специално поради нейната променливост или бързо остаряване; данните, генерирани от сензори, както и данни за околната среда, трафика, спътникови данни и метеорологичните данни са типичен пример за данни, разглеждани като динамични.\n19. „Научноизследователски данни“ е информация в цифрова форма, различна от научните публикации, която е събрана или генерирана в хода на научноизследователската дейност и се използва като доказателство в процеса на научното изследване, или е общоприета в научноизследователската общност като необходима за потвърждаване на констатациите и резултатите от изследванията.\n20. „Набори от данни с висока стойност“ е информация от обществения сектор, чието повторно използване се свързва със значителни ползи за обществото, околната среда и икономиката, по-специално поради нейната пригодност за създаване на услуги с добавена стойност, приложения и нови висококачествени и достойни работни места, както и поради броя на потенциалните ползватели на услуги с добавена стойност и на приложенията, създадени въз основа на тези набори от данни. Наборите от данни с висока стойност са част от тематични категории, определени от Европейската комисия, като геопространствени данни, данни за наблюдение на Земята и околната среда, метеорологични данни, както и статистически данни, данни за дружества и собственост на дружествата и за мобилност.\n21. „Анонимизиране“ е процесът на промяна на документи в анонимни документи, които да не се свързват с идентифицирано физическо лице или физическо лице, което може да бъде идентифицирано, или с процеса на превръщането на лични данни в анонимни по такъв начин, че субектът на данните да не може да бъде идентифициран или повече да не може да бъде идентифициран. Техническите изисквания към процеса, по който се осъществява анонимизацията, се определят с наредбата по чл. 7г, ал. 6 и чл. 12, ал. 4 от Закона за електронното управление.\n22. „Трета страна“ е физическо или юридическо лице, различно от организацията от обществения сектор и което е притежател на създадена, съхранявана и разпространявана от него информация.\n23. „Приложно-програмен интерфейс (API)“ е автоматизиран софтуерен слой или компонент, с който една информационна система предоставя онлайн достъп до своя функционалност, включително приемане или предаване на данни, на други информационни системи или софтуерни приложения.\n24. „Отвореност по замисъл и по подразбиране“ е принцип, според който организациите от обществения сектор осигуряват достъпност на информацията от обществения сектор на всеки етап от създаването, съхраняването и предоставянето на информацията, освен когато се засягат права на трети лица с предоставянето на информацията.\n25. „Информационен масив“ е съвкупността от набори от данни с общо предназначение в дадена информационна система.\n26. „Набор от данни“ е съвкупност от информация, която е съставена от различни елементи, но съставлява единна смислова единица и може да бъде обработвана като такава машинно. Наборите от данни могат да съдържат неограничен брой ресурси с еднаква структура.\n27. „Ресурс“ е извадка от набор от данни с единна структура и определен обхват, реализирана като единичен документ.\n28. „Обществени услуги“ са услугите съгласно § 1, т. 12 от допълнителните разпоредби на Закона за електронното управление.\n29. „Пространствени данни“ са данни по смисъла на чл. 6, ал. 1 от Закона за достъп до пространствени данни.“\n3. Създава се § 1а:\n„§ 1а. Този закон въвежда разпоредбите на Директива (ЕС) 2019/1024 на Европейския парламент и на Съвета от 20 юни 2019 г. относно отворените данни и повторното използване на информацията от обществения сектор (ОВ, L 172/56 от 26 юни 2019 г.).“\nПреходни и заключителни разпоредби\n§ 27.\n (1) В срок до два месеца от влизането в сила на този закон организациите от обществения сектор публикуват на интернет страницата си договорите по чл. 41д, ал. 2 и 3, сключени на 16 юли 2019 г. или след тази дата до влизането в сила на този закон.\n(2) Организациите от обществения сектор публикуват на интернет страницата си сключените след влизането в сила на този закон договори по чл. 41д, ал. 2 и 3 най-малко два месеца преди тяхното влизане в сила.\n§ 28.\n Сключените до 17 юли 2013 г. договори за изключително предоставяне на информация от обществения сектор, които не отговарят на изискванията по чл. 41д, ал. 2 – 6, се прекратяват с изтичането на срока им, но не по-късно от 18 юли 2043 г.\n§ 29.\n Сключените от публичноправни организации, осъществяващи търговски дейности, до 16 юли 2019 г. договори за изключително предоставяне на информация от обществения сектор, които не отговарят на изискванията по чл. 41д, ал. 2 – 6, се прекратяват с изтичането на срока им, но не по-късно от 17 юли 2049 г.\n§ 30.\n Този закон се прилага и за всяка съществуваща към влизането му в сила информация, предоставена за повторно ползване.\n§ 31.\n Законът влиза в сила от деня на обнародването му в „Държавен вестник“ с изключение на § 9, т. 1, който влиза в сила от 31 декември 2023 г.\nЗаконът е приет от 49-ото Народно събрание на 15 септември 2023 г. и е подпечатан с официалния печат на Народното събрание.\nПредседател на Народното събрание: \n Росен Желязков\n7126"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164748",
    "meta": [],
    "text": "УКАЗ № 167\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за електронното управление, приет от \n49-ото \nНародно събрание на 8 септември 2023 г.\nИздаден в София на 13 септември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за електронното управление\n(обн., ДВ, бр. 46 от 2007 г.; изм., бр. 82 от 2009 г., бр. 20 от 2013 г., бр. 40 от 2014 г., бр. 13, 38, 50, 62 и 98 от 2016 г., бр. 88 и 94 от 2018 г., бр. 94 и 102 от 2019 г., бр. 69 и 85 от 2020 г., бр. 15 от 2022 г. и бр. 66 от 2023 г.)\n§ 1. \nВ чл. 1 ал. 1 се изменя така:\n„(1) Този закон урежда обществените отношения, свързани със:\n1. работата на административните органи с електронни документи;\n2. предоставянето на административни услуги по електронен път;\n3. обмена на електронни документи за целите на административните производства;\n4. общите правила за воденето на регистри в електронна форма;\n5. използването на информационни и комуникационни технологии в администрациите.“\n§ 2. \nВ чл. 2 се правят следните изменения и допълнения:\n1. В ал. 1 накрая се добавя „или от централен администратор на данни“.\n2. Алинея 2 се изменя така:\n„(2) Първичният администратор на данни е административен орган, който по силата на закон събира, създава за първи път, изменя или заличава данни за физически лица, юридически лица, обекти или събития. Първичният администратор на данни предоставя достъп на физическите и юридическите лица до цялата информация, събрана за тях.“\n3. Създават се ал. 3 – 6:\n„(3) Първичен администратор на данни е и лице или организация по чл. 1, ал. 2, когато са изпълнени следните условия:\n1. по силата на нормативен акт събира, създава за първи път, изменя или заличава данни, които се изискват при предоставянето на административна услуга;\n2. предоставя вътрешни електронни административни услуги на административни органи на едно от следните основания:\nа) предоставянето е предвидено в закон;\nб) лицето или организацията е изразило писмено съгласие пред министъра на електронното управление.\n(4) Централен администратор на данни е лице или организация по чл. 1, ал. 1 или 2, което по силата на закон централизирано съхранява данни, предоставяни от първични администратори на данни. Централният администратор на данни предоставя достъп на гражданите и организациите до цялата информация, събрана за тях. Централен администратор на данни се смята за първичен администратор на данни по отношение на задълженията по чл. 3 за предоставяне и изпращане на данни.\n(5) Първичният администратор на данни носи отговорност за достоверността, пълнотата и наличността на данните.\n(6) Задължението за представяне или доказване на данни от страна на заявител на административна услуга се смята за спазено, когато доставчикът на административната услуга събира данните по реда на ал. 1.“\n§ 3. \nВ чл. 3 се правят следните изменения и допълнения:\n1. В заглавието след думата „Служебно“ се добавя „предоставяне и“.\n2. Създава се ал. 1:\n„(1) Първичният администратор на данни предоставя при поискване служебно и безплатно данните на всички административни органи, на лицата, осъществяващи публични функции, и на организациите, предоставящи обществени услуги, които въз основа на закон или подзаконов нормативен акт, приет от Министерския съвет, също обработват тези данни.“\n3. Досегашният текст става ал. 2.\n4. Създава се ал. 3:\n„(3) Изискванията за идентификация на длъжностни лица и информационни системи за нуждите на предоставяне и изпращане на данните по ал. 1 и 2 се определят с наредбата по чл. 12, ал. 4.“\n§ 4. \nВ чл. 4 се правят следните изменения и допълнения:\n1. Алинея 3 се отменя.\n2. Създава се ал. 6:\n„(6) С подзаконов нормативен акт не може да бъде въвеждано задължение за доказване на факти и обстоятелства за лица или обекти, вписани в регистър, на които е предоставен идентификатор, освен ако с подзаконовия нормативен акт се изпълняват или прилагат актове на Европейския съюз.“\n§ 5. \nСъздава се чл. 4а:\n„Регистри\nЧл. 4а. (1) Регистър е структурирана база данни, чието предназначение е да съхранява и да бъде доверен автентичен източник на данни, за чието водене съществува законово основание и нормативно определен ред за вписване, заличаване и/или удостоверяване на факти и обстоятелства. При необходимост данните в регистъра подлежат на последваща логическа обработка.\n(2) Административните органи водят регистрите и базите данни, възложени им със закон, в електронна форма.\n(3) Административните органи предоставят възможност за служебно вписване, заличаване и удостоверяване на обстоятелства в регистрите, които водят, като вътрешна електронна административна услуга.“\n§ 6. \nВ чл. 5 се правят следните изменения и допълнения:\n1. В ал. 2:\nа) думите „по реда на Закона за електронната идентификация и/или чрез средства за електронна идентификация, определени с решение на Министерския съвет, издавани и поддържани от административни органи“ се заличават и накрая се поставя двоеточие;\nб) създават се т. 1 – 4:\n„1. по реда на Закона за електронната идентификация;\n2. със средство за електронна идентификация в рамките на уведомени схеми за електронна идентификация по реда на чл. 9 от Регламент (ЕС) № 910/2014 на Европейския парламент и на Съвета от 23 юли 2014 г. относно електронната идентификация и удостоверителните услуги при електронни трансакции на вътрешния пазар и за отмяна на Директива 1999/93/ЕО (OB, L 257/73 от 28 август 2014 г.), наричан по-нататък „Регламент (ЕС) № 910/2014“;\n3. със средство за електронна идентификация с ниво на осигуреност „високо“, издавано в рамките на удостоверителна услуга за електронна идентификация с национално покритие, вписана в Доверителния списък, воден от Комисията за регулиране на съобщенията по чл. 22 от Регламент (ЕС) № 910/2014 г.;\n4. с други средства за електронна идентификация, определени с наредбата по чл. 12, ал. 4.“\n2. В ал. 4 след думите „чл. 1, ал. 1 и 2“ се добавя „съгласувано с министъра на електронното управление“, думите „Регламент (ЕС) № 910/2014 на Европейския парламент и на Съвета от 23 юли 2014 г. относно електронната идентификация и удостоверителните услуги при електронни трансакции на вътрешния пазар и за отмяна на Директива 1999/93/ЕО (ОВ, L 257/73 от 28 август 2014 г.), наричан по-нататък „Регламент (ЕС) № 910/2014“ се заменят с „Регламент (ЕС) № 910/2014“ и се създава изречение второ: „Услуги, за които не е посочено ниво на осигуреност, се считат за услуги с ниво на осигуреност „ниско“.“\n3. Създава се ал. 6:\n„(6) При подаване на заявление по електронен път за издаване на български лични документи се прилага чл. 18а, ал. 2 от Закона за българските лични документи.“\n§ 7. \nВ чл. 7в, ал. 2 се правят следните изменения и допълнения:\n1. В т. 1 се създава буква „е“:\n„е) създаване, съхранение, управление и споделяне на данни;“.\n2. В т. 10 накрая се поставя запетая и се добавя „с прогнозна стойност, по-голяма или равна на стойността на прага по чл. 20, ал. 4, т. 2 от Закона за обществените поръчки“.\n3. В т. 16 думите „Единния портал за достъп до електронни административни услуги“ се заменят с „Портала на електронното управление“.\n§ 8. \nВ чл. 7д, ал. 1 след думите „информационните и комуникационните технологии на административните органи“ се добавя „с прогнозна стойност по-голяма или равна на стойността на прага по чл. 20, ал. 4, т. 2 от Закона за обществените поръчки“ и се поставя запетая.\n§ 9. \nСъздава се чл. 10а:\n„Такси за предоставяне на електронни административни услуги\nЧл. 10а. (1) Административните органи предоставят административните услуги по електронен път с намалена такса спрямо таксата за присъствено заявяване и предоставяне, ако при прилагането на методиката за определяне на разходоориентиран размер на таксите по чл. 7а на Закона за ограничаване на административното регулиране и административния контрол върху стопанската дейност се установи различен размер на разходите.\n(2) Минималният процент на намалението на таксата е десет на сто, като намалението не може да надвишава двадесет лева.\n(3) Министерският съвет може да определя по-голямо намаление на таксите за предоставяне на административни услуги по електронен път в рамките на своите компетенции – съгласно методиката по чл. 7а от Закона за ограничаване на административното регулиране и административния контрол върху стопанската дейност, а общинските съвети – съгласно чл. 115а от Закона за местните данъци и такси.\n(4) За предоставяне на административни услуги по електронен път не се изисква прилагане на документ за платена такса, когато таксата е платена по електронен път. За документ за платена такса се смята съвкупността от данните за полученото плащане по сметката на доставчика на услугата.“\n§ 10.\n В чл. 12, ал. 1 думите „единен портал за достъп до електронните административни услуги“ се заменят с „портал на електронното управление“.\n§ 11.\n В чл. 13 се правят следните изменения и допълнения:\n1. В ал. 1:\nа) в т. 6 накрая се добавя „на организацията и на всички нейни териториални структури, включително географски координати и кадастрални идентификатори“;\nб) създава се нова т. 10:\n„10. размерът на таксата за предоставяне на услугата по електронен път;“\nв) досегашната т. 10 става т. 11.\n2. Създава се ал. 4:\n„(4) Съгласувано с министъра на електронното управление административните органи популяризират предоставянето на административни услуги по електронен път, публикуват информация за предоставяните от тях вътрешни административни услуги и ежегодно в срок до 31 март представят на министъра на електронното управление отчет за вида и броя на предоставените услуги за предходната година.“\n§ 12.\n В чл. 17, ал. 2 думите „единния портал за достъп до електронни административни услуги“ се заменят с „портала на електронното управление“.\n§ 13.\n В чл. 20, т. 1, буква „а“ думите „Единния портал за достъп до електронни административни услуги“ се заменят с „Портала на електронното управление“.\n§ 14.\n В чл. 22 се създават ал. 6 – 8:\n„(6) Заявление за електронна административна услуга от физическо лице, подадено след като заявителят е идентифициран със средство за електронна идентификация с ниво на осигуреност, което е равно или по-високо от нивото на осигуреност на услугата по чл. 5, ал. 4, се смята за подписано.\n(7) Заявление за електронна административна услуга от юридическо лице, подадено след като заявителят е идентифициран със средство за електронна идентификация с ниво на осигуреност „високо“, може да се подписва и с усъвършенстван електронен подпис.\n(8) Целостта на заявленията по ал. 6 и 7 се гарантира с квалифициран електронен времеви печат по смисъла на чл. 3, параграф 34 от Регламент (ЕС) № 910/2014.“\n§ 15.\n Член 24а се изменя така:\n„Посредничество при заявяване на административни услуги\nЧл. 24а. (1) Гражданите могат да заявяват административни услуги и чрез посредник с изключение на тези по Закона за чужденците в Република България, Закона за влизането, пребиваването и напускането на Република България на гражданите на Европейския съюз и членовете на техните семейства и Закона за българските лични документи. Посредникът заявява административните услуги по електронен път.\n(2) Посредническите услуги могат да бъдат възмездни.\n(3) Изискванията към дейността на посредниците, към доставчиците на електронни административни услуги във връзка с посредничеството и правилата за извършване на плащания към доставчиците на услугите се уреждат с наредбата по чл. 12, ал. 4.“\n§ 16.\n В чл. 26, ал. 2 думите „единния портал“ се заменят с „портала на електронното управление“.\n§ 17.\n Създава се чл. 26а:\n„Изисквания към Системата за сигурно електронно връчване\nЧл. 26а. (1) Системата по чл. 26, ал. 2 използва квалифициран електронен времеви печат по смисъла на чл. 3, параграф 34 от Регламент (ЕС) № 910/2014 за всяко изпратено и получено съобщение.\n(2) Министърът на електронното управление най-малко веднъж на две години възлага одит на системата по чл. 26, ал. 2 на външен изпълнител. Правилата за провеждане на одита се определят с наредбата по чл. 12, ал. 4.\n(3) Обобщение на доклада от извършения одит се публикува на интернет страницата на Министерството на електронното управление след отразяване на препоръките в него, но не по-късно от 6 месеца след получаването му от министъра на електронното управление.\n(4) Форматът на електронните адреси в системата по чл. 26, ал. 2 се определя с наредбата по чл. 12, ал. 4.\n(5) В системата по чл. 26, ал. 2 лицата могат да дават и да оттеглят съгласието си актове за установяване на административни нарушения, електронни фишове и наказателни постановления по реда на Закона за административните нарушения и наказания да им бъдат връчвани по електронен път чрез същата система.\n(6) В системата по чл. 26, ал. 2 лицата могат да посочат друга квалифицирана услуга за електронна препоръчана поща по смисъла на чл. 3, параграф 37 от Регламент (ЕС) № 910/2014. Системата по чл. 26, ал. 2 препраща всички съобщения към система, обслужваща посочената услуга.“\n§ 18.\n В чл. 32, ал. 1 след думите „неговата информационна система“ се добавя „Системата за сигурно електронно връчване“ и се създава изречение второ: „Ако електронното изявление постъпва в повече от една от системите по предходното изречение, времето на получаването на електронното изявление е времето на получаване в първата система.“\n§ 19.\n В чл. 37 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Целостта и произходът на електронни документи, съставяни от административните органи при предоставяне на вътрешни електронни административни услуги, могат да бъдат удостоверявани и с квалифициран електронен печат по смисъла на чл. 3, параграф 27 от Регламент (ЕС) № 910/2014. В този случай не се изисква електронен подпис на административния орган.“\n§ 20.\n В чл. 43, ал. 2 думите „наредба на Министерския съвет“ се заменят с „наредбата по чл. 12, ал. 4“.\n§ 21.\n Създава се чл. 52а:\n„Информационна система за централизирано изграждане и поддържане на регистри\nЧл. 52а. (1) Министърът на електронното управление създава и поддържа информационна система за централизирано изграждане и поддържане на регистри.\n(2) Чрез системата по ал. 1 министърът на електронното управление предоставя възможност за създаване и водене на регистри в електронен вид, които отговарят на изискванията на този закон.\n(3) Административните органи, лицата и организациите по чл. 1, ал. 2 използват системата по ал. 1:\n1. безплатно и без ограничение в използваните ресурси;\n2. за всички регистри, за които не разполагат със специализирана информационна система.\n(4) Редът за заявяване и използване на регистър чрез системата по ал. 1 се урежда с наредбата по чл. 12, ал. 4.\n(5) Министърът на електронното управление не е централен администратор на данни във връзка със задълженията си да поддържа системата по ал. 1.“\n§ 22.\n Създава се чл. 52б:\n„Общи правила за водене на регистри\nЧл. 52б. (1) Регистър се води при спазване на следните изисквания:\n1. закон предвижда водене на регистъра, като определя:\nа) орган или органи, отговорни за данните в регистъра;\nб) обстоятелства, актове и факти, които се вписват в регистъра;\n2. данните в регистъра, представляващи информационни обекти, се вписват в Регистъра на информационните обекти по чл. 48;\n3. всеки запис в регистъра има уникален идентификатор, генериран съгласно стандарт, определен с наредбата по чл. 12, ал. 4, освен ако в закон не е предвидено друго; идентификаторът за едно лице, обект или събитие не може да се променя във времето, освен ако в закон не е предвидено друго;\n4. предоставя програмни интерфейси за вписване, заличаване и удостоверяване на обстоятелства, актове и факти;\n5. поддържа публични, свободни и безплатни интерфейси за свързани отворени данни по реда на Закона за достъп до обществена информация;\n6. за всяка операция по вписване, заличаване или извличане на обстоятелства, актове и факти се съхранява информация за момента на извършване и за длъжностното лице, съответно за информационната система, извършила операцията;\n7. други технически изисквания, определени с наредбата по чл. 12, ал. 4.\n(2) Общите изисквания към регистрите, включително за тяхното структуриране, функционалности и удостоверяване на данни, се определят с наредбата по чл. 12, ал. 4.\n(3) Изискванията за информационна сигурност на регистрите, водени от лицата по чл. 1, ал. 1 и 2, се определят със Закона за киберсигурност и с наредбата по чл. 12, ал. 4.\n(4) Изискванията по ал. 3 включват най-малко:\n1. отказоустойчивост;\n2. регулярно създаване на резервни копия;\n3. съхранение на надеждни данни за проследимост на извършените действия;\n4. извършване на тестове за външно проникване.“\n§ 23.\n Създава се чл. 52в:\n„Общ ред за вписване, заличаване и удостоверяване\nЧл. 52в. (1) Ако закон не предвижда ред за вписване, редът за вписване по заявление е следният:\n1. заявителят подава заявление за вписване;\n2. първичният администратор на данни приема и регистрира заявлението;\n3. първичният администратор на данни проверява фактите и обстоятелствата, на основание на които е заявено вписването;\n4. първичният администратор извършва вписването.\n(2) Когато в закон е предвидено служебно вписване от първичния администратор на данни, без да е предвиден ред за това, първичният администратор на данни:\n1. в рамките на своята компетентност установява условията за служебно вписване;\n2. извършва вписването;\n3. уведомява лицата, за които се отнася вписването, по реда на Административнопроцесуалния кодекс.\n(3) Когато в закон не е предвиден ред за заличаване или за служебно заличаване, се прилага съответният ред по ал. 1 и 2.\n(4) Когато в закон не е предвиден ред за удостоверяване на обстоятелства, се прилага следният ред:\n1. заявителят, включително при служебно събиране на данни, заявява удостоверяване на обстоятелства;\n2. първичният администратор на данни проверява по автоматизиран начин дали заявителят има право да получи исканите обстоятелства и го уведомява за това.\n(5) Заявление за вписване или заличаване може да бъде изпратено и служебно като вътрешна електронна административна услуга от друг орган, от името на заявител, в рамките на предоставянето на комплексно административно обслужване.“\n§ 24.\n В чл. 58а в текста преди т. 1 след думите „административните органи“ се добавя „и публичните и секторните възложители по Закона за обществените поръчки, които са публични предприятия по смисъла на Закона за публичните предприятия“ и се поставя запетая.\n§ 25.\n В чл. 58б, ал. 2 накрая се поставя запетая и се добавя „както и технически спецификации за проекти и дейности в областта на електронното управление, информационните и комуникационните технологии, които са планирани за реализация по един от следните начини:\n1. по реда на изключенията по чл. 13, 14 и 15 от Закона за обществените поръчки;\n2. по реда за възлагане на системна интеграция по чл. 7с;\n3. със собствения капацитет на административния орган.“\n§ 26.\n В допълнителните разпоредби се правят следните изменения и допълнения:\n1. В § 1:\nа) точка 1 се изменя така:\n„1. „Административен орган“ е административен орган по смисъла на § 1 от допълнителните разпоредби на Административнопроцесуалния кодекс.“;\nб) в т. 12 след думата „финансови“ се добавя „в т. ч. застрахователни“;\nв) точка 22 се отменя;\nг) в т. 27 след думата „центрове“ се поставя запетая и се добавя „защитеното споделено информационно пространство“;\nд) в т. 31 думите „идентификацията, авторството и интегритетът на лицето, което изпраща, получава или връчва електронни документи или електронни изявления чрез системата“ се заменят с „идентификацията на лицето, което изпраща, получава или връчва електронни документи или електронни изявления чрез системата, както и авторството и целостта на тези документи“;\nе) в т. 32 думите „Единен портал“ се заменят с „Портал на електронното управление“;\nж) в т. 35 след думите „което представлява по“ се добавя „силата на“, а след думата „пълномощно“ се добавя „или договор“;\nз) създава се т. 48:\n„48. „Защитено споделено информационно пространство“ е набор от мрежови и хардуерни компоненти със софтуерно определени права и условия на достъп и обмен на данни, чрез който се гарантира високо ниво на сигурност, наличност на предоставяните услуги, централизирано управление на достъпа до вътрешни и външни ресурси, чрез което се осигурява възможност за изпълнение на служебни задължения на служители, независимо от физическото им местоположение.“\n2. В § 2 след думите „чл. 37“ се добавя „ал. 1“, а думите „наредбата по чл. 43, ал. 2 – по предложение на министъра на електронното управление“ се заличават.\nЗаключителни разпоредби\n§ 27.\n Министърът на електронното управление предлага механизъм за определяне на размера на компенсациите по чл. 45, ал. 2 от Закона за публичните финанси във връзка с предоставянето от общините на административни услуги по електронен път с намалена такса по чл. 10а, ал. 1 и 2.\n§ 28.\n В Кодекса за застраховането (обн., ДВ, бр. 102 от 2015 г.; изм., бр. 62, 95 и 103 от 2016 г., бр. 8, 62, 63, 85, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 17, 42 и 83 от 2019 г., бр. 26, 28 и 64 от 2020 г., бр. 21 от 2021 г., бр. 16 и 25 от 2022 г. и бр. 66 и 68 от 2023 г.) в чл. 518 се създава ал. 5:\n„(5) Гаранционният фонд е лице, осъществяващо публични функции, и първичен администратор на данни по смисъла на Закона за електронното управление.“\n§ 29.\n В Закона за административните нарушения и наказания (обн., ДВ, бр. 92 от 1969 г.; изм., бр. 54 от 1978 г., бр. 28 от 1982 г., бр. 28 и 101 от 1983 г., бр. 89 от 1986 г., бр. 24 от 1987 г., бр. 94 от 1990 г., бр. 105 от 1991 г., бр. 59 от 1992 г., бр. 102 от 1995 г., бр. 12 и 110 от 1996 г., бр. 11, 15, 59 и 85 от 1998 г., бр. 51, 67 и 114 от 1999 г., бр. 92 от 2000 г., бр. 25, 61 и 101 от 2002 г., бр. 96 от 2004 г., бр. 39 и 79 от 2005 г., бр. 30, 33, 69 и 108 от 2006 г., бр. 51, 59 и 97 от 2007 г., бр. 12, 27 и 32 от 2009 г., бр. 10, 33, 39, 60 и 77 от 2011 г., бр. 19, 54 и 77 от 2012 г., бр. 17 от 2013 г., бр. 98 и 107 от 2014 г., бр. 81 от 2015 г., бр. 76 и 101 от 2016 г., бр. 63 и 101 от 2017 г., бр. 20 и 38 от 2018 г., бр. 83 и 94 от 2019 г., бр. 13 и 109 от 2020 г., бр. 21 от 2021 г. и бр. 25 и 51 от 2022 г.) се правят следните изменения и допълнения:\n1. В чл. 40 се създава ал. 5:\n„(5) В случаите по ал. 4 актът може да бъде съставен в отсъствието на нарушителя по реда на чл. 43, ал. 9.“\n2. В чл. 42, ал. 2 думите „Единния портал за достъп до електронни административни услуги“ се заменят с „Портала на електронното управление“.\n3. В чл. 43 се създават ал. 7 – 10:\n„(7) Фиш, електронен фиш, акт за установяване на административно нарушение, съставени в отсъствието на нарушителя, или наказателно постановление се връчват по реда на чл. 26 от Закона за електронното управление, ако нарушителят е изразил съгласие за това по реда на чл. 26а, ал. 5 от Закона за електронното управление. След изтичане на срока по чл. 26, ал. 3 от Закона за електронното управление връчването се извършва по реда на този закон.\n(8) Електронен фиш и наказателно постановление се смятат за връчени и в случай че нарушителят заплати глобата по тях.\n(9) В случаите на изразено предварително съгласие от страна на нарушителя по реда на чл. 26а, ал. 5 от Закона за електронното управление административният орган създава акта за установяване на административно нарушение като електронен документ, подписан от съставителя и поне от един от свидетелите, посочени в него, чрез електронен подпис. В случай че свидетел не разполага с електронен подпис, на нарушителя се изпраща като заверен от административния орган електронен образ на документ на хартиен носител.\n(10) Подписването на акта от страна на нарушителя се извършва най-малко с усъвършенстван електронен подпис, след което нарушителят го изпраща на наказващия орган през Системата за сигурно електронно връчване.“\n4. В чл. 52 се създава ал. 5:\n„(5) Наказващият орган използва Системата за сигурно електронно връчване по смисъла на Закона за електронното управление в производствата по налагане на административни наказания.“\n5. В чл. 58, ал. 1 думите „Единния портал за достъп до електронни административни услуги“ се заменят с „Портала на електронното управление“.\n§ 30.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94, 98, 100 и 101 от 2010 г., бр. 14, 31, 77 и 99 от 2011 г., бр. 26, 38, 40, 82, 94 и 99 от 2012 г., бр. 52, 98, 106 и 109 от 2013 г., бр. 1 от 2014 г.; Решение № 2 на Конституционния съд от 2014 г. – бр. 14 от 2014 г.; изм., бр. 18, 40, 53 и 105 от 2014 г., бр. 12, 14, 60, 61 и 94 от 2015 г., бр. 13, 42, 58, 62, 97 и 105 от 2016 г., бр. 58, 63, 85, 86, 92, 103 от 2017 г., бр. 7, 15, 27, 77 и 98 от 2018 г., бр. 17, 64, 83, 96 и 102 от 2019 г., бр. 18, 28, 34, 69, 104 и 105 от 2020 г., бр. 25, 56, 100 и 102 от 2022 г. и бр. 8 и 66 от 2023 г.) в чл. 169 се създава ал. 10:\n„(10) Задължения, заплащани през портала по чл. 12, ал. 1 от Закона за електронното управление, се заплащат като отделни записи в портала за главница, лихви и разноски. Плащанията на главница, лихви и разноски не могат да се извършват частично за всеки от записите. Разпоредбата не се прилага за плащания, предназначени за погасяване на задължения, установявани от Националната агенция за приходите или предявени за събиране на Националната агенция за приходите.“\n§ 31.\n В Закона за гражданската регистрация (обн., ДВ, бр. 67 от 1999 г.; изм., бр. 28 и 37 от 2001 г., бр. 54 от 2002 г., бр. 63 от 2003 г., бр. 70 и 96 от 2004 г., бр. 30 от 2006 г., бр. 48 и 59 от 2007 г., бр. 105 от 2008 г., бр. 6, 19, 47, 74 и 82 от 2009 г., бр. 33 от 2010 г., бр. 9 и 39 от 2011 г., бр. 42 от 2012 г., бр. 66 и 68 от 2013 г., бр. 53 и 98 от 2014 г., бр. 55 от 2015 г., бр. 39 и 50 от 2016 г., бр. 85 и 91 от 2017 г., бр. 47 от 2018 г., бр. 17, 24 и 101 от 2019 г. и бр. 105 от 2020 г.) в чл. 106 се правят следните изменения и допълнения:\n1. В ал. 1, т. 2 думите „законоустановените им“ се заменят с „установените им със закон или с подзаконов нормативен акт“.\n2. Създава се ал. 6:\n„(6) Данните от ЕСГРАОН, налични в електронен вид, се предоставят безвъзмездно на доставчиците на електронни административни услуги като вътрешна електронна административна услуга по реда на Закона за електронното управление.“\n§ 32.\n В Закона за ограничаване на административното регулиране и административния контрол върху стопанската дейност (обн., ДВ, бр. 55 от 2003 г.; попр., бр. 59 от 2003 г.; изм., бр. 107 от 2003 г., бр. 39 и 52 от 2004 г., бр. 31 и 87 от 2005 г., бр. 24, 38 и 59 от 2006 г., бр. 11 и 41 от 2007 г., бр. 16 от 2008 г., бр. 23, 36, 44 и 87 от 2009 г., бр. 25, 59, 73 и 77 от 2010 г., бр. 39 и 92 от 2011 г., бр. 26, 53 и 82 от 2012 г., бр. 109 от 2013 г., бр. 47 и 57 от 2015 г., бр. 103 от 2017 г., бр. 15, 77 и 101 от 2018 г., бр. 17, 24, 83 и 101 от 2019 г., бр. 21 от 2021 г., бр. 25 и 51 от 2022 г. и бр. 8 от 2023 г.) в чл. 5, ал. 2 думите „друг орган“ се заменят с „първичен администратор на данни по смисъла на Закона за електронното управление“.\n§ 33.\n В Закона за местните данъци и такси (обн., ДВ, бр. 117 от 1997 г.; изм., бр. 71, 83, 105 и 153 от 1998 г., бр. 103 от 1999 г., бр. 34 и 102 от 2000 г., бр. 109 от 2001 г., бр. 28, 45, 56 и 119 от 2002 г., бр. 84 и 112 от 2003 г., бр. 6, 18, 36, 70 и 106 от 2004 г., бр. 87, 94, 100, 103 и 105 от 2005 г., бр. 30, 36 и 105 от 2006 г., бр. 55 и 110 от 2007 г., бр. 70 и 105 от 2008 г., бр. 12, 19, 41 и 95 от 2009 г., бр. 98 от 2010 г., бр. 19, 28, 31, 35 и 39 от 2011 г.; Решение № 5 на Конституционния съд от 2012 г. – бр. 30 от 2012 г.; изм., бр. 53, 54 и 102 от 2012 г., бр. 24, 30, 61 и 101 от 2013 г., бр. 105 от 2014 г., бр. 14, 35, 37, 79 и 95 от 2015 г., бр. 32, 43 и 74 от 2016 г.; попр., бр. 80 от 2016 г.; изм., бр. 97 от 2016 г., бр. 88, 92, 96, 97 и 99 от 2017 г., бр. 98 и 108 от 2018 г., бр. 1 от 2019 г.; Решение № 4 на Конституционния съд от 2019 г. – бр. 32 от 2019 г.; изм., бр. 38, 96, 101 и 102 от 2019 г., бр. 18, 71, 104, 107 и 110 от 2020 г., бр. 16 от 2021 г., бр. 8, 17 и 104 от 2022 г. и бр. 66 от 2023 г.) в чл. 8 се създава ал. 7:\n„(7) Общинският съвет приема такси в намален размер за предоставяне на административни услуги по електронен път съгласно чл. 10а от Закона за електронното управление.“\n§ 34.\n В Административнопроцесуалния кодекс (обн., ДВ, бр. 30 от 2006 г.; изм., бр. 59 и 64 от 2007 г., бр. 94 от 2008 г., бр. 35 от 2009 г., бр. 100 от 2010 г., бр. 39 от 2011 г., бр. 77 от 2012 г., бр. 104 от 2013 г., бр. 27 от 2014 г., бр. 74 от 2016 г., бр. 13, 58, 63, 85 и 103 от 2017 г., бр. 42, 65 и 77 от 2018 г.; Решение № 5 на Конституционния съд от 2019 г. – бр. 36 от 2019 г.; изм., бр. 94 от 2019 г., бр. 44 и 98 от 2020 г., бр. 9 и 15 от 2021 г. и бр. 102 от 2022 г.) се правят следните изменения и допълнения:\n1. В чл. 18а:\nа) в ал. 1 думите „както и по факс“ се заличават;\nб) в ал. 4:\nаа) в т. 1 думите „Единния портал за достъп до електронни административни услуги“ се заменят с „Портала на електронното управление“;\nбб) в т. 3 думите „съобщението, или“ се заменят със „съобщението“;\nвв) точка 4 се отменя;\nв) създават се ал. 11 и 12:\n„(11) Когато с индивидуален административен акт се създават права или задължения за определен срок, лицата по чл. 21, ал. 1 изпращат информация за изтичането на срока до лицата, за които се отнася актът, в случай че разполагат с техни електронни адреси. Информацията се изпраща не по-късно от един месец преди изтичането на срока.\n(12) Алинея 11 не се прилага, когато правата или задълженията се създават за срок, по-кратък от три месеца, както и когато индивидуалните административни актове, удостоверяващи произтичащите права и задължения, не се съхраняват в регистър.“\n2. В чл. 29:\nа) алинея 2 се изменя така:\n„(2) Писменото искане съдържа:\n1. пълното име и адреса на гражданина или организацията, от които изхожда;\n2. естеството на искането;\n3. дата;\n4. подпис на заявителя;\n5. мобилен или стационарен телефонен номер, ако има такъв;\n6. избор на приложим за съответната услуга начин за предоставяне на резултата от услугата:\nа) на електронен адрес съгласно Закона за електронното управление;\nб) в профил, регистриран в Информационната система за сигурно електронно връчване като модул на Портала на електронното управление по смисъла на Закона за електронното управление;\nв) на посочения от заявителя адрес;\nг) на гише;\n7. други задължителни елементи, ако такива са предвидени в специален закон.“;\nб) в ал. 5 думите „Единния портал за достъп до електронни административни услуги“ се заменят с „Портала на електронното управление“, а думите „или факс“ се заличават;\nв) в ал. 6 думата „факс“ се заличава.\n3. В чл. 85, ал. 1:\nа) в т. 1 думата „факс“ и думите „факса или телекса“ се заличават;\nб) в т. 2 думата „факс“ се заличава.\n4. В чл. 111, ал. 1 думите „телеграф, телекс, факс“ се заличават.\n5. В чл. 150, ал. 1:\nа) в т. 2 думата „факс“ и думите „факса или телекса“ се заличават;\nб) в т. 3 думата „факс“ се заличава.\n§ 35.\n В Закона за търговския регистър и регистъра на юридическите лица с нестопанска цел (обн., ДВ, бр. 34 от 2006 г.; изм., бр. 80 и 105 от 2006 г., бр. 53, 59 и 104 от 2007 г., бр. 50 и 94 от 2008 г., бр. 44 от 2009 г., бр. 101 от 2010 г., бр. 34 и 105 от 2011 г., бр. 25, 38 и 99 от 2012 г., бр. 40 от 2014 г., бр. 22, 54 и 95 от 2015 г., бр. 13, 74 и 105 от 2016 г., бр. 85 от 2017 г., бр. 27 от 2018 г., бр. 17 и 38 от 2019 г., бр. 38 и 105 от 2020 г. и бр. 60 от 2023 г.) в § 1 от допълнителната разпоредба т. 2 и 3 се изменят така:\n„2. „Организация, предоставяща обществени услуги“ е организация, предоставяща обществени услуги по смисъла на § 1, т. 14 от допълнителните разпоредби на Закона за електронното управление.\n3. „Лица, осъществяващи публични функции“ са лица, осъществяващи публични функции по смисъла на § 1, т. 11 от допълнителните разпоредби на Закона за електронното управление.“\n§ 36.\n В Закона за администрацията (обн., ДВ, бр. 130 от 1998 г.; Решение № 2 на Конституционния съд от 1999 г. – бр. 8 от 1999 г.; изм., бр. 67 от 1999 г., бр. 64 и 81 от 2000 г., бр. 99 от 2001 г.; попр., бр. 101 от 2001 г.; изм., бр. 95 от 2003 г., бр. 19 от 2005 г., бр. 24, 30, 69 и 102 от 2006 г., бр. 46 и 78 от 2007 г., бр. 43 и 94 от 2008 г., бр. 35 и 42 от 2009 г., бр. 24 и 97 от 2010 г., бр. 69 от 2011 г., бр. 15 и 82 от 2012 г., бр. 15 и 17 от 2013 г., бр. 19 и 27 от 2014 г., бр. 60 и 96 от 2015 г., бр. 50, 57 и 98 от 2016 г., бр. 85 и 103 от 2017 г., бр. 7 от 2018 г., бр. 21 от 2020 г. и бр. 53 от 2023 г.) в § 1 от допълнителната разпоредба т. 4 се изменя така:\n„4. „Обществени услуги“ са обществени услуги по смисъла на § 1, т. 12 от допълнителните разпоредби на Закона за електронното управление.“\n§ 37.\n В Гражданския процесуален кодекс (обн., ДВ, бр. 59 от 2007 г.; изм., бр. 50 от 2008 г.; Решение № 3 на Конституционния съд от 2008 г. – бр. 63 от 2008 г.; изм., бр. 69 от 2008 г., бр. 12, 19, 32 и 42 от 2009 г.; Решение № 4 на Конституционния съд от 2009 г. – бр. 47 от 2009 г.; изм., бр. 82 от 2009 г., бр. 13 и 100 от 2010 г.; Решение № 15 на Конституционния съд от 2010 г. – бр. 5 от 2011 г.; изм., бр. 45, 49 и 99 от 2012 г., бр. 15 и 66 от 2013 г., бр. 53 и 98 от 2014 г., бр. 50 от 2015 г., бр. 15 и 43 от 2016 г., бр. 8, 13, 63, 86, 96 и 102 от 2017 г., бр. 42 и 65 от 2018 г., бр. 38, 83, 98 и 100 от 2019 г., бр. 68, 98 и 110 от 2020 г., бр. 9 и 15 от 2021 г., бр. 15, 62 и 102 от 2022 г. и бр. 11 и 66 от 2023 г.) се правят следните изменения и допълнения:\n1. В чл. 38:\nа) в ал. 2 се създава т. 3:\n„3. системата за сигурно електронно връчване по чл. 26, ал. 2 от Закона за електронното управление.“;\nб) създава се ал. 7:\n„(7) Когато страната е орган на изпълнителната власт, не може да се извърши връчване чрез системата по ал. 2, т. 3.“\n2. В § 1, т. 2 от допълнителната разпоредба думите „както и адрес на електронна поща“ се заменят с „адрес на електронна поща или профил в системата за сигурно електронно връчване по чл. 26, ал. 2 от Закона за електронното управление“.\n§ 38.\n В Закона за туризма (обн., ДВ, бр. 30 от 2013 г.; изм., бр. 68 и 109 от 2013 г., бр. 40 от 2014 г., бр. 9, 14 и 79 от 2015 г., бр. 20, 43, 59 и 75 от 2016 г., бр. 58, 85 и 96 от 2017 г., бр. 37, 77 и 86 от 2018 г., бр. 17, 60 и 100 от 2019 г., бр. 13, 17, 21 и 60 от 2020 г., бр. 21 от 2021 г., бр. 102 от 2022 г. и бр. 56 от 2023 г.) в чл. 132а, ал. 2 се правят следните изменения:\n1. В текста преди т. 1 думите „и съдържа следната информация“ се заличават.\n2. Точки 1, 2 и 3 се отменят.\n§ 39.\n В 6-месечен срок от влизането в сила на този закон административните органи привеждат образците на заявленията за административни услуги в съответствие с чл. 29, ал. 2 от Административнопроцесуалния кодекс.\n§ 40.\n Административните органи привеждат регистрите, които водят, в съответствие с този закон не по-късно от 31 март 2025 г. съгласно график, приет с постановление на Министерския съвет, в срок до 31 октомври 2023 г.\n§ 41.\n В 6-месечен срок от влизането в сила на този закон Министерският съвет привежда в съответствие с него наредбата по чл. 12, ал. 4.\n§ 42.\n Законът влиза в сила от деня на обнародването му в „Държавен вестник“ с изключение на § 4, § 5 относно чл. 4а, ал. 2, § 17 относно чл. 26а, ал. 5 и 6, § 21, 27, 29 и § 34, т. 1, буква „в“, които влизат в сила от 31 март 2024 г.\nЗаконът е приет от 49-ото Народно събрание на 8 септември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n7013"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164946",
    "meta": [],
    "text": "УКАЗ № 166\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за храните, приет от 49-ото Народно събрание на 7 септември 2023 г.\nИздаден в \nСофия на 13 септември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза допълнение на Закона за храните \n(обн., ДВ, бр. 52 от 2020 г.; изм., бр. 65 от 2020 г., бр. 13 от 2021 г. и бр. 102 от 2022 г.)\n§ 1. \nСъздава се чл. 78а:\n„Чл. 78а. (1) Употребата на диазотен оксид като добавка в храни се допуска във:\n1. обекти за производство и преработка на храни;\n2. заведения за обществено хранене, когато диазотният оксид се използва като добавка в помещенията за приготвянето на храни.\n(2) Употребата на диазотен оксид в обектите по ал. 1 се извършва при спазване на Регламент (ЕО) № 1333/2008 на Европейския парламент и на Съвета от 16 декември 2008 г. относно добавките в храните (OB, L 354/16 от 31 декември 2008 г.). \n(3) Употребата на диазотен оксид като добавка в храни се отразява в технологичната документация съгласно изискванията на наредбата по чл. 7, ал. 5.“\n§ 2. \nСъздава се чл. 131а:\n„Чл. 131а. (1) Налага се глоба в размер от 500 до 1000 лв. на лице, което наруши разпоредбата на чл. 78а.\n(2) Който допусне в управляван от него обект извършването на нарушение на чл. 78а, се наказва с глоба в размер от 800 до 1500 лв., а при повторно извършване на същото нарушение – от 1500 до 3000 лв.\n(3) На бизнес оператор, който извърши нарушение по ал. 1 или 2, се налага глоба или имуществена санкция в размер от 3000 до 6000 лв., а при повторно извършване на същото нарушение – от 5000 до 12 000 лв.“\nЗаключителна разпоредба\n§ 3. \nВ Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 52, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98, 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г., бр. 8, 17, 18, 32, 41, 58, 62 от 2022 г.; Решение № 14 на Конституционния съд от 2022 г. – бр. 94 от 2022 г.; изм., бр. 102 и 104 от 2022 г. и бр. 8 и 66 от 2023 г.) се правят следните изменения:\n1. В чл. 54а, т. 5 думите „за хранително-вкусовата промишленост“ се заменят с „в случаите по чл. 78а от Закона за храните“.\n2. В чл. 56а, ал. 3 думите „за хранително-вкусовата промишленост“ се заменят с „в случаите по чл. 78а от Закона за храните“.\n3. В § 1а от допълнителните разпоредби:\nа) в текста преди буква „а“ думите „чл. 56“ се заменят с „чл. 54а, 56 и чл. 56а, ал. 2 и 3“;\nб) в буква „д“ думите „предприятия за производство, съхраняване и търговия с храни“ се заменят с „обекти за производство, преработка и дистрибуция на храни“.\nЗаконът е приет от 49-ото Народно събрание на 7 септември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n6983"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165139",
    "meta": [],
    "text": "УКАЗ № 193\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за администрацията, приет от 49-ото Народно събрание на 13 октомври 2023 г.\nИздаден в \nСофия на 18 октомври 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза допълнение на Закона за администрацията \n(обн., ДВ, бр. 130 от 1998 г.; Решение № 2 на Конституционния съд от 1999 г. – бр. 8 от 1999 г.; изм., бр. 67 от 1999 г., бр. 64 и 81 от 2000 г., бр. 99 от 2001 г.; попр., бр. 101 от 2001 г.; изм., бр. 95 от 2003 г., бр. 19 от 2005 г., бр. 24, 30, 69 и 102 от 2006 г., бр. 46 и 78 от 2007 г., бр. 43 и 94 от 2008 г., бр. 35 и 42 от 2009 г., бр. 24 и 97 от 2010 г., бр. 69 от 2011 г., бр. 15 и 82 от 2012 г., бр. 15 и 17 от 2013 г., бр. 19 и 27 от 2014 г., бр. 60 и 96 от 2015 г., бр. 50, 57 и 98 от 2016 г., бр. 85 и 103 от 2017 г., бр. 7 от 2018 г., бр. 21 от 2020 г. и бр. 53, 80 и 84 от 2023 г.)\n§ 1.\n В чл. 24, ал. 1 се създава изречение второ: „При отсъствие от страната или ползване на законоустановен отпуск, или при невъзможност за упълномощаване на заместник министър-председател, правомощията на министър-председателя за всеки конкретен случай се изпълняват от оправомощен от него с писмена заповед министър.“\nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 13 октомври 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n7748"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165145",
    "meta": [],
    "text": "УКАЗ № 187\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за бюджета на Националната здравноосигурителна каса за 2023 г., приет от 49-ото Народно събрание на 6 октомври 2023 г.\nИздаден в \nСофия на 12 октомври 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за бюджета на Националната здравноосигурителна каса за 2023 г. \n(ДВ, бр. 66 от 2023 г.)\n§ 1. \nВ преходните и заключителните разпоредби се правят следните изменения и допълнения:\n1. В § 15:\nа) в текста преди т. 1 думата „методики“ се заменя с „методика“;\nб) точка 1 се отменя.\n2. Създава се § 15а:\n„§ 15а. (1) В срок 1 февруари 2024 г. надзорният съвет на Националната здравноосигурителна каса приема методика по чл. 45, ал. 29а от Закона за здравното осигуряване.\n(2) От 1 февруари 2024 г. Националната здравноосигурителна каса заплаща лекарствените продукти по цена, равна на цената, определена по реда на чл. 45, ал. 29а от Закона за здравното осигуряване.“\nЗаключителна разпоредба\n§ 2. \nЗаконът влиза в сила от 1 октомври 2023 г.\nЗаконът е приет от 49-ото Народно събрание на 6 октомври 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n7582"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164708",
    "meta": [],
    "text": "УКАЗ № 189\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за биологичното разнообразие, приет от 49-ото Народно събрание на 5 октомври 2023 г.\nИздаден в \nСофия на 18 октомври 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за биологичното разнообразие \n(обн., ДВ, бр. 77 от 2002 г.; изм., бр. 88 и 105 от 2005 г., бр. 29, 30, 34 и 80 от 2006 г., бр. 52, 53, 64 и 94 от 2007 г., бр. 43 от 2008 г., бр. 19, 80 и 103 от 2009 г., бр. 62 и 89 от 2010 г., бр. 19 и 33 от 2011 г., бр. 32, 59 и 77 от 2012 г., бр. 15, 27 и 66 от 2013 г., бр. 98 от 2014 г., бр. 61 и 101 от 2015 г., бр. 58 от 2016 г., бр. 58 и 76 от 2017 г., бр. 77 и 98 от 2018 г. и бр. 102 от 2022 г.)\n§ 1. \nВ чл. 6, ал. 1 се правят следните изменения и допълнения:\n1. В т. 1 след думата „фауна“ се добавя „(ОВ, L 206/7 от 22 юли 1992 г.), наричана по-нататък „Директива 92/43/ЕИО“.\n2. В т. 2 думите „на Съвета за опазване на естествените местообитания и на дивата флора и фауна“ се заличават.\n3. В т. 3 думите „Директива 79/409/ЕИО на Съвета относно опазването на дивите птици“ се заменят с „Директива 2009/147/ЕО на Европейския парламент и Съвета относно опазването на дивите птици (ОВ, L 20/7 от 26 януари 2010 г.), наричана по-нататък „Директива 2009/147/ЕО“.\n§ 2. \nВ чл. 10 се създават ал. 7 – 10:\n„(7) Министърът на околната среда и водите разработва Национална рамка за приоритетни действия за „Натура 2000“, в която се определят мерки за поддържане или възстановяване на типове природни местообитания и видове, включително птици, в защитените зони от списъка по ал. 4 и тяхното индикативно остойностяване за нуждите на финансовата оценка за необходимото съфинансиране от Европейския съюз и от националния бюджет. Националната рамка за приоритетни действия за „Натура 2000“ е със срок на действие 6 години, като се преразглежда и при необходимост се актуализира на всеки две години. Актуализирането се осъществява по реда на приемането й.\n(8) Министерският съвет одобрява проекта на Националната рамка по ал. 7 по предложение на министъра на околната среда и водите за внасяне в Европейската комисия.\n(9) Министърът на околната среда и водите изпраща приетия от Министерския съвет проект на Национална рамка по ал. 7 на Европейската комисия.\n(10) След одобрение от Европейската комисия Министерският съвет приема Националната рамка за приоритетни действия за „Натура 2000“ по предложение на министъра на околната среда и водите.“\n§ 3. \nСъздава се чл. 12а:\n„Чл. 12а. (1) За защитените зони се определят специфични и подробни цели на опазване.\n(2) Министърът на околната среда и водите осигурява разработването на целите по ал. 1. \n(3) Целите по ал. 1 се разработват на основата на най-добрата налична научна информация и данни. \n(4) Предложенията за специфични и подробни цели на опазване се публикуват на интернет страницата на Министерството на околната среда и водите.\n(5) В едномесечен срок от публикуването по ал. 4 заинтересованите лица могат да представят на министъра на околната среда и водите мотивирани писмени становища, предложения и възражения по предложените специфични и подробни цели на опазване на защитените зони.\n(6) Предложенията по ал. 4 заедно с постъпилите становища, предложения и възражения по тях се внасят за разглеждане на заседание на Националния съвет по биологичното разнообразие.\n(7) Националният съвет по биологичното разнообразие се свиква на заседание не по-късно от три месеца от изтичането на срока по ал. 5 за разглеждане на специфичните и подробни цели на опазване. \n(8) Министърът на околната среда и водите издава заповед за утвърждаване на целите по ал. 1 в тримесечен срок от произнасянето на Националния съвет по биологичното разнообразие. Утвърдените цели се публикуват на интернет страницата на Министерството на околната среда и водите, което се отразява в заповедта по чл. 12, ал. 6. \n(9) Промяна в специфичните и подробни цели на опазване се извършва по реда на ал. 2 – 8.“\n§ 4. \nВ чл. 16 се правят следните допълнения:\n1. В ал. 6 след думите „ал. 1, т. 5“ се добавя „на предмета на опазване“.\n2. Създава се ал. 7:\n„(7) Промяна по ал. 1, т. 5 на целите на опазване е допустима при възникване на нови данни, установени след обявяване на защитена зона със заповед по чл. 12, ал. 6, включително при издаване на заповед по чл. 12а, ал. 8.“\n§ 5. \nЧлен 27 се изменя така:\n„Чл. 27. (1) За защитените зони се разработват териториални планове за управление. \n(2) Териториалните планове за управление обхващат и се прилагат за териториите на защитените зони и части от тях, попадащи в териториалния обхват на дейност на съответната Регионална инспекция по околната среда и водите. \n(3) Когато защитени зони попадат в обхвата на национални паркове по Закона за защитените територии, се разработват Териториални планове за управление на защитени зони на териториите на съответния национален парк. \n(4) Когато защитени зони или части от тях попадат в морските пространства на Република България, се разработва Черноморски план за управление. \n(5) Обект на плановете за управление по ал. 1 са всички защитени зони на територията и в морските пространства на Република България.\n(6) За нови защитени зони, обявени след утвърждаване на плановете по ал. 1, съответният план се актуализира в срок до 6 месеца след издаване на заповедта по чл. 12, ал. 6 за обявяване на съответната защитена зона.“\n§ 6. \nВ чл. 28 се правят следните изменения: \n1. В ал. 1 думите „на защитени зони“ се заменят с „по чл. 27, ал. 1“. \n2. Алинея 2 се изменя така: \n„(2) Плановете за управление по чл. 27, ал. 1 се преразглеждат на всеки 6 години и при необходимост се актуализират.“\n§ 7. \nВ чл. 29 се правят следните изменения и допълнения:\n1. Алинея 1 се изменя така:\n„(1) В плановете за управление по чл. 27, ал. 1 се отчитат спецификите на типовете природни местообитания и видове, предмет на опазване, като се предвиждат мерки за постигане на целите на опазване на защитените зони, отговарящи на екологичните изисквания на типовете природни местообитания и на видовете – предмет на опазване в тях.“ \n2. В ал. 2 текстът преди т. 1 се изменя така: „Мерките по ал. 1 биват такива за запазване или възстановяване на целостта на защитените зони или свързаността между тях; за запазване или където е подходящо – за възстановяване на благоприятното състояние на предмета на опазване на защитените зони, включително за предотвратяване на влошаването на условията в типовете природни местообитания и в местообитанията на видовете, както и на застрашаването и обезпокояването на видовете, за опазването на които са обявени съответните защитени зони, и включват:“.\n3. Алинея 3 се изменя така:\n„(3) При определяне на мерките по ал. 1 се вземат под внимание икономическите, социалните и културните изисквания, както и регионалните и местните особености.“\n4. Създава се ал. 5: \n„(5) Когато защитените зони по чл. 3, ал. 1, т. 1 съвпадат изцяло или частично със защитени територии по Закона за защитените територии, мерките по ал. 1 не могат да противоречат на разпоредбите на Закона за защитените територии, забраните и ограниченията, посочени в заповедите за обявяването и плановете за управление на защитените територии.“\n§ 8. \nВ чл. 30, ал. 3 се създава т. 8: \n„8. морския бряг.“\n§ 9. \nВ чл. 115, ал. 1, т. 5 думите „плановете за управление за защитени зони и“ се заличават.\n§ 10.\n Създава се чл. 115а:\n„Чл. 115а. Орган за управление на мрежата „Натура 2000“ на национално ниво е министърът на околната среда и водите, който:\n1. разработва и утвърждава методически ръководства и указания с цел прилагане на единен подход в планирането и управлението на мрежата „Натура 2000“;\n2. организира дейности по събиране, валидиране, анализ и управление на научна информация и данни за „Натура 2000“;\n3. извършва периодична оценка за достатъчността на мрежата „Натура 2000“ и на изпълнението на целите на мрежата „Натура 2000“ на национално ниво;\n4. извършва промени в стандартните формуляри с данни и оценки за защитените зони;\n5. организира изготвянето и представя на Европейската комисия докладите по чл. 12 от Директива 2009/147/ЕО и чл. 17 от Директива 92/43/ЕИО;\n6. подпомага методически органите за управление на защитените зони по чл. 117а, ал. 1, включително чрез организиране и провеждане на регулярни семинари и обучения на участниците по специфични теми, свързани с „Натура 2000“;\n7. утвърждава правилник за работата на комитетите на заинтересованите страни по чл. 117а, ал. 3 – 5;\n8. утвърждава плановете за управление по чл. 27, ал. 1 и техните актуализации и промени след разглеждане от Националния съвет по биологичното разнообразие;\n9. организира разработването на Националната рамка за приоритетни действия за „Натура 2000“ и следи за нейното изпълнение.“\n§ 11.\n В чл. 116 се правят следните допълнения:\n1. Създават се ал. 4 и 5:\n„(4) Националният съвет по биологичното разнообразие заседава в разширен състав, когато:\n1. проследява и обсъжда напредъка в управлението на мрежата „Натура 2000“; \n2. дава становища в процеса на разработване на стратегически документи по управление на мрежата „Натура 2000“, както и стратегически документи, свързани с типовете природни местообитания и видовете – предмет на опазване в защитените зони;\n3. прави предложения за по-ефикасно и по-ефективно прилагане на политиките по „Натура 2000“;\n4. дава становище по проекта на Националната рамка за приоритетни действия за „Натура 2000“.\n(5) Разширеният състав на Националния съвет по биологичното разнообразие се определя по реда на ал. 2 и в него се включват представители на териториални и местни органи на власт и национално представени синдикални, работодателски, секторни и други организации.“\n§ 12.\n В чл. 117, т. 2 след думите „плановете за управление“ се добавя „по чл. 27, ал. 1“.\n§ 13.\n Създава се чл. 117а:\n„Чл. 117а. (1) Орган за управление на регионално ниво на защитените зони и части от тях, попадащи в териториалния обхват на дейност на съответната регионална инспекция по околната среда и водите, е директорът на регионалната инспекция по околната среда и водите. За защитените зони на териториите на националните паркове по Закона за защитените територии орган за управление на защитените зони е директорът на съответната дирекция на национален парк, а за защитените зони и частите от защитени зони, попадащи в морските пространства на Република България, орган за управление на защитените зони е директорът на Басейнова дирекция „Черноморски район“. \n(2) Органите за управление на защитените зони по ал. 1:\n1. разработват и актуализират плановете за управление по чл. 27, ал. 1;\n2. предлагат на органа по чл. 115а за утвърждаване плановете за управление по чл. 27, ал. 1 и техните актуализации след съгласуване от комитетите на заинтересованите страни;\n3. подкрепят организационно и методически собствениците по чл. 119, ал. 1 за изпълнението на мерки, включени в плановете за управление по чл. 27, ал. 1;\n4. изпълняват и/или координират мерки и дейности, включени в плановете за управление по чл. 27, ал. 1;\n5. извършват оценка и докладват поне веднъж годишно на органа по чл. 115а за изпълнението на плановете за управление по чл. 27, ал. 1;\n6. предлагат на органа по чл. 115а за утвърждаване промени в плановете за управление по чл. 27, ал. 1 след съгласуване от съответния комитет на заинтересованите страни;\n7. председателстват работата на комитета на заинтересованите страни.\n(3) Директорът на съответната регионална инспекция по околната среда и водите определя със заповед състава на комитета на заинтересованите страни, в който се включват представители на териториални и местни органи на власт, научни организации и висши училища, регионални структури или регионални представители на браншови, синдикални, работодателски и други секторни организации, регионални структури или регионални представители на организации на собственици или ползватели на земи или ресурси в „Натура 2000“, неправителствени организации, представители на органа по чл. 115а и на другите заинтересовани органи за управление по ал. 1.\n(4) Директорът на съответната дирекция на национален парк определя със заповед състава на комитета на заинтересованите страни, в който се включват представители на териториални и местни органи на власт, научни организации и висши училища, регионални структури или регионални представители на браншови, синдикални, работодателски и други секторни организации, собственици и ползватели на обекти в парка, ползватели на ресурси в парка, неправителствени организации, представители на органа по чл. 115а и на другите заинтересовани органи за управление по ал. 1.\n(5) Директорът на Басейнова дирекция „Черноморски район“ определя със заповед състава на комитета на заинтересованите страни, в който се включват представители на териториални и местни органи на власт, научни организации и висши училища, регионални структури или регионални представители на браншови, синдикални, работодателски и други секторни организации, собственици и ползватели на обекти в морските пространства, ползватели на ресурси, неправителствени организации, представители на органа по чл. 115а и на другите заинтересовани органи за управление по ал. 1.\n(6) Комитетите на заинтересованите страни по ал. 3 – 5:\n1. участват в целия процес по разработване, актуализация и промяна на плановете за управление по чл. 27, ал. 1;\n2. обсъждат и предоставят информация, необходима за разработването и актуализирането на плановете за управление по чл. 27, ал. 1, от компетентността на членовете на комитета;\n3. обсъждат редовно напредъка на процеса по разработване и актуализиране на плановете за управление по чл. 27, ал. 1;\n4. обсъждат проектите на плановете за управление по чл. 27, ал. 1 и техните актуализации преди предоставянето им за утвърждаване от органа по чл. 115а;\n5. проследяват и обсъждат регулярно напредъка по изпълнението на плановете за управление по чл. 27, ал. 1;\n6. правят предложения за промени на плановете за управление по чл. 27, ал. 1 към органа за управление по ал. 1.\n(7) условията и редът за определяне на състава на комитетите на заинтересованите страни по ал. 3 – 5 се уреждат с правилника по чл. 115а, т. 7.“\n§ 14.\n В чл. 118, ал. 1 се правят следните изменения и допълнения:\n1. В т. 2 накрая се добавя „както и на Националната рамка за приоритетни действия за „Натура 2000“.\n2. Точка 3 се изменя така:\n„3. разработват планове за действие за растителни и животински видове и осигуряват прилагането им, както и прилагането на плановете за управление по чл. 27, ал. 1;“.\n§ 15.\n В чл. 122 се правят следните допълнения:\n1. В ал. 2, т. 1 след думите „планове за управление“ се добавя „по чл. 27, ал. 1“.\n2. В ал. 3 след думите „планове за управление“ се добавя „по чл. 27, ал. 1“.\nПреходни и заключителни разпоредби\n§ 16.\n Министерският съвет привежда наредбата по чл. 28, ал. 1 в съответствие с този закон в 6-месечен срок от влизането му в сила.\n§ 17.\n Министърът на околната среда и водите утвърждава методическо ръководство за разработване на планове за управление по чл. 27, ал. 1 в срок до една година от влизането в сила на този закон. \n§ 18.\n Органите за управление по чл. 117а, ал. 1 организират разработването на плановете за управление по чл. 27, ал. 1 в срок до 4 години от влизането в сила на този закон.\n§ 19.\n Разработените и определени до влизането в сила на този закон специфични и подробни цели на опазване на защитени зони запазват своето действие.\n§ 20.\n В Закона за администрацията (обн., ДВ, бр. 130 от 1998 г.; Решение № 2 на Конституционния съд от 1999 г. – бр. 8 от 1999 г.; изм., бр. 67 от 1999 г., бр. 64 и 81 от 2000 г., бр. 99 от 2001 г.; попр., бр. 101 от 2001 г.; изм., бр. 95 от 2003 г., бр. 19 от 2005 г., бр. 24, 30, 69 и 102 от 2006 г., бр. 46 и 78 от 2007 г., бр. 43 и 94 от 2008 г., бр. 35 и 42 от 2009 г., бр. 24 и 97 от 2010 г., бр. 69 от 2011 г., бр. 15 и 82 от 2012 г., бр. 15 и 17 от 2013 г., бр. 19 и 27 от 2014 г., бр. 60 и 96 от 2015 г., бр. 50, 57 и 98 от 2016 г., бр. 85 и 103 от 2017 г., бр. 7 от 2018 г., бр. 21 от 2020 г. и бр. 53 и 80 от 2023 г.) в преходните и заключителните разпоредби на Закона за изменение и допълнение на Закона за администрацията (обн. ДВ, бр. 15 от 2012 г.; изм., бр. 96 от 2015 г., бр. 57 и 98 от 2016 г., бр. 85 от 2017 г. и бр. 80 от 2018 г.) в § 16 се създава ал. 9:\n„(9) Алинеи 1 и 2 не се прилагат при увеличението на числеността на персонала на Министерството на околната среда и водите, регионалните инспекции по околната среда и водите, дирекциите на националните паркове и на Басейнова дирекция „Черноморски район“ във връзка със създаването на административни звена, които подпомагат органите по чл. 115а и 117а от Закона за биологичното разнообразие.“\nЗаконът е приет от 49-ото Народно събрание на 5 октомври 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n7536"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165108",
    "meta": [],
    "text": "УКАЗ № 191\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за обществените поръчки, приет от 49-ото Народно събрание на 5 октомври 2023 г.\nИздаден в \nСофия на 18 октомври 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за обществените поръчки \n(обн., ДВ, бр. 13 от 2016 г.; изм., бр. 34 от 2016 г., бр. 63, 85, 96 и 102 от 2017 г., бр. 7, 15, 17, 24, 30, 49, 77, 80, 86, 102 и 105 от 2018 г., бр. 17, 83 и 102 от 2019 г., бр. 23 и 107 от 2020 г., бр. 62 от 2022 г. и бр. 84 от 2023 г.)\n§ 1. \nВ чл. 1 ал. 2 се изменя така:\n„(2) Обществена поръчка е придобиването от един или от няколко възложители посредством договор за обществена поръчка на строителство, доставки или услуги от избрани от тях изпълнители, без значение дали са предназначени за обществени цели – при публични възложители, а при секторни възложители – когато са предназначени за изпълнение на секторни дейности.“\n§ 2. \nВ чл. 6, ал. 1 се правят следните изменения:\n1. В т. 1 числото „10 000 000“ се заменя с „10 526 116“.\n2. В т. 2 числото „418 000“ се заменя с „420 497“.\n§ 3.\n В чл. 7 се правят следните изменения и допълнения:\n1. Алинея 1 се изменя така:\n„(1) Възложителят може да делегира правомощията си по чл. 5, ал. 1 на длъжностно лице, което има право да го замества съгласно нормативен, административен или друг акт, който определя представителството на възложителя или на лице, което осъществява административното ръководство в организацията на възложителя.“\n2. В ал. 3 след думите „ал. 1“ се добавя „и 4“.\n§ 4. \nВ чл. 13, ал. 1 се правят следните изменения и допълнения:\n1. В т. 8а буква „в“ се изменя така: \n„в) Българската народна банка, свързани с производство на разменни, възпоменателни и колекционерски монети;“.\n2. В т. 12 накрая се добавя „наричан по-нататък „Регламент (ЕО) № 1370/2007“.\n3. Точки 18 и 20 се отменят.\n§ 5. \nВ чл. 14 се правят следните изменения и допълнения:\n1. Създава се нова ал. 6:\n„(6) В случаите по ал. 1, т. 5 – 7 юридическото лице-изпълнител няма право да превъзлага предмета на договора или части от него на други лица и представя декларация, че може да изпълни поръчката със собствен ресурс.“\n2. Досегашните ал. 6 – 9 стават съответно ал. 7 – 10.\n§ 6. \nВ чл. 15 се правят следните изменения и допълнения:\n1. В ал. 1, т. 5, букви „а“ и „б“ думите „идентични или сходни“ се заличават. \n2. Създава се нова ал. 2:\n„(2) В случаите по ал. 1, т. 5 свързаното предприятие-изпълнител няма право да превъзлага предмета на договора или части от него на други лица, извън свързаните с него и с възложителя предприятия. Свързаното предприятие-изпълнител представя декларация, дали при изпълнението на поръчката ще използва ресурс на друго свързано с него и възложителя предприятие.“\n3. Досегашните ал. 2 и 3 стават съответно ал. 3 и 4.\n4. Досегашната ал. 4 става ал. 5 и в нея думите „ал. 2“ се заменят с „ал. 3“.\n5. Досегашната ал. 5 става ал. 6.\n6. Досегашната ал. 6 става ал. 7 и в нея думите „ал. 2 или 3“ се заменят с „ал. 3 или 4“.\n§ 7.\n В чл. 20 се правят следните изменения:\n1.В ал. 1:\nа) в т. 1:\nаа) в буква „а“ числото „10 000 000“ се заменя с „10 526 116“;\nбб) в буква „б“ числото „271 000“ се заменя с „273 812“;\nвв) в буква „в“ числото „1 000 000“ се заменя с „1 466 850“;\nб) в т. 2:\nаа) в буква „а“ числото „10 000 000“ се заменя с „10 526 116“;\nбб) в буква „б“ числото „271 000“ се заменя с „273 812“;\nвв) в буква „в“ числото „418 000“ се заменя с „420 497“;\nгг) в буква „г“ числото „1 000 000“ се заменя с „1 466 850“;\nв) в т. 3:\nаа) в буква „а“ числото „10 000 000“ се заменя с „10 526 116“;\nбб) в буква „б“ числото „837 000“ се заменя с „842 950“;\nвв) в буква „в“ числото „1 500 000“ се заменя с „1 955 800“;\nг) в т. 4 навсякъде числото „837 000“ се заменя с „842 950“, а числото „10 000 000“ се заменя с „10 526 116“;\nд) в т. 5 числото „70 000“ се заменя със „100 000“.\n2. В ал. 2:\nа) в т. 1 думите „от 270 000 лв. до 10 000 000 лв.“ се заменят с „от 300 000 лв. до 10 526 116 лв.“;\nб) в т. 2 числото „70 000“ се заменя със „100 000“.\n3. В ал. 3:\nа) в т. 1 думите „от 50 000 лв. до 270 000 лв.“ се заменят с „от 80 000 лв. до 300 000 лв.“;\nб) в т. 2 думите „от 30 000 лв. до 70 000 лв.“ се заменят с „от 50 000 лв. до 100 000 лв.“.\n4. В ал. 4:\nа) в т. 1 числото „50 000“ се заменя с „80 000“;\nб) в т. 2 числото „70 000“ се заменя със „100 000“;\nв) в т. 3 числото „30 000“ се заменя с „50 000“.\n5. В ал. 7:\nа) в т. 1 думите „от 270 000 лв. до 10 000 000 лв.“ се заменят с „от 300 000 лв. до 10 526 116 лв.“;\nб) в т. 2 числото „70 000“ се заменя със „100 000“.\n§ 8. \nВ чл. 22 се правят следните изменения:\n1. В ал. 1, т. 2 думите „обявление за изменение или допълнителна информация“ се заменят с „промени в условията по обявена процедура“.\n2. В ал. 5, т. 6, буква „б“ думите „обявлението за изменение или допълнителна информация“ се заменят с „промени в условията по обявена процедура“.\n3. Алинея 6 се изменя така:\n„(6) Решение за определяне на изпълнител не се издава в случаите на поръчки, възлагани въз основа на рамково споразумение, сключено:\n1. с един изпълнител с определени или неопределени всички условия, или\n2. с няколко изпълнители с определени всички условия, когато в него не се предвижда провеждане на вътрешен конкурентен избор.“\n§ 9. \nЧлен 25 се отменя.\n§ 10.\n В чл. 26 се правят следните изменения и допълнения: \n1. В ал. 1:\nа) в т. 2 думата „седем“ се заменя с „тридесет“;\nб) точка 3 се изменя така: \n„3. тридесет дни след сключване на договор, когато договорът е на стойност:\nа) равна или по-голяма от 50 000 лв. и е сключен при прилагане на чл. 13, ал. 1, т. 1 – 4, т. 7, буква „б“, т. 9, 11, 12, т. 13, букви „б“ – „д“, т. 14, 15, 19 и 21, чл. 14, ал. 1, чл. 15, ал. 1, както и чл. 5, ал. 1 от Закона за приватизация и следприватизационен контрол, чл. 7с от Закона за електронното управление и чл. 53, ал. 10 от Закона за гражданското въздухоплаване;\nб) равна или по-голяма от 10 000 лв. и е сключен при прилагане на чл. 13, ал. 1, т. 5.“\n2. Алинея 2 се отменя. \n3. В ал. 4 в изречение първо думите „могат да“ се заличават, а след думите „информация за“ се добавя „подадените оферти и“. \n§ 11.\n В чл. 29 се правят следните изменения и допълнения:\n1. Създава се нова ал. 2:\n„(2) Обявлението по ал. 1 се изпраща и за договори, за които е публикувано обявление за възлагане на поръчка по чл. 26, ал. 1, т. 3.“\n2. Създава се ал. 4:\n„(4) В информацията за изпълнението на договори за услуги, които попадат в обхвата на код 79340000-9 от Общия терминологичен речник, се посочват средствата платени на всеки доставчик на медийни услуги, ако има такива.“\n§ 12.\n В чл. 35, ал. 1 се правят следните изменения:\n1. Точка 3 се изменя така:\n„3. обявленията за оповестяване на промени;“.\n2. В т. 6 думите „чл. 116, ал. 1, т. 2 и 3“ се заменят с „чл. 116, ал. 1“.\n§ 13.\n В чл. 36 се правят следните изменения и допълнения:\n1. В ал. 1:\nа) точка 3 се отменя;\nб) в т. 13 и 14 накрая се добавя „заедно с приложенията към тях“;\nв) създават се т. 18 – 20:\n„18. договорите, за които е публикувано обявление за възлагане на поръчка по чл. 26, ал. 1, т. 3, заедно с приложенията към тях;\n19. допълнителните споразумения за изменения на договорите по т. 18, заедно с приложенията към тях;\n20. докладите за резултатите от предварителния контрол за законосъобразност по чл. 237б, ал. 3.“\n2. Създават се ал. 8 и 9: \n„(8) В структуриран вид се въвеждат, съхраняват и публикуват данни на база на документите по ал. 1 най-малко за:\n1. прогнозна стойност;\n2. минимални изисквания към изпълнителя, в случаи и по ред, определени с правилника за прилагане на закона;\n3. стойност при сключване на договор;\n4. стойност при изменение на договор;\n5. предложените от изпълнител единични цени на стоки и услуги в случаи и по ред, определени с правилника за прилагане на закона;\n6. ценовите предложения на участниците по ред, определен в правилника за прилагане на закона;\n7. точно астрономическо време на настъпили събития в рамките на процедура, определени с правилника за прилагане на закона;\n8. брой подадени оферти;\n9. брой класирани оферти;\n10. процента на участие на членовете на обединение, в случай че участва такова;\n11. стойностите на договорите с подизпълнители, наименованията им и техните идентификационни номера.\n(9) Форматът на данните по ал. 8 се определя с правилника за прилагане на закона.“\n§ 14.\n В глава пета, раздел III се създава нов чл. 38:\n„Отворени данни\nЧл. 38. (1) Данни, налични в структуриран вид, подлежащи на публикуване по този закон, се публикуват на портала за отворени данни от изпълнителния директор на Агенцията по обществени поръчки и в отворен, машинночетим формат по смисъла на Закона за достъп до обществена информация.\n(2) Данните по ал. 1 се публикуват в съответствие с актуална версия на стандарта за отворени данни за договори Open Contracting Data Standard на Партньорство за отворени договори (Open Contracting Partnership).\n(3) Данните по ал. 1 се публикуват най-малко веднъж месечно на портала за отворени данни по смисъла на Закона за достъп до обществена информация.\n(4) В случаите, в които стандартът по ал. 2 не позволява публикуване на данни в структуриран вид, разширение на стандарта се определя от министъра на електронното управление, съгласувано с Агенцията по обществени поръчки.“\n§ 15.\n В чл. 39а се правят следните изменения:\n1. Алинея 6 се отменя.\n2. В ал. 9, изречение второ думата „публикуват“ се заменя с „прилагат“.\n§ 16.\n Създава се нов чл. 40:\n„Електронни платформи на централните органи за покупки\nЧл. 40. (1) Централните органи за покупки може да използват платформи за електронно възлагане, различни от платформата по чл. 39а, ал. 1, при условие че отговарят на изискванията на чл. 39а, ал. 7 и предоставят възможност за извършване на действията по чл. 39а, ал. 4, необходими за възлагане на поръчки чрез тези платформи, с изключение на създаването и публикуването на решенията по чл. 22, ал. 1, т. 1 и 2 и обявленията по чл. 35 и чл. 36, ал. 1, т. 6, което се извършва чрез платформата по чл. 39а, ал. 1. \n(2) Решенията по чл. 22, ал. 1, т. 1 и 2 и обявленията по чл. 35 и чл. 36, ал. 1, т. 6 не се публикуват в платформите на централните органи за покупки преди публикуването им в Регистъра на обществените поръчки.\n(3) В случаите по ал. 1 възложителите, които провеждат вътрешен конкурентен избор въз основа на рамкови споразумения, сключени от централен орган за покупки, възлагат поръчките чрез платформата, използвана от този орган.\n(4) Документите по процедури за сключване на рамкови споразумения, както и за възлаганите въз основа на тях поръчки се обособяват в отделни електронни преписки в платформите на централните органи за покупки по ал. 1.“\n§ 17.\n В чл. 44 ал. 4 се изменя така:\n„(4) В случай че е използвано съкращаване на сроковете и в определения срок са получени оферти или заявления за участие само от лица, участвали в пазарните консултации и/или в подготовката на документацията за участие, възложителят определя допълнителен срок за получаване на заявления за участие или оферти, така че общият срок да е най-малко равен на минималния за съответния вид процедура.“\n§ 18.\n В чл. 45, ал. 2 след думата „бъдат“ се добавя „най-малко с 5 дни“, а думите „като дават“ се заменят със „за да се осигури“.\n§ 19.\n В чл. 47 се правят следните изменения и допълнения:\n1. В ал. 4 думите „възложителят посочва“ се заличават, а думите „или документацията за обществена поръчка“ се заменят със „се посочват“.\n2. Алинея 5 се изменя така:\n„(5) При възлагане на обществени поръчки за доставка на пътни превозни средства от категории M1, M2, M3, N1, N2 и N3, определени в чл. 149, ал. 1 от Закона за движението по пътищата, както и за услуги по приложение № 21 и за услуги за превози по автобусни линии съгласно Регламент (ЕО) № 1370/2007, възложителите поставят изисквания, които гарантират, че превозните средства, които се доставят или използват при предоставяне на услугите, отговарят на критериите за чисти превозни средства.“\n3. Създава се нова ал. 6:\n„(6) Възложителите не прилагат изискванията на ал. 5 по отношение на:\n1. превозни средства, посочени в член 2, параграф 2, букви „а“, „б“ и „в“ и в член 2, параграф 3, буква „в“ от Регламент (ЕС) 2018/858 на Европейския парламент и на Съвета от 30 май 2018 г. относно одобряването и надзора на пазара на моторни превозни средства и техните ремаркета, както и на системи, компоненти и отделни технически възли, предназначени за такива превозни средства, за изменение на регламенти (ЕО) № 715/2007 и (ЕО) № 595/2009 и за отмяна на Директива 2007/46/ЕО (ОВ, L 151/1 от 14 юни 2018 г.), наричан по-нататък „Регламент (ЕС) 2018/858“;\n2. превозни средства от категория М3, различни от превозни средства от клас I и клас A, определени в чл. 149, ал. 2 и 3 от Закона за движението по пътищата.“\n4. Досегашните ал. 6 и 7 стават съответно ал. 7 и 8 и се изменят така:\n„(7) Възложителите прилагат изискванията към чистите превозни средства:\n1. чрез посочване в техническите спецификации на обществената поръчка, или\n2. като показатели при критерий за възлагане по чл. 70, ал. 2, т. 2 или 3.\n(8) Изискванията към чистите превозни средства се определят с наредба на министъра на транспорта и съобщенията. В наредбата се определят и превозните средства, посочени в член 2, параграф 2, буква „г“ и параграф 3, букви „а“ и „б“ и приложение I, част А, точки 5.2 – 5.5 и точка 5.7 от Регламент (ЕС) 2018/858, за които възложителите са длъжни да прилагат изискванията по ал. 5.“\n5. Създава се ал. 9:\n„(9) По предложение на министъра на транспорта и съобщенията с акт на Министерския съвет се определят:\n1. възложителите, които са длъжни да възлагат обществени поръчки при спазване на изискванията по ал. 5;\n2. делът на чистите превозни средства спрямо общия брой на превозните средства, които са предмет на доставка или се използват за извършване на услугите по ал. 5, за отделните възложители.“\n§ 20.\n В глава шеста, раздел I се създава чл. 47а:\n„Задължителни екологични изисквания\nЧл. 47а. (1) При възлагане на обществени поръчки от публични възложители на стойност по чл. 20, ал. 1 и 2 документацията съдържа екологични изисквания към продуктите, които се доставят или се използват за предоставяните услуги. \n(2) Възложителите прилагат изискванията по ал. 1:\n1. чрез посочване в техническите спецификации на обществената поръчка, или\n2. като показатели при критерий за възлагане по чл. 70, ал. 2, т. 2 или 3.\n(3) Продуктите, минималните задължителни екологични изисквания и начинът за тяхното доказване се определят с наредба, издадена от министъра на околната среда и водите съвместно с министъра на финансите и министъра на икономиката и индустрията.“\n§ 21.\n В чл. 54, ал. 2 навсякъде след думата „отнасят“ се добавя съюзът „и“.\n§ 22.\n В чл. 59 ал. 6 се изменя така:\n„(6) При участие на обединения, които не са юридически лица, съответствието с критериите за подбор, свързани с професионална компетентност и опит за изпълнение на поръчката, както и тези за регистрация, представяне на сертификат или друго условие, необходимо за изпълнение на поръчката, съгласно изискванията на нормативен или административен акт, се доказва от съответните членове на обединението съобразно разпределението на участието им в изпълнението на дейностите, предвидено в договора за създаване на обединението.“\n§ 23.\n В чл. 61 се създава ал. 7:\n„(7) Когато обществената поръчка е на стойност над 5 000 000 лв. за строителство или над 1 000 000 лв. за услуги и доставки, възложителят поставя изискване по ал. 1, т. 1 или 3.“\n§ 24.\n В чл. 67 се правят следните изменения и допълнения:\n1. В ал. 1 се създава изречение трето: „Агенцията по обществени поръчки има право на служебен достъп чрез платформата по чл. 39а, ал. 1 до данни в обхвата на ЕЕДОП, за които други административни органи са първични администратори на данни.“\n2. Създава се ал. 9:\n„(9) Възложителите установяват съответствието на декларирани от кандидата или участника финансови данни с данните, поддържани от първичните администратори на данни, чрез платформата по чл. 39а, ал. 1, като кандидатът или участникът декларира предварително своето съгласие за това.“\n§ 25.\n В чл. 70, ал. 7, т. 3, буква „б“ накрая се поставя запетая и се добавя „като не се допуска оценяване на пълнотата и подхода при представяне на информацията“.\n§ 26.\n В чл. 71 ал. 5 се отменя.\n§ 27. \nВ чл. 72 се правят следните изменения:\n1. Алинея 1 се изменя така:\n„(1) Възложителят изисква представяне в 5-дневен срок на обосновка за начина на образуване на предложение в офертата на участник, когато то е с повече от 20 на сто по-благоприятно от:\n1. средната стойност на предложенията на останалите участници по същия показател за оценка – при оценяване на три или повече оферти;\n2. обявената прогнозна стойност, а когато това не е приложимо – от друга предварително определена от възложителя подходяща и обективна база за сравнение, посочена в обявените условия на поръчката – при оценяване на една или две оферти.“\n2. В ал. 3, изречение второ накрая думите „предложената цена или разходи“ се заменят с „предложението“.\n3. В ал. 4 думите „се установи, че предложените в нея цена или разходи с повече от 20 на сто по-благоприятни от средните стойности на съответните предложения в останалите оферти, защото“ се заменят с „при оценяване на обосновката се установи, че в офертата“.\n4. Алинея 5 се изменя така:\n„(5) Не се приема оферта, когато при оценяване на обосновката се установи, че е получена държавна помощ, за която участникът не може да докаже в предвидения срок, че е съвместима с вътрешния пазар по смисъла на чл. 107 от ДФЕС.“ \n5. Алинея 6 се изменя така: \n„(6) Възложителите прилагат ал. 1 – 5 и при процедури, които съдържат етап на преговори, както и при провеждане на електронен търг.“\n6. В ал. 7 накрая думите „проведена от централен орган за покупки“ и запетаята пред тях се заличават.\n§ 28.\n В чл. 79 се правят следните изменения и допълнения:\n1. В ал. 1:\nа) в т. 2 накрая се добавя „и първоначално обявените условия на поръчката не са съществено променени“;\nб) в т. 3 буква „в“ накрая се добавя „и при ползване на универсална пощенска услуга.“\n2. Създава се нова ал. 7:\n„(7) В случаите по ал. 1, т. 2 възложителят не може да сключи договор на цена, по-висока от финансовия ресурс, който е обявил в предходната открита или ограничена процедура.“\n3. Досегашната ал. 7 става ал. 8.\n§ 29.\n В чл. 96, ал. 3 в изречение първо накрая се добавя „или с акт на Министерския съвет“.\n§ 30.\n В чл. 100 се правят следните изменения и допълнения:\n1. В ал. 1 се създава изречение второ: „Промените не трябва да въвеждат условия, които биха променили кръга на заинтересованите лица.“\n2. В ал. 3 думите „като изпрати за публикуване обявление за изменение или допълнителна информация и решението, с което то се одобрява“ се заличават.\n3. Алинея 4 се изменя така:\n„(4) Когато се правят промени в поканата за потвърждаване на интерес, в 14-дневен срок от изпращането й възложителят изпраща на лицата, заявили интерес, нова покана и решението за одобряване на промените.“\n4. В ал. 6 думите „чрез публикуване на обявления за изменение или допълнителна информация и решенията, с които се одобряват“ се заличават.\n5. Алинея 10 се отменя.\n6. Алинея 13 се изменя така:\n„(13) Промените по ал. 1, 7, 11 и 12 се оповестяват чрез публикуване на ново обявление от същия вид и на решението, с което те се одобряват. С публикуването на обявлението се смята, че всички заинтересовани лица са уведомени.“\n§ 31.\n В чл. 104 ал. 3 се изменя така:\n„(3) Използването на възможността по ал. 2 се допуска, когато всички предложения от офертите на участниците се представят чрез числова стойност. Предложенията се оповестяват чрез съобщение в електронната преписка на поръчката по чл. 36, ал. 6 и чл. 36а, ал. 2 в деня на отваряне на офертите.“\n§ 32.\n В чл. 106 се правят следните изменения и допълнения:\n1. В ал. 1, в изречение първо след думата „възложителя“ се поставя запетая, а думите „за утвърждаване“ се заменят с „а в случаите по чл. 237б – и на лицето, осъществяващо предварителен контрол за законосъобразност“.\n2. В ал. 3:\nа) в текста преди т. 1 думите „10-дневен“ се заменят с „15-дневен“, а след думата „доклада“ се добавя „по ал. 1“;\nб) в т. 2 след думата „комисията“ се добавя „включително въз основа на получените доклади за резултатите от предварителния контрол за законосъобразност по чл. 237б и/или от работата на наблюдателите“ и се поставя запетая.\n§ 33.\n В чл. 111 се правят следните изменения:\n1. В ал. 2 цифрата „5“ се заменя с „10“.\n2. Алинея 3 се изменя така:\n„(3) Авансово предоставените средства се обезпечават с гаранция, която е в размера на тези средства и се освобождава до три работни дни след връщане или усвояване на аванса.“\n3. В ал. 5, т. 3 след думата „която“ се добавя „безусловно и неотменимо“.\n4. Създава се нова ал. 7:\n„(7) Гаранцията по ал. 5, т. 3 може да се предостави само когато стойността на авансово предоставените средства, съответно на гаранцията за изпълнение, е равна или по-малка от 500 000 лв.“\n5. Досегашните ал. 7 – 10 стават съответно ал. 8 – 11.\n§ 34.\n В чл. 112 се правят следните изменения:\n1. В ал. 1, т. 4 след думите „нормативен или административен акт“ съюзът „и“ се заменя с „или“.\n2. В ал. 7:\nа) в т. 2 след думата „кандидати“ се поставя точка и запетая и текстът до края се заличава;\nб) точка 3 се отменя.\n§ 35.\n В чл. 114 се правят следните изменения и допълнения:\n1. Досегашният текст става ал. 1 и в нея изречение второ се заличава.\n2. Създават се ал. 2 – 4:\n„(2) В случаите по ал. 1 изпълнението започва след потвърждение от възложителя за осигурено финансиране и представяне от изпълнителя на определената гаранция за изпълнение. При непредставяне на гаранцията за изпълнение в посочения от възложителя срок, без наличието на обективни причини, възложителят прекратява договора.\n(3) Когато след изтичане на тримесечен срок от сключване на договора не е осигурено финансиране, всяка от страните може да поиска прекратяването му без предизвестие.\n(4) Когато след изтичане на 10-месечен срок от сключване на договора не е осигурено финансиране, договорът се счита за прекратен.“\n§ 36.\n В чл. 121 ал. 2 се изменя така:\n„(2) Досието съдържа всички решения, обявления, документацията и други допълнителни документи, разясненията, поканите, протоколите, окончателните доклади на комисията, офертите или заявленията за участие, доказателства за предприетите действия по чл. 44, ал. 3 – 5, описание на причините, поради които се използват други средства за подаване на документи, различни от електронните при електронното подаване. При осъществен контрол от Агенцията по обществени поръчки се прилагат становището на агенцията и мотивите на възложителя за неприетите препоръки, а в случаите по чл. 237а и чл. 237б – докладите от работата на наблюдателите и от предварителния контрол за законосъобразност. Досието съдържа договора или рамковото споразумение, както и всички документи, свързани с тяхното изпълнение и отчитане.“\n§ 37.\n В чл. 146, ал. 1 думите „или Република България“ се заличават.\n§ 38.\n В чл. 149 се правят следните изменения и допълнения:\n1. В ал. 1, т. 1, буква „б“ думите „трябва да се възложат“ се заменят с „държавата членка трябва да възложи“.\n2. Създава се нова ал. 7:\n„(7) В случаите по ал. 1, т. 13 юридическото лице-изпълнител няма право да превъзлага предмета на договора или части от него на други лица и представя декларация, че може да изпълни поръчката със собствен ресурс.“\n3. Досегашната ал. 7 става ал. 8.\n4. Досегашната ал. 8 става ал. 10.\n§ 39.\n В чл. 153 се правят следните изменения:\n1. Заглавието се изменя така: „Обявление за предварителна информация“.\n2. В ал. 1 думите „предварително информативно обявление“ се заменят с „обявление за предварителна информация“.\n§ 40.\n Член 154а се отменя.\n§ 41.\n В чл. 155, ал. 1 се създава т. 3:\n„3. тридесет дни от влизането в сила на решението за прекратяване на процедура по чл. 18, ал. 1, т. 2, 5 и 6 или на решението на Комисията за защита на конкуренцията по чл. 215, ал. 2, т. 2 или 5.“\n§ 42.\n Член 155а се изменя така:\n„Чл. 155а. (1) Възложителите изпращат за публикуване обявление за приключване на договор за обществена поръчка или рамково споразумение, което съдържа информация за:\n1. изпълнението, прекратяването, развалянето или недействителността на договора за обществена поръчка;\n2. прекратяването или недействителността на рамково споразумение.\n(2) Обявлението по ал. 1 се изпраща и за договори, сключени на основание чл. 149, ал. 1, т. 13.\n(3) Обявлението по ал. 1 се изготвя по образец и се изпраща в срок до 30 дни от настъпване на съответното обстоятелство по ал. 1.“\n§ 43.\n В чл. 156, ал. 1 се правят следните изменения:\n1. Точка 1 се изменя така:\n„1. обявленията за предварителна информация;“.\n2. Точка 3 се изменя така:\n„3. обявленията за оповестяване на промени;“.\n§ 44.\n В чл. 164 се правят следните изменения и допълнения:\n1. Създава се нова ал. 7:\n„(7) В случаите по ал. 1, т. 2 възложителят не може да сключи договор на цена, по-висока от финансовия ресурс, който е обявил в предходната ограничена процедура, състезателен диалог или процедура на договаряне с публикуване на обявление за поръчка.“\n2. Досегашната ал. 7 става ал. 8.\n§ 45.\n В чл. 165, ал. 3 думите „предварително информативно обявление“ се заменят с „обявление за предварителна информация“.\n§ 46.\n В чл. 175 се правят следните изменения:\n1. В ал. 2 думите „обявление съгласно съответния образец“ се заменят с „обявление за поръчка за подизпълнение“.\n2. В ал. 3 думите „чл. 156, ал. 2 и 3“ се заменят с „чл. 156, ал. 3“.\n§ 47.\n В чл. 179, ал. 1 в изречение второ думите „за изменение или допълнителна информация“ се заменят със „за оповестяване на промените“.\n§ 48.\n В чл. 188, ал. 1 думите „с обема и“ се заменят с предлога „със“ и се създава изречение второ: „В случаите по чл. 45, ал. 2 срокът трябва да бъде най-малко с три дни по-дълъг от минимално определения.“\n§ 49.\n В чл. 193 думите „обявление по чл. 36, ал. 1, т. 7“ се заменят с „обявление за възлагане на обществени поръчки на стойност по чл. 20, ал. 3 или 7“.\n§ 50.\n В чл. 194 ал. 4 се изменя така:\n„(4) В 30-дневен срок от сключването на договора възложителят изпраща за публикуване в РОП обявление за възлагане на обществена поръчка на стойност по чл. 20, ал. 3 или 7.“\n§ 51.\n В чл. 196, ал. 2, т. 1 се правят следните изменения:\n1. В буква „а“ думите „270 000 лв.“ се заменят с „300 000 лв.“.\n2. В буква „б“ думите „70 000 лв.“ са заменят със „100 000 лв.“.\n§ 52.\n В чл. 197, ал. 1 се правят следните изменения:\n1. В т. 1 думите „обявлението за изменение или допълнителна информация“ се заменят с „промени в условията по обявената процедура“.\n2. Точка 2 се изменя така:\n„2. изтичането на срока по чл. 100, ал. 4 – срещу решението за одобряване на поканата за потвърждаване на интерес и/или решението за одобряване на промени в поканата за потвърждаване на интерес;“.\n3. В т. 3 и 4 думите „обявлението за изменение или за допълнителна информация“ се заменят с „промени в условията по обявената процедура“.\n4. В т. 5, буква „б“ думите „по чл. 100, ал. 7, 11 и 12“ се заменят с „по чл. 100, ал. 13“.\n§ 53.\n В чл. 199, ал. 2, т. 2 думите „както и“ се заличават и навсякъде думите „или факс“ се заменят с „както и факс“ и пред тях се поставя запетая.\n§ 54.\n В чл. 200 ал. 2 се изменя така:\n„(2) В срок три работни дни от получаване на уведомлението по ал. 1 възложителят изпраща на електронен носител становище по жалбата, към което прилага цялата преписка по процедурата, както и други доказателства, ако разполага с такива.“\n§ 55.\n В чл. 206 ал. 1 и 2 се изменят така:\n„(1) Когато е образувано производство срещу решение по чл. 22, ал. 1 или действие/бездействие на възложителя и не е допуснато предварително изпълнение по чл. 205, Комисията за защита на конкуренцията служебно проверява за наличие на висящо производство по същата процедура.\n(2) Комисията за защита на конкуренцията спира производството, когато установи висящо производство по ал. 1, решението по което ще има значение за правилното решаване на спора.“\n§ 56.\n В чл. 209 ал. 3 се изменя така:\n„(3) След получаване на съобщението за приключване на проучването страните имат право да се запознаят със събраните по преписката доказателства най-късно в деня преди деня на заседанието по разглеждане на жалбата.“\n§ 57.\n В чл. 210 се правят следните изменения:\n1. В ал. 1 думите „три дни“ се заменят с „три работни дни“.\n2. В ал. 2:\nа) в изречение първо думата „посочените“ се заменя с „посочения“, след думата „адрес“ се поставя запетая, а думата „факс“ се заменя с „по факс“;\nб) в изречение второ думите „факс или електронен адрес за контакт“ се заменят с „електронен адрес за контакт или факс“.\n§ 58.\n В чл. 217, ал. 2 думите „постановеното решение“ се заменят с „постановения акт“.\n§ 59.\n В чл. 229 се правят следните изменения и допълнения:\n1. В ал. 1:\nа) в т. 2 се създава буква „ж“:\n„ж) контрол на процедури за обществени поръчки на стойност над 5 000 000 лв.;“\nб) в т. 9 накрая се добавя „включително на поръчки, за които са изпратени становища от контрола по т. 2, букви „г“, „д“ и „ж“;\nв) в т. 22 думите „експертния съвет за сътрудничество“ се заменят с „експертния консултативен съвет“;\nг) в т. 24 след думите „информацията по т. 14“ се добавя „доклад за възложените обществени поръчки, в които са поставени изисквания за доставка или използване на чисти превозни средства, определени в наредбата по чл. 47, ал. 8“;\nд) създава се т. 28:\n„28. ежегодно до 1 май представя на министъра на финансите доклад за състоянието на пазара на обществените поръчки за предходната календарна година, изготвен въз основа на данни от платформата по чл. 39а, ал. 1.“\n2. Алинея 2 се изменя така:\n„(2) Контролът по ал. 1, т. 2, букви „г“ и „д“ обхваща:\n1. процедури за обществени поръчки по буква „г“ с прогнозна стойност:\nа) за строителство – от 1 000 000 лв. до 5 000 000 лв. включително;\nб) за доставки и услуги – от 200 000 лв. до 5 000 000 лв. включително;\n2. процедури за обществени поръчки по буква „д“ с прогнозна стойност:\nа) за строителство – равна или по-висока от 1 000 000 лв.;\nб) за доставки и услуги – равна или по-висока от 200 000 лв.“\n3. В ал. 3 думите „ал. 2“ се заменят с „ал. 2, т. 2“.\n4. В ал. 6 думите „и чл. 156, ал. 1, т. 3, и информацията по чл. 36, ал. 1, т. 7 и чл. 230, ал. 3 и 4“ се заменят с „документите по чл. 36, ал. 1, т. 7 и информацията по чл. 230, ал. 3 и 4“.\n5. В ал. 7 т. 1 се изменя така:\n„1. информацията по ал. 1, т. 2, буква „а“, т. 16, 17 и 18, бюлетинът по ал. 1, т. 15 и докладът по т. 28;“.\n6. Създава се ал. 10:\n„(10) В доклада по ал. 1, т. 28 се включва и:\n1. информация за дела на договорите, сключени в резултат от процедури по чл. 18, ал. 1, т. 8 – 10 и 13, както и въз основа на получена една оферта след процедури по чл. 18, ал. 1, т. 1 – 7 и 12;\n2. сравнителен анализ на данните по т. 1 спрямо данните за годината, предхождаща отчетната, и обосновка на резултатите.“\n§ 60.\n Създава се нов чл. 229а:\n„Взаимодействие между органите във връзка с мониторинга на пазара на обществени поръчки\nЧл. 229а. (1) Ежегодно до 1 март изпълнителният директор на Агенцията по обществени поръчки изпраща до Сметната палата и Агенцията за държавна финансова инспекция за проверка информация за възложителите с най-голям дял договори, сключени през предходната година: \n1. в резултат от процедури по чл. 18, ал. 1, т. 8 – 10 и 13;\n2. въз основа на получена една оферта след процедури по чл. 18, ал. 1, т. 1 – 7 и 12. \n(2) В срока по ал. 1 изпълнителният директор на Агенцията по обществени поръчки изпраща информацията по ал. 1, т. 2 на Комисията за защита на конкуренцията за извършване на проверки по повод забраната по чл. 15 от Закона за защита на конкуренцията.\n(3) В едногодишен срок от изпращане на информацията по ал. 1 органите по ал. 1 и 2 извършват проверките и изпращат до Агенцията по обществени поръчки доклад с обобщени резултати за констатираните нарушения, който може да съдържа предложения за мерки.\n(4) До 1 май Агенцията по обществени поръчки изготвя до министъра на финансите аналитичен доклад, който съдържа:\n1. информацията по ал. 1;\n2. резултатите от проверките по ал. 3;\n3. предложения за мерки за преодоляване на установените нарушения.\n(5) Докладът по ал. 4 съдържа и информация, получена от Изпълнителна агенция „Одит на средствата от Европейския съюз“, за използването на ефективни санкции в процедурите за налагане на финансови корекции.“\n§ 61.\n В чл. 231 се правят следните изменения и допълнения:\n1. В ал. 1 думите „по предложение“ се заменят с „по инициатива“, а накрая се поставя запетая и се добавя „или на министъра на финансите“.\n2. В ал. 5 след думата „прилагат“ се добавя „изцяло или частично“, след думите „ал. 3“ думите „изцяло или частично“ се заличават, а думите „да посочат писмени мотиви, които се прилагат в досието на поръчката“ се заменят с „при откриването й да посочат мотиви в документацията“.\n3. Създава се ал. 6:\n„(6) По реда на ал. 1 – 3 могат да се разработват и одобряват стандартизирани методики за оценка при поръчки с определен предмет. Прилагането на одобрена по ал. 3 методика за оценка е задължително при обществени поръчки с такъв предмет.“\n§ 62.\n В чл. 232, ал. 1 думите „с изключение на тези, провеждани по реда на чл. 84, 86, 141, 142 и 148 – 175“ и запетаята пред тях се заличават и се създава изречение второ: „Контролът не обхваща поръчките, възлагани по реда на чл. 84, 86, 141, 142 и чл. 148 – 175.“\n§ 63.\n Създава се нов чл. 232а:\n„Задължителен контрол\nЧл. 232а. (1) Контролът по чл. 229, ал. 1, т. 2, буква „ж“ се осъществява върху процедурите, чиито обявления за оповестяване на откриването им подлежат на публикуване в РОП. Контролът не обхваща поръчките, възлагани по реда на чл. 84, 86, 141, 142 и чл. 148 – 175.\n(2) При извършване на контрола по ал. 1 се прилагат чл. 232, ал. 3 – 10.\n(3) Условията и редът за осъществяване на предварителния контрол по ал. 1 се определят с правилника за прилагане на закона.“\n§ 64.\n В чл. 236 в текста преди т. 1 след думите „чл. 232“ се поставя запетая и се добавя „232а“.\n§ 65.\n В глава тридесет и първа се създава раздел Iа „Предварителен и текущ контрол“ с чл. 237а и 237б:\n„Раздел Iа\nПредварителен и текущ контрол\nКонтрол, осъществяван от наблюдатели\nЧл. 237а. (1) Министърът на финансите може да определя лица, които да участват като наблюдатели в работата на комисията при провеждане на процедури за възлагане на обществени поръчки с особена сложност, засилен обществен интерес и/или свързани с критични инфраструктури, и чиито стойности са по чл. 20, ал. 1.\n(2) Лицата по ал. 1 трябва да имат компетентност по предмета на обществената поръчка и/или по прилагане на нормативната уредба в областта на обществените поръчки, както и да не са в конфликт на интереси с възложителя, членовете на комисията и кандидатите или участниците.\n(3) Наблюдателите изготвят доклад за работата си, който предоставят на министъра на финансите и на възложителя в 10-дневен срок от приключване работата на комисията.\n(4) Условията и редът за определяне и участие на наблюдателите се уреждат в правилника за прилагане на закона.\nИзразяване на становище от звеното, осъществяващо предварителен контрол по законосъобразност на обществените поръчки в организацията\nЧл. 237б. (1) Възложителите на обществени поръчки осигуряват предварителен контрол за законосъобразност на обществена поръчка, за която е изпълнено едно от следните условия:\n1. прогнозната стойност на поръчката е равна или по-голяма от 5 000 000 лв.;\n2. прогнозната стойност е равна или надвишава 10 на сто от последния одобрен бюджет на възложителя.\n(2) Възложителите на организации от публичния сектор по смисъла на чл. 2, ал. 2 от Закона за финансовото управление и контрол в публичния сектор осигуряват предварителен контрол за законосъобразност при условията и по реда на чл. 13, ал. 3, т. 3 от Закона за финансовото управление и контрол в публичния сектор.\n(3) За извършването на предварителен контрол за законосъобразност по ал. 1 в 10-дневен срок от получаване на доклада на комисията по чл. 103, ал. 3 лицето, осъществяващо предварителен контрол за законосъобразност в съответната организация, предоставя на възложителя доклад за резултатите от осъществения предварителен контрол.\n(4) Лицата, осъществяващи предварителен контрол за законосъобразност по реда на ал. 3, не трябва да са участвали в подготовката и провеждането на процедурата. \n(5) Предварителният контрол за законосъобразност се изпълнява в обхват и съдържание съгласно указание на министъра на финансите.“\n§ 66.\n В чл. 238, ал. 4 накрая се добавя „както и последващи проверки на възложените поръчки, при които в становищата, изпратени по чл. 229, ал. 1, т. 9, има констатации за извършени нарушения, в едногодишен срок от сключване на договорите“.\n§ 67.\n В чл. 244, ал. 1 след думата „приемат“ се добавя „и публикуват“.\n§ 68.\n Член 246 се изменя така:\n„Експертен консултативен съвет\nЧл. 246. (1) Създава се постоянно действащ експертен консултативен съвет към министъра на финансите с участието на представители на Министерството на финансите, Агенцията по обществени поръчки, Агенцията за държавна финансова инспекция и Изпълнителна агенция „Одит на средствата от Европейския съюз“.\n(2) За участие в работата на съвета по ал. 1 се канят и представители на Сметната палата. При необходимост в заседанията на съвета могат да се привличат представители на други институции с компетентност по обсъжданите въпроси.\n(3) Съветът анализира прилагането на закона и издава насоки с цел уеднаквяване на практиката на методическите, контролните и одитните органи.\n(4) Насоките по ал. 3 са със задължителен характер за прилагане от всички органи осъществяващи контрол по възлагането на обществени поръчки, включително и тези, включени в системата за управление и контрол на средствата от Европейския съюз.\n(5) Съставът на съвета се определя със заповед на министъра на финансите, а дейността му се урежда с правила, утвърдени от министъра на финансите.“\n§ 69.\n В чл. 247, ал. 1 думите „чл. 149, ал. 8“ се заменят с „чл. 149, ал. 10“, а думите „10 000 лв.“ се заменят с „20 000 лв.“. \n§ 70.\n В чл. 248 се правят следните изменения и допълнения:\n1. В ал. 1 думите „2 на сто“ се заменят с „6 на сто“ и думите „50 000 лв.“ се заменят със „75 000 лв.“.\n2. В ал. 2 думите „чл. 14, ал. 7, чл. 15, ал. 6 или чл. 149, ал. 7“ се заменят с „чл. 14, ал. 8, чл. 15, ал. 7 или чл. 149, ал. 8“, а думите „1000 до 5000 лв.“ се заменят с „2000 до 10 000 лв.“.\n3. Създава се ал. 3:\n„(3) Наказанието по ал. 1 се налага и на представляващия юридическото лице – изпълнител, който наруши забраната по чл. 14, ал. 6 или чл. 149, ал. 7, съответно на представляващия свързаното предприятие – изпълнител, за нарушение на забраната по чл. 15, ал. 2.“\n§ 71.\n В чл. 249 думите „10 000 лв.“ се заменят с „20 000 лв.“.\n§ 72.\n Създава се чл. 249а:\n„Чл. 249а. Възложител, който наруши забраната по чл. 79, ал. 7, се наказва с глоба в размер 2 на сто от стойността на сключения договор с включен ДДС, но не повече от 10 000 лв.“\n§ 73.\n В чл. 250 думите „чл. 18, ал. 1, т. 3 – 10 или т. 13“ се заменят с „чл. 18, ал. 1, т. 3 – 7“, а думите „не повече от 10 000 лв.“ се заменят с „не повече от 20 000 лв.“.\n§ 74.\n Създава се чл. 250а:\n„Чл. 250а. Възложител, който сключи договор в резултат на процедура по чл. 18, ал. 1, т. 8 – 10 или т. 13, без да са налице условията за прилагането й, посочени в закона, се наказва с глоба в размер 6 на сто от стойността на сключения договор с включен ДДС, но не повече от 50 000 лв. за процедурите по чл. 18, ал. 1, т. 8 – 10, и не повече от 24 000 лв. за процедурите по чл. 18, ал. 1, т. 13.“\n§ 75.\n В чл. 251 се правят следните изменения и допълнения:\n1. Създава се ал. 1:\n„(1) Възложител, който не изпълни задължението си по чл. 47, ал. 5 или чл. 47а, ал. 1, се наказва с глоба в размер от 2000 до 10 000 лв.“\n2. Досегашният текст става ал. 2 и в нея думите „10 000 лв.“ се заменят с „20 000 лв.“.\n§ 76.\n В чл. 252 думите „10 000 лв.“ се заменят с „20 000 лв.“.\n§ 77.\n В чл. 253, ал. 1 думите „5000 лв.“ се заменят с „10 000 лв.“. \n§ 78.\n В чл. 254, ал. 1 думите „5000 лв.“ се заменят с „10 000 лв.“.\n§ 79.\n В чл. 255 се правят следните изменения:\n1. В ал. 1 и 2 думите „от 1000 до 5000 лв.“ се заменят с „от 2000 до 10 000 лв.“.\n2. В ал. 3 и 4 думите „10 000 лв.“ се заменят с „20 000 лв.“.\n§ 80.\n В чл. 255а думите „от 1000 до 5000 лв.“ се заменят с „от 2000 до 10 000 лв.“.\n§ 81.\n В чл. 256 се правят следните изменения:\n1. В ал. 1 думите „50 000 лв.“ се заменят със „75 000 лв.“.\n2. В ал. 2 думите „10 000 лв.“ се заменят с „20 000 лв.“.\n§ 82.\n В чл. 256а думите „от 200 до 1000 лв.“ се заменят с „от 400 до 2000 лв.“.\n§ 83.\n В чл. 256б думите „5000 лв.“ се заменят с „10 000 лв.“.\n§ 84.\n В чл. 256в думите „от 1000 до 3000 лв.“ се заменят с „от 2000 до 6000 лв.“.\n§ 85.\n Създава се чл. 256г:\n„Чл. 256г. Възложител, който не изпълни задължението си по чл. 232, ал. 7 и 10 и чл. 235, ал. 2, се наказва с глоба в размер 600 лв.“\n§ 86.\n В чл. 257 след думите „обявлението за обществена поръчка“ се добавя „или в решението при процедури на договаряне“.\n§ 87.\n В чл. 258, ал. 1 думите „от 1000 до 5000 лв.“ се заменят с „от 2000 до 10 000 лв.“ и думите „от 2000 до 10 000 лв.“ се заменят с „от 4000 до 20 000 лв.“.\n§ 88.\n Член 259 се изменя така:\n„Чл. 259. В случаите по чл. 7, ал. 1 и 2 наказанията по чл. 247 – 256г се налагат на лицето, на което е делегирано правомощието по възлагане на обществени поръчки, съответно на лицето, което замества възложителя в негово отсъствие.“\n§ 89.\n В допълнителните разпоредби се правят следните изменения и допълнения:\n1. В § 2:\nа) създава се т. 9а:\n„9а. „Екологични изисквания“ са изисквания, които гарантират, че продуктите, които се доставят или се използват за предоставяните услуги, са с намалено въздействие върху околната среда през целия им жизнен цикъл.“;\nб) точка 17 се изменя така:\n„17. „Изключителни обстоятелства“ са обстоятелства, предизвикани от непредвидими за възложителя събития, като природно бедствие, авария или катастрофа, както и други, които увреждат или непосредствено застрашават живота или здравето на хората, околната среда или националната сигурност.“\n2. В § 3 се създава т. 9:\n„9. Директива (ЕС) 2019/1161 на Европейския парламент и на Съвета от 20 юни 2019 г. за изменение на Директива 2009/33/ЕО за насърчаването на чисти и енергийноефективни пътни превозни средства (ОВ, L 188/116 от 12 юли 2019 г.).“\n§ 90.\n В Закона за изменение и допълнение на Закона за обществените поръчки (обн., ДВ, бр. 86 от 2018 г.; изм., бр. 83 и 102 от 2019 г. и бр. 107 от 2020 г.) в § 131 от преходните и заключителни разпоредби се създава ал. 5:\n„(5) От 1 февруари 2024 г. в случаите по ал. 2 – 4 изискуемата информация се изпраща за публикуване в „Официален вестник“ на Европейския съюз чрез използване на онлайн системата за попълване на електронни формуляри, предоставяна от Службата за публикации на Европейския съюз.“\n§ 91.\n Създава се приложение № 21 към чл. 47, ал. 5:\n„Приложение № 21 към чл. 47, ал. 5\nКодове от Общия терминологичен речник, свързан с обществените поръчки (CPV) за услуги, посочени в чл. 47, ал. 5\n    \n        \n            \n            \nКод по CPV\n            \n            \n            \nОписание\n            \n        \n        \n            \n            \n60112000-6\n            \n            \n            \nУслуги на обществения пътен транспорт\n            \n        \n        \n            \n            \n60130000-8\n            \n            \n            \nСпециализирани услуги за пътен превоз на пътници\n            \n        \n        \n            \n            \n60140000-1\n            \n            \n            \nУслуги на сухопътен пътнически транспорт, без разписание\n            \n        \n        \n            \n            \n90511000-2\n            \n            \n            \nУслуги по събиране на битови отпадъци\n            \n        \n        \n            \n            \n60160000-7\n            \n            \n            \nПревоз на пощенски пратки с неспециални автомобили\n            \n        \n        \n            \n            \n60161000-4\n            \n            \n            \nПревоз на колети с неспециални автомобили\n            \n        \n        \n            \n            \n64121100-1\n            \n            \n            \nУслуги по доставяне на писма\n            \n        \n        \n            \n            \n64121200-2\n            \n            \n            \nУслуги по доставяне на колети\n            \n        \n    \n“\nПреходни и заключителни разпоредби\n§ 92.\n (1) Възложителите изпращат по електронна поща обобщена информация по образец, утвърден от изпълнителния директор на Агенцията по обществени поръчки, за: \n1. общия брой на доставените от тях пътни превозни средства от категории M1, M2, M3, N1, N2 и N3, както са определени в чл. 149, ал. 1 от Закона за движението по пътищата, и броя на тези от тях, за които до влизане в сила на този закон възложителите са имали задължения да вземат предвид енергийните аспекти и въздействието върху околната среда през целия жизнен цикъл на превозните средства;\n2. общия брой на доставените или използвани чисти превозни средства от категории M1, M2, M3, N1, N2 и N3, както са определени в чл. 149, ал. 1 от Закона за движението по пътищата, и броя на тези от тях, които отговарят на критериите за чисти превозни средства, определени с наредбата на министъра на транспорта и съобщенията по чл. 47, ал. 8.\n(2) В срок до 31 март 2024 г. се изпраща информацията по ал. 1, т. 1 за периода от 2 август 2021 г. до влизане в сила на наредбата по чл. 47, ал. 8, както и информацията по ал. 1, т. 2 за периода от влизане в сила на наредбата по чл. 47, ал. 8 до 31 декември 2023 г.\n§ 93.\n Възлагането на обществени поръчки и сключването на рамкови споразумения, за които до влизането в сила на този закон е взето решение за откриване на процедура, публикувана е обява по чл. 187, ал. 1 или е изпратена покана по чл. 191, се довършват по досегашния ред.\n§ 94.\n За изпращане на информация, свързана с провеждането и приключването на обществени поръчки, открити чрез платформата по чл. 39а, ал. 1, до 31 януари 2024 г., се използват електронните формуляри, установени с Регламент за изпълнение (ЕС) 2022/2303 на Комисията от 24 ноември 2022 г. за изменение на Регламент за изпълнение (ЕС) 2019/1780 за установяване на стандартните формуляри за публикуването на обявления в областта на обществените поръчки (OB, L 305/12 от 25 ноември 2022 г.).\n§ 95.\n Разпоредбите на Закона за обществените поръчки не се прилагат за доставките на монетни заготовки за евромонети, свързани с приложението на чл. 13, ал. 1, т. 8а, буква „в“ във връзка с въвеждане на еврото като официална валута в Република България до изтичане на една година, считано от датата на отпадане на дерогацията за участие в Икономическия и паричен съюз за Република България съгласно Решението на Съвета на Европейския съюз, прието в съответствие с чл. 140, параграф 2 от ДФЕС, и за общо количество монетни заготовки не по-голямо от 5000 тона.\n§ 96.\n В 6-месечен срок от влизането в сила на този закон възложителите публикуват в РОП:\n1. обявленията по чл. 26, ал. 1, т. 3 за периода от 1 януари 2021 г. до влизането в сила на този закон, които не са били публикувани;\n2. всички договори, сключени след 1 януари 2021 г., на основание чл. 14, ал. 1, т. 5 – 7 и чл. 15, ал. 1, т. 5;\n3. приложенията към договорите по чл. 36, ал. 1, т. 13 и към допълнителните споразумения по чл. 36, ал. 1, т. 13 и 14, за договори, сключени след 1 януари 2021 г.\n§ 97.\n Министърът на транспорта и съобщенията издава наредбата по чл. 47, ал. 8 в двумесечен срок от обнародването на този закон в „Държавен вестник“.\n§ 98.\n В двумесечен срок от обнародването на този закон в „Държавен вестник“ Министерският съвет по предложение на министъра на транспорта и съобщенията определя възложителите и дела на чистите превозни средства съгласно чл. 47, ал. 9.\n§ 99.\n В двумесечен срок от обнародването на този закон в „Държавен вестник“, Министерският съвет привежда в съответствие с него подзаконовите актове по прилагането му.\n§ 100.\n Указанията по чл. 237б, ал. 5 се изготвят от министъра на финансите до два месеца от обнародването на този закон в „Държавен вестник“.\n§ 101.\n (1) В двумесечен срок от обнародването на този закон в „Държавен вестник“ министърът на околната среда и водите съвместно с министъра на финансите и министъра на икономиката и индустрията издава наредбата по чл. 47а, ал. 3.\n(2) В едномесечен срок от обнародването на този закон в „Държавен вестник“ министърът на финансите определя поименния състав на съвета по чл. 246, ал. 1.\n§ 102.\n В Закона за автомобилните превози (обн., ДВ, бр. 82 от 1999 г.; изм. и доп., бр. 11 и 45 от 2002 г., бр. 99 от 2003 г., бр. 70 от 2004 г., бр. 88, 92, 95, 102, 103 и 105 от 2005 г., бр. 30, 85, 92 и 102 от 2006 г., бр. 42, 80 и 109 от 2007 г., бр. 102 от 2008 г., бр. 93 от 2009 г., бр. 41 от 2010 г., бр. 17 от 2011 г., бр. 38, 50, 60, 99 и 103 от 2012 г., бр. 15, 23, 66 и 109 от 2013 г., бр. 11, 60, 98 и 107 от 2014 г., бр. 14, 60, 81 и 100 от 2015 г., бр. 32, 58 и 59 от 2016 г., бр. 9 и 93 от 2017 г., бр. 62, 80 и 105 от 2018 г., бр. 60, 71 и 108 от 2020 г, бр. 21, 22 и 23 от 2021 г.; Решение № 11 на Конституционния съд от 2021 г. – бр. 84 от 2021 г.; изм., бр. 67 от 2023 г.) в чл. 19, ал. 2, изречение трето накрая се добавя „и при спазване на изискванията на чл. 47, ал. 5 – 9 от Закона за обществените поръчки“.\n§ 103.\n В Закона за достъп и разкриване на документите и за обявяване на принадлежност на български граждани към държавна сигурност и разузнавателните служби на българската народна армия (обн., ДВ, бр. 102 от 2006 г., бр. 41, 57 и 109 от 2007 г., бр. 69 от 2008 г., бр. 25, 35, 42, 82 и 93 от 2009 г., бр. 18, 54 и 97 от 2010 г., бр. 23, 32 и 48 от 2011 г., бр. 25, 38, 87 и 103 от 2012 г., бр. 15 от 2013 г., бр. 53 от 2014 г., бр. 79 от 2015 г., бр. 71 от 2016 г., бр. 13 и 103 от 2017 г., бр. 7 от 2018 г., бр. 17 и 79 от 2019 г., бр. 69 от 2020 г., бр. 23 от 2021 г., бр. 43 от 2022 г. и бр. 84 от 2023 г.) в чл. 26, ал. 1 се създава т. 6:\n„6. управителите, прокуристите, членовете на управителен или контролен орган, действителните собственици и лицата, които пряко или непряко упражняват контрол, съгласно Закона за мерките срещу изпирането на пари, на дружества, с които са сключени договори по реда на Закона за обществените поръчки на стойност над 500 000 лв. в рамките на една календарна година, включително чрез участие в консорциуми – веднъж годишно.“\n§ 104.\n В Закона за лекарствените продукти в хуманната медицина (обн., ДВ, бр. 31 от 2007 г.; изм., бр. 19 от 2008 г.; Решение № 5 на Конституционния съд от 2008 г. – бр. 65 от 2008 г.; изм., бр. 71 от 2008 г., бр. 10, 23, 41, 88 и 102 от 2009 г., бр. 59 и 98 от 2010 г., бр. 9, 12, 60 и 61 от 2011 г., бр. 38, 60 и 102 от 2012 г., бр. 15 от 2013 г., бр. 1 и 18 от 2014 г.; Решение № 1 на Конституционния съд от 2015 г. – бр. 12 от 2015 г.; изм., бр. 48 от 2015 г., бр. 43 от 2016 г., бр. 85 и 103 от 2017 г., бр. 84, 91 и 102 от 2018 г., бр. 17 и 64 от 2019 г., бр. 17, 52, 67, 103 и 105 от 2020 г., бр. 62 от 2022 г. и бр. 84 от 2023 г.) в чл. 266а, ал. 5 накрая се добавя „които включват най-малко следните възможности:\n1. чрез процедура по пряко договаряне без предварително обявление при прилагане на чл. 79, ал. 1, т. 4 от Закона за обществените поръчки;\n2. чрез сключване на рамкови споразумения за лекарствените продукти в списъка по ал. 2 от министъра на здравеопазването;\n3. без прилагане на Закона за обществените поръчки, в случай на липса на рамково споразумение по т. 2, като обявлението за сключен договор се публикува по реда на чл. 26, ал. 1, т. 3 от Закона за обществените поръчки.“\n§ 105. \nЗаконът влиза в сила в двумесечен срок от обнародването му в „Държавен вестник“ с изключение на:\n1. параграф 2, § 4, т. 3 относно т. 18, § 7, 20, 32, 33, 36, 51, 65, 73 и § 89, т. 1, буква „а“, които влизат в сила от 1 януари 2024 г.;\n2. параграф 59, т. 1, буква „а“, т. 2 и 3, § 63 и 64, които влизат в сила в 9-месечен срок от обнародването на този закон в „Държавен вестник“;\n3. параграф 4, т. 1, 2 и т. 3 относно т. 20, § 15, 16, 28, 31, 34, 35, § 39, т. 1, § 44, § 59, т. 1, буква „в“, § 68, 95, 97 – 101 и 104, които влизат в сила от деня на обнародването на този закон в „Държавен вестник“;\n4. параграф 8, т. 1 и 2, § 9, 12, § 13, т. 1, буква „а“, § 30, 39 – 43, 45 – 47, 52, § 59, т. 4, § 90 и 94, които влизат в сила от 1 февруари 2024 г.;\n5. параграф 13, т. 2, § 14, 24 и 103, които влизат в сила в 12-месечен срок от обнародването на този закон в „Държавен вестник“.\nЗаконът е приет от 49-ото Народно събрание на 5 октомври 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n7547"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165129",
    "meta": [],
    "text": "УКАЗ № 190\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за защита на лицата, подаващи сигнали или публично оповестяващи информация за нарушения, приет от 49-ото Народно събрание на 5 октомври 2023 г.\nИздаден в \nСофия на 18 октомври 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за защита на лицата, подаващи сигнали \nили публично оповестяващи информация за нарушения \n(обн., ДВ, бр. 11 от 2023 г.; изм., бр. 65 и 84 от 2023 г.)\n§ 1. \nВ чл. 1, ал. 1 думите „и правото на Европейския съюз“ се заличават.\n§ 2. \nВ чл. 3 се правят следните изменения и допълнения: \n1. В ал. 1, т. 2 в края на изречението се добавя „и допълнително уточнени в съответните мерки на Съюза“. \n2. Алинея 4 се изменя така: \n„(4) Този закон не засяга националните правила относно: \n1. правото на работниците и служителите, както и на работодателите да се консултират със своите представителни, синдикални организации и представители по чл. 7, ал. 2 от Кодекса на труда, както и правилата за защита от всякакви необосновани неблагоприятни мерки, породени вследствие на тези консултации;\n2. правилата за независимост на представителните органи на работниците и служителите и на работодателите и правото им да сключват колективни трудови договори.“\n§ 3. \nВ чл. 5 се правят следните изменения и допълнения: \n1. В ал. 2:\nа) в т. 1 след думата „работник“ се добавя „по смисъла на член 45, параграф 1 от Договора за функционирането на Европейския съюз, включително работник“;\nб) в т. 2 в началото се добавя „лице със статут на самостоятелно заето лице по смисъла на член 49 от Договора за функционирането на Европейския съюз, включително“;\nв) точка 3 се изменя така:\n„3. доброволец, платен или неплатен и стажант;“\nг) в т. 5 след думите „юридическо лице“ се добавя „изпълнители“;\nд) точки 6 и 7 се изменят така:\n„6. лице, чието трудово или служебно правоотношение предстои да започне в случаи, в които информацията относно нарушенията е получена по време на процеса на подбор или други преддоговорни отношения;\n7. работник или служител, когато информацията е получена в рамките на трудово или служебно правоотношение, което е прекратено към момента на подаване на сигнала или на публичното оповестяване.“\n2. Алинея 3 се отменя.\n3. В ал. 4:\nа) в т. 1 в края на изречението се добавя „и чиято помощ следва да е поверителна;“\nб) в т. 2 думите „свързани със“ се заменят със „свързани посредством работата или роднини на“ и думата „репресивни“ се заличава.\n§ 4. \nВ чл. 6 в текста преди т. 1 думите „при условие че“ се заменят с „когато са изпълнени едновременно следните условия“.\n§ 5. \nВ чл. 7, т. 2 буква „а“ се изменя така:\n„а) нарушението може да представлява непосредствена или явна опасност за обществения интерес или е налице извънредна ситуация или риск от необратими вреди;“.\n§ 6. \nВ чл. 10 думата „репресивни“ се заличава.\n§ 7. \nЧлен 11 се изменя така:\n„Използване на каналите за подаване на сигнали\nЧл. 11. (1) С оглед възможността за бързо предотвратяване на нарушение или отстраняване на последиците от такова нарушение сигналът следва да се подава приоритетно чрез канал за вътрешно подаване на сигнали, освен ако за сигнализиращото лице съществува риск от ответни, дискриминиращи го действия или че няма да бъдат предприети ефективни мерки за проверка на сигнала за отстраняване на нарушението.\n(2) Сигналът може да бъде подаден чрез канал за вътрешно или външно подаване на сигнал или и по двата начина.“\n§ 8. \nВ чл. 12 ал. 3 се изменя така: \n„(3) Задължените субекти по ал. 1, т. 2 с персонал от 50 до 249 работници или служители могат да споделят ресурси за получаването на сигнали и за предприемане на последващи действия по тях при спазване изискванията по този закон да опазват поверителността, да дават обратна информация и да вземат мерки срещу нарушението, за което е подаден сигнал.“\n§ 9. \nВ чл. 15, ал. 2 думата „националния“ се заменя с „централния“.\n§ 10.\n В чл. 16 се правят следните изменения:\n1. Точка 4 се изменя така: \n„4. предоставят обратна информация на подателя на сигнала за предприетите действия в срок не по-дълъг от три месеца след потвърждаването на получаването на сигнала, или ако не е било изпратено потвърждение на сигнализиращото лице, след изтичането на не повече от три месеца, считано от изтичане на срока по т. 1;“.\n2. В т. 5 думата „национален“ се заменя с „централен“.\n§ 11.\n В чл. 17, ал. 2 думата „националния“ се заменя с „централния“.\n§ 12.\n В чл. 18, ал. 4 и 5 навсякъде думата „националния“ се заменя с „централния“.\n§ 13.\n В чл. 19, ал. 2, т. 2 думите „задължените субекти“ се заменят с „компетентните органи“.\n§ 14.\n В чл. 20, ал. 2, изречение второ след думите „получаване на“ се добавя „изрично“.\n§ 15.\n В чл. 21 се правят следните изменения: \n1. В т. 6 думата „репресивни“ се заличава. \n2. В т. 7 думите „чл. 31“ се заменят с„чл. 36, ал. 2“. \n§ 16.\n В чл. 22, ал. 3 накрая се добавя „освен на председателя й“.\n§ 17.\n В чл. 25 се правят следните изменения и допълнения: \n1. В ал. 1, т. 5 буква „а“ се изменя така: \n„а) когато нарушението, за което е подаден сигналът, е очевидно маловажно и не налага предприемането на допълнителни последващи действия; когато по отношение на нарушението предвидените в съответния закон срокове за образуване на административнонаказателно или наказателно производство са изтекли, съответно административнонаказателната или наказателната отговорност е погасена поради изтичане на предвидената в съответния закон давност; приключването не засяга други задължения или приложими процедури във връзка с нарушението, за което е подаден сигнал, нито защитата по този закон по отношение на вътрешното или външното подаване на сигнали;“. \n2. Създава се ал. 3:\n„(3) В случаите по ал. 1, т. 5, букви „а“ и „б“ Комисията изпраща мотивирано решение до сигнализиращото лице.“\n§ 18.\n В чл. 27, ал. 1 накрая се добавя „при спазване на сроковете по този закон“.\n§ 19.\n В чл. 28, ал. 1 след думите „чл. 20“ се добавя „както и всеки друг орган, който е получил сигнал за нарушение по чл. 3“.\n§ 20.\n В чл. 29, ал. 1 думите „задължените субекти“ се заменят с „компетентните органи“.\n§ 21.\n В чл. 31, ал. 1 след думите „сигнализиращите лица“ се добавя „по чл. 5“.\n§ 22.\n В чл. 33 се правят следните изменения и допълнения: \n1. Алинея 2 се изменя така:\n„(2) В случай че бъдат предприети ответни действия срещу лице по чл. 5 във връзка с подадения сигнал, компетентните органи по чл. 20, ал. 1 предприемат коригиращи мерки. Коригиращите мерки се прилагат от тези органи независимо от правомощията им, предвидени в друг закон.“\n2. Създават се ал. 3 – 5:\n„(3) Коригиращите мерки имат за цел да преустановят предприетите ответни действия по ал. 1 до приключване на извършената от компетентните органи по чл. 20, ал. 1 проверка.\n(4) Ответните действия по ал. 1, предприети срещу лице по чл. 5 във връзка с подадения сигнал, са недействителни.\n(5) Лице по чл. 5, срещу което са били предприети ответни действия, може да подадe молба до компетентния орган за възстановяване на положението, в което тo сe е намирало преди предприемането на ответните действия.“\n§ 23.\n В чл. 34 думите „сигнализиращото лице“ се заменят с „лицето по чл. 5“.\n§ 24.\n Създава се чл. 34а:\n„Временни мерки \nЧл. 34а. (1) В случай че е образувано съдебно производство, лицето по чл. 5 може да подаде молба до съда за прекратяване на предприетите ответни действия до постановяване на съдебното решение.\n(2) Когато установи, че предприетите ответни действия срещу лицето по чл. 5 са във връзка с подадения сигнал, съдът постановява ответните действия да бъдат преустановени или отменени и да бъде възстановено предишното положение.\n(3) Определението подлежи на обжалване по съответния процесуален ред.“\n§ 25.\n В чл. 35, ал. 1 се правят следните изменения:\n1. Точка 1 се изменя така: \n„1. изчерпателна, независима, безплатна и достъпна информация и съвети, които се предоставят индивидуално и поверително относно процедурите и мерките за защита по чл. 34а, 36, 37, 38 и 39;“.\n2. В т. 2 думата „репресивни“ се заличава.\n§ 26.\n В чл. 39, ал. 2 думите „както и когато според обстоятелствата е било длъжно да предположи, че информацията е невярна“ се заличават. \n§ 27.\n В чл. 40 се правят следните изменения и допълнения: \n1. В ал. 1 след думата „сигнала“ се добавя „или публичното оповестяване“.\n2. Алинея 2 се изменя така:\n„(2) В случай на съдебен или административноправен процес, в който лице по чл. 5 твърди, че е било обект на ответни действия по чл. 33 и че тези действия са реакция на подаден сигнал или публично оповестяване на информация, лицето, което е предприело увреждащата мярка, следва да докаже, че предприетите ответни действия не са били свързани по никакъв начин с подадения сигнал или публичното оповестяване. Не се смята, че ответното действие е извършено като реакция на подаден от лицето сигнал или публично оповестена информация, когато от преценката на всички обстоятелства може да се направи обоснован извод, че е налице друго правно основание за прилагането на мярката.“\n§ 28.\n Създава се чл. 45а:\n„Чл. 45а. На лице, което не изпълнява наложените коригиращи мерки, се налага глоба, съответно имуществена санкция, в размер от 1000 до 4000 лв., освен ако не подлежи на по-тежко наказание.“ \n§ 29.\n В § 1 от допълнителните разпоредби се правят следните изменения и допълнения:\n1. В т. 4 и 9 думата „репресивни“ се заличава.\n2. В т. 11 думите „сигнализиращото лице“ се заменят с „лице по чл. 5“.\n3. Създават се т. 20 и 21:\n„20. „Коригиращи мерки“ са мерките, които се предприемат от компетентния орган по чл. 20, ал. 1 с цел преустановяване на предприетите ответни действия срещу лицето по чл. 5 във връзка с подадения сигнал или публично оповестена информация.\n21. „Временни мерки‘‘ са мерки, които имат за цел да преустановят предприетите ответни действия срещу лицето по чл. 5 във връзка с подадения сигнал или публично оповестена информация или да възстановят предишното му положение, които се постановяват от съдилищата по време на съдебното производство.“\n§ 30.\n В приложението към закона в част I се правят следните допълнения:\n1. В раздел „Б“ се създава буква „ц“:\n„ц) Регламент (ЕС) 2023/1114 на Европейския парламент и на Съвета от 31 май 2023 г. относно пазарите на криптоактиви и за изменение на регламенти (ЕС) № 1093/2010 и (ЕС) № 1095/2010 и на директиви 2013/36/ЕС и (ЕС) 2019/1937 (ОВ, L 150/40 от 9 юни 2023 г.)“.\n2. В раздел „К“ се създава бувка „г“:\n„г) Регламент (EС) 2022/1925 на Европейския парламент и на Съвета от 14 септември 2022 г. относно достъпни и справедливи пазари в цифровия сектор и за изменение на директиви (EС) 2019/1937 и (ЕС) 2020/1828 (Акт за цифровите пазари) (OВ, L 265/1 от 12 октомври 2022 г.)“.\nЗаконът е приет от 49-ото Народно събрание на 5 октомври 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n7546"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164887",
    "meta": [],
    "text": "УКАЗ № 214\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за филмовата индустрия, приет от 49-ото Народно събрание на 29 ноември 2023 г.\nИздаден в \nСофия на 5 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение на Закона за филмовата индустрия \n(обн., ДВ, бр. 105 от 2003 г.; изм., бр. 28, 94 и 105 от 2005 г., бр. 30, 34 и 80 от 2006 г., бр. 53 и 98 от 2007 г., бр. 42 и 74 от 2009 г., бр. 99 от 2010 г., Решение № 1 на Конституционния съд от 2011 г. – бр. 31 от 2011 г.; изм., бр. 82 от 2012 г., бр. 15 и 68 от 2013 г., бр. 95 от 2016 г., бр. 20, 77, 88 и 98 от 2018 г. и бр. 18 от 2021 г.)\nПараграф единствен.\n В чл. 41 се правят следните изменения:\n1. В ал. 3 навсякъде думата „лица“ се заменя с „деца“.\n2. В ал. 4 думата „лица“ се заменя с „деца“.\n3. В ал. 5 думата „лица“ се заменя с „деца“.\n4. В ал. 6 думата „лица“ се заменя с „деца“.\n5. В ал. 7 думата „лица“ се заменя с „деца“.\n6. В ал. 8 навсякъде думата „лица“ се заменя с „деца“.\nЗаконът е приет от 49-ото Народно събрание на 29 ноември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8556"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165119",
    "meta": [],
    "text": "УКАЗ № 211\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за авторското право и сродните му права, приет от 49-ото Народно събрание на 23 ноември 2023 г.\nИздаден в София на 28 ноември 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за авторското право и сродните му права \n(обн., ДВ, бр. 56 от 1993 г.; изм., бр. 63 от 1994 г., бр. 10 от 1998 г., бр. 28 и 107 от 2000 г., бр. 77 от 2002 г., бр. 28, 43, 74, 99 и 105 от 2005 г., бр. 29, 30 и 73 от 2006 г., бр. 59 от 2007 г., бр. 12 и 32 от 2009 г., бр. 25 от 2011 г., бр. 21 от 2014 г., бр. 14 от 2015 г., бр. 28 и 94 от 2018 г. и бр. 17, 47 и 98 от 2019 г.)\n§ 1. \nВ чл. 3 се правят следните изменения и допълнения:\n1. В ал. 1:\nа) в т. 6 думите „и приложени устройствени планове“ се заличават;\nб) в т. 8 думите „одобрени архитектурни проекти, одобрени проекти по устройствено планиране“ се заменят с „проекти“.\n2. В ал. 2:\nа) в текста преди т. 1 думата „също“ се заменя с „и следните произведения“;\nб) в т. 1 накрая се добавя „включително на произведения с изтекъл срок на времетраене на авторското право“.\n§ 2. \nВ чл. 4 се създава т. 5:\n„5. материали, получени чрез възпроизвеждане на произведения по чл. 3, ал. 1, т. 5 – 10 с изтекъл срок на времетраене на авторското право.“\n§ 3. \nВ чл. 18, ал. 2 се правят следните изменения:\n1. В т. 4 думите „по безжичен път“ се заличават.\n2. В т. 5 думите „по кабел“ се заличават.\n3. Точка 10 се изменя така:\n„10. предлагането на електронен достъп до произведението или до част от него;“.\n§ 4. \nВ чл. 19 думите „право на възнаграждение“ се заменят с „право на справедливо и съразмерно възнаграждение“.\n§ 5. \nЧлен 21 се изменя така:\n„Разрешено излъчване, предаване и препредаване на произведения\nЧл. 21. (1) Разрешението за излъчване на произведението включва и разрешение за предаването му по всяка друга електронна съобщителна мрежа, когато то се извършва от същата организация, едновременно с излъчването, изцяло и в непроменен вид и не излиза извън територията, за която е отстъпено правото на излъчване.\n(2) Когато радио- или телевизионна организация доставя чрез пряко въвеждане своите сигнали – носители на програми на разпространител на сигнали, без самата тя да доставя едновременно сигналите – носители на програми, пряко на публиката и разпространителят на сигнали доставя на публиката тези сигнали, е налице едно единно действие по предаване, за което както радио- или телевизионната организация, така и разпространителят на сигнали трябва да получат отделни разрешения – всеки за своя конкретен принос. \n(3) Разрешение за препредаване на произведение, както и разрешението по ал. 2 за участието на разпространителя на сигнали в единното действие по предаването му чрез пряко въвеждане, се предоставя само чрез организация за колективно управление на права.\n(4) Разпоредбата на ал. 3 не се прилага за правата за разрешаване на препредаване и за разрешението по ал. 2 за участието на разпространителя на сигнали в единното действие по предаване чрез пряко въвеждане, упражнявани от радио- или телевизионни организации по отношение на собствените им излъчвания или предавания, независимо дали въпросните права им принадлежат, или са им били отстъпени от други правоносители.\n(5) Когато автор е отстъпил правото за разрешаване на препредаване за свое произведение на продуцент на звукозапис или на филм, или на друго аудио-визуално произведение, предприятието, което препредава, дължи на автора на това произведение възнаграждение за препредаване, отделно от всяко друго. Всеки отказ от такова възнаграждение от страна на автора е недействителен. Тази алинея се прилага съответно и по отношение на разпространителя на сигнали. \n(6) В случаите по ал. 4 и 5 авторските възнаграждения, дължими от предприятието, което препредава, съответно от разпространителя на сигнали, се събират само чрез организации за колективно управление на съответните категории авторски права. Размерът и начинът на плащането му се определят по споразумение между тези организации и задължените предприятия. \n(7) Когато не се постигне споразумение относно даване на разрешение по този член, спорът между страните може да се разреши чрез медиация съгласно чл. 94ю и 94я.“\n§ 6. \nСъздава се чл. 21а:\n„Възнаграждение при използване на произведение чрез спомагателна онлайн услуга\nЧл. 21а. При определянето на размера на дължимото възнаграждение за разрешение за използване на произведение чрез спомагателна онлайн услуга, за която се прилага правилото по чл. 101б, се вземат предвид всички аспекти на спомагателната онлайн услуга, включително характеристиките на услугата, времето, през което програмата, предоставяна чрез тази услуга, е на разположение онлайн, аудиторията и предоставените езикови версии. Това правило не изключва определянето на размера на възнаграждението въз основа на съответните приходи на радио- или телевизионната организация.“\n§ 7. \nВ чл. 22, ал. 1 в изречения първо и второ думите „по безжичен път“ се заличават.\n§ 8. \nВ дял първи, глава четвърта в раздел ІІ се създава чл. 22б:\n„Използване от доставчици на онлайн услуги за споделяне на съдържание\nЧл. 22б. (1) Предлагането на електронен достъп до произведения, качени от потребителите на онлайн услуга за споделяне на съдържание, се извършва от доставчика на услугата, за което той трябва да получи разрешение от носителите на права.\n(2) Разрешението по ал. 1 обхваща и:\n1. действията по възпроизвеждане на произведението, в рамките на онлайн услугата за споделяне на съдържание, за целите на предлагането на електронен достъп;\n2. действията в рамките на полученото разрешение, извършвани от потребителите на онлайн услугата за споделяне на съдържание, ако те действат с нетърговска цел или не генерират значителни приходи.\n(3) Независимо от предвиденото в предходните алинеи, ако потребителят на онлайн услугата за споделяне на съдържание има право да предлага електронен достъп до качените от него произведения, то обхваща и попадащите в рамките му действия на доставчика на онлайн услугата за споделяне на съдържание. \n(4) Член 16, ал. 1 от Закона за електронната търговия не се прилага за действията по този член на доставчик на онлайн услуга за споделяне на съдържание. Това изключване не се отнася за действия на доставчиците на oнлайн услуги за споделяне на съдържание за цели, които попадат извън обхвата на този член.\n(5) За предлагането на електронен достъп по този член без необходимото разрешение отговорност носи доставчикът на онлайн услугата за споделяне на съдържание, освен ако докаже, че едновременно е:\n1. положил всички възможни усилия за получаване на разрешение;\n2. положил всички възможни усилия в съответствие с високите секторни стандарти за дължима професионална грижа, за да гарантира, че конкретните произведения, за които носителите на права са му предоставили съответната и необходима информация, не са налични в онлайн услугата за споделяне на съдържание;\n3. действал без забавяне, след като е получил достатъчно обосновано уведомление от страна на носителите на права, за да преустанови достъпа до или да премахне от уебсайтовете си произведенията, за които е постъпило уведомлението, и е положил всички възможни усилия за предотвратяване на бъдещото им качване в съответствие с т. 2.\n(6) При преценка за наличието на условията за освобождаване от отговорност по ал. 5 се спазва принципът на пропорционалност, като се вземат предвид и следните елементи:\n1. видът, аудиторията и обемът на услугата, както и видовете произведения, качени от потребителите на услугата;\n2. наличието на подходящи и ефективни средства и тяхната цена за доставчиците на услуги.\n(7) Действително новосъздаден доставчик на онлайн услуги за споделяне на съдържание носи отговорност за предлагането на електронен достъп по този член без необходимото разрешение, освен ако докаже, че едновременно е:\n1. положил всички възможни усилия за получаване на разрешение;\n2. действал без забавяне, след като е получил достатъчно обосновано уведомление от носителите на права, за да преустанови достъпа до произведенията, за които е постъпило уведомлението, или за да свали тези произведения от своите уебсайтове.\n(8) Когато средният месечен брой на отделните посетители на доставчик на услуги по ал. 7 надвишава 5 000 000 посетители, изчислени въз основа на предходната календарна година, за да се освободи от отговорност, той трябва да докаже и че е положил всички възможни усилия за предотвратяване на бъдещо качване на произведенията, за които са постъпили уведомления, и носителите на права са предоставили съответна и необходима информация.\n(9) Доставчиците на онлайн услуги за споделяне на съдържание предоставят на носителите на права по тяхно искане подходяща информация относно функционирането на техните практики във връзка с действията по ал. 5, 7 и 8. Когато е дадено разрешение по ал. 1, доставчиците на онлайн услуги за споделяне на съдържание предоставят на носителите на права информация относно използването на произведенията, за което е дадено разрешение.\n(10) Разпоредбите на този член не засягат и не ограничават прилагането на глава пета, както и на други основания за използване без разрешение, предвидени в закон. Прилагането на този член не води до предотвратяване на наличието на произведения, качвани от потребители, които не нарушават авторското право и сродните му права, включително в случаите, в които е допустимо свободно използване и доставчикът на онлайн услуги за споделяне на съдържание няма право да блокира или да премахва такова съдържание на основание на този член. Доставчикът на онлайн услуги за споделяне на съдържание включва в общите си условия информация за възможностите за допустимо свободно използване на произведения в съответствие с действащото законодателство.\n(11) Доставчикът на онлайн услуга за споделяне на съдържание включва в общите си условия и осигурява прилагането на бързи и ефективни процедури за подаване на жалби от потребителите на услугата му и за разрешаване на спорове, свързани с преустановяване на достъпа до или премахването на произведения, качени от тях. Общите условия съдържат и информация за адрес и електронен адрес за подаване на жалба, срок за разглеждане на жалбата и за връщане на отговор по същия начин, по който е постъпила жалбата. Отказът да се уважи жалбата се мотивира.\n(12) Когато носители на права поискат да бъде преустановен достъпът до техни конкретни произведения или тези произведения да бъдат премахнати, те трябва надлежно да обосноват искането си.\n(13) Жалбите, подадени по реда на ал. 11, се разглеждат без ненужно забавяне, а решенията за преустановяване на достъпа до или за отстраняване на каченото съдържание подлежат на човешка преценка.\n(14) Когато не се постигне споразумение по реда на ал. 11, страните може да разрешат спора чрез медиация съгласно чл. 94ю и 94я.\n(15) Независимо от механизмите за защита по ал. 11 и процедурата по медиация по ал. 14, когато във връзка със спорове по този член потребителите се позовават на разрешение или на допустимо свободно използване, всяка от страните може да отнесе спора до компетентния съд.\n(16) Не се считат за доставчици на онлайн услуги за споделяне на съдържание по смисъла на този член доставчици като:\n1. онлайн енциклопедии с нетърговска цел;\n2. образователни и научни хранилища с нетърговска цел;\n3. платформи за разработване и споделяне на софтуер с отворен код;\n4. доставчици на електронни съобщителни услуги;\n5. платформи за онлайн търговия;\n6. доставчици на услуги „в облак“ между предприятия;\n7. доставчици на услуги „в облак“, които позволяват на ползвателите да качват съдържание за собствена употреба.\n(17) Разпоредбите на този член не засягат и не ограничават прилагането на чл. 17 от Закона за електронната търговия.\n(18) Прилагането на този член не трябва да води до идентифициране на отделни потребители. Предоставените лични данни се обработват в съответствие с изискванията за тяхната защита.\n(19) Доставчик на онлайн услуга за споделяне на съдържание е положил всички възможни усилия за получаване на разрешение по ал. 1, ако е започнал преговори с организациите за колективно управление на права по глава единадесет „и“ или с други правоносители, като се отчитат видът и обемът на съдържанието, което преобладава в услугата на съответния доставчик. Доставчик на онлайн услуга за споделяне на съдържание е положил всички възможни усилия и в случаите, когато надлежно е установил, че такова разрешение не е необходимо, включително защото правото за използване се притежава или е било предоставено на потребителя или на доставчика на онлайн услуга за споделяне на съдържание, или е въз основа на законно право на свободно използване.\n(20) Разпоредбите на този член не се отнасят до компютърните програми.“\n§ 9. \nВ чл. 23 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Всяка договореност, която възпрепятства или ограничава правото на свободно използване, е нищожна, освен ако в закона не е предвидено друго.“\n§ 10.\n В чл. 24, ал. 1 се правят следните изменения и допълнения:\n1. В т. 2 думите „при критика“ се заменят със „за цели като критика“.\n2. Създават се т. 2а и 2б:\n„2а. използването за целите на карикатурата или пародията, както и за целите на подражаване на характера или стила на друго произведение;\n2б. случайното включване на произведение в друг материал;“.\n3. В т. 3 думите „използването на части от публикувани произведения“ се заменят с „използването с нетърговска цел на части от разгласени произведения“.\n4. В т. 5 думите „възпроизвеждането от средствата за масово осведомяване“ се заменят с „възпроизвеждането, излъчването, предаването и предлагането на електронен достъп от средствата за масово осведомяване“.\n5. Точка 6 се изменя така:\n„6. използването на произведения от средствата за масово осведомяване във връзка със съобщаването на актуално събитие, в ограничен обем, оправдан от целите на информацията, при посочване на източника и името на автора, освен ако това е невъзможно;“.\n6. В т. 7 думите „излъчването им по безжичен път или предаването им чрез кабел или друго техническо средство“ се заменят с „излъчването или предаването им“.\n7. В т. 8 думата „публикувани“ се заменя с „разгласени“.\n8. В т. 9 думите „вече публикувани“ се заменят с „разгласени“.\n§ 11.\n В чл. 25а ал. 2 се изменя така:\n„(2) Ползватели, които искат да се възползват от разпоредбите на чл. 24, ал. 1, т. 3, 6, 9, 10, 12 и 13, чл. 25, ал. 1, чл. 26а и 26б, чл. 26е, 26ж, 26з и 26и, за произведения, които имат законно право да използват, но са възпрепятствани от технически средства за защита, могат да поискат от носителя на правото да им осигури съответния достъп в оправдана от целта степен. Изречение първо не се прилага в случаите, когато произведения са станали по договорен път достъпни за неограничен брой лица по начин, позволяващ този достъп да бъде осъществен от място и по време, индивидуално избрани от всеки от тях.“\n§ 12.\n В чл. 26б се правят следните изменения и допълнения:\n1. В ал. 1:\nа) в текста преди т. 1 след думите „чл. 23“ се добавя „ал. 1“; \nб) в т. 6 думата „преизлъчването“ се заменя с „препредаването“;\nв) създава се т. 8:\n„8. чрез действия по чл. 90д, ал. 1.“\n2. В ал. 4 се създава т. 6:\n„6. член 90д, ал. 1.“\n§ 13.\n В дял първи, глава пета се създава раздел IIІ с чл. 26е – 26л:\n„Раздел IIІ\nОсобени разпоредби за някои видове използване по цифров път на произведения и други обекти на закрила\nАвтоматизиран анализ на текст и информация\nЧл. 26е. (1) Без съгласието на носителя на правото и без заплащане на възнаграждение при автоматизиран анализ на текст и информация по реда на този член е допустимо използването на произведения и други обекти на закрила от лице, което разполага с правомерен достъп до тях. \n(2) Използването по ал. 1 се извършва по цифров път или в цифрова форма само чрез следните действия, доколкото те са необходими за целите на възпроизвеждането или извличането при автоматизиран анализ на текст и информация:\n1. възпроизвеждане на произведения или на части от тях;\n2. възпроизвеждане, превеждане, преработване на компютърни програми или внасяне на други изменения в тях;\n3. възпроизвеждане, извличане или повторно използване по смисъла на чл. 93в на бази данни или на части от тях.\n(3) Лицата по ал. 1 имат право да съхраняват резултатите от действията по ал. 2, докато това е необходимо за целите на автоматизирания анализ на текст и информация. \n(4) Носителите на права може да забранят използването на произведения, други обекти на закрила или части от тях при условията на ал. 1 и 2. В случаите на обекти, до които е предоставен електронен достъп, забраната има действие само ако е установена с технически средства, разпознаваеми от софтуера, извършващ автоматизиран анализ.\nАвтоматизиран анализ на текст и информация за научни цели\nЧл. 26ж. (1) Без съгласието на носителя на правото и без заплащане на възнаграждение при автоматизиран анализ на текст и информация по реда на този член е допустимо използване на произведения и други обекти на закрила от лице, което разполага с правомерен достъп до тях, за провеждането на научни изследвания.\n(2) Използването по ал. 1 се извършва по цифров път или в цифрова форма само чрез следните действия, доколкото те са необходими за целите на възпроизвеждането или извличането при автоматизиран анализ на текст и информация:\n1. възпроизвеждане на произведения или на части от тях;\n2. възпроизвеждане, извличане или повторно използване по смисъла на чл. 93в на бази данни или на части от тях.\n(3) Разпоредбите на ал. 1 и 2 се отнасят за следните лица:\n1. университети и техните библиотеки;\n2. научни и изследователски институти, както и болници, които провеждат научни изследвания;\n3. общодостъпни библиотеки, музеи и архивни учреждения;\n4. институции, съхраняващи филмово или звукозаписно наследство съгласно Закона за националния архивен фонд;\n5. организации, чиято основна дейност е извършването на научни изследвания или провеждането на образователни дейности, включващи научни изследвания, както и обединения, включващи такива организации, при условие че тези организации или техните обединения: \nа) извършват дейност с нестопанска цел в обществена полза, или\nб) реинвестират всички печалби от дейността си в провежданите от тях научни изследвания, или\nв) действат в обществен интерес, признат от държава членка, включително ако са финансирани с публични средства или чрез публично-частни партньорства.\n(4) Разпоредбите на ал. 1 и 2 не се отнасят до организации и техни обединения, върху които търговец упражнява контрол по смисъла на Търговския закон или друго решаващо влияние и има възможност да се ползва с привилегирован достъп до резултатите от научните изследвания.\n(5) Лицата по ал. 3 имат право да съхраняват резултатите от действията по ал. 2, както и да предоставят на трети лица достъп до тях за целите и за периода на провеждане на научното изследване, неговите проверка и оценка.\n(6) Лицата по ал. 3 са длъжни да използват подходящи технически средства за защита на информацията, съхранявана от тях при условията на ал. 5.\n(7) Разпоредбите на този член не засягат прилагането на чл. 26е и не се ограничават от него.\n(8) Разпоредбите на този член не се отнасят до компютърните програми.\nСвободно използване в рамките на цифрови и трансгранични преподавателски дейности\nЧл. 26з. (1) Без съгласието на носителя на правото и без заплащане на възнаграждение е допустимо използването на произведения и други обекти на закрила по цифров път или в цифрова форма по реда на този член от образователни институции за илюстриране при обучение в обем, оправдан за постигане на неговата нетърговска цел, при условие че използването се осъществява:\n1. под контрола и отговорността на образователната институция – в нейните помещения, в помещения на трети лица или посредством сигурна електронна среда, достъпна единствено за съответните обучители и обучавани, независимо дали те се намират в същата или в друга държава, и\n2. при посочване на източника и името на правоносителя, освен ако това е невъзможно.\n(2) Използването по този член на произведения или на части от тях се извършва чрез възпроизвеждане, излъчване, предаване, препредаване или предлагане на електронен достъп.\n(3) Използването по този член на компютърни програми се извършва чрез възпроизвеждане, разпространение, превеждане, преработване или внасяне на други изменения в тях.\n(4) Използването по този член на бази данни или части от тях се извършва чрез:\n1. възпроизвеждане, публично представяне, излъчване, предаване, препредаване или предоставяне на електронен достъп;\n2. превеждане на друг език, преработка или синхронизация;\n3. възпроизвеждане, публично представяне, излъчване, предаване, препредаване или предлагане на електронен достъп, както и разпространение на резултатите от действията по т. 2;\n4. извличане или повторно използване по смисъла на чл. 93в.\n(5) Използването по ал. 1 чрез извършване на действията по ал. 2 – 4 е допустимо само доколкото тези действия са необходими за целите на илюстрирането при обучение.\n(6) Разпоредбите на този член се отнасят за следните образователни институции:\n1. институции в системата на предучилищното и училищното образование;\n2. институции, вписани в регистрите, поддържани по реда на Закона за професионалното образование и обучение;\n3. висши училища, създадени в съответствие със Закона за висшето образование. \n(7) Разпоредбите на този член не се отнасят за нотни материали, музикални партитури, както и за произведения и други обекти на закрила, предназначени предимно за използване при обучение, ако ползвателят може да се снабди с необходимото разрешение след полагане на разумни усилия.\nСвободно използване за опазване на културното наследство\nЧл. 26и. (1) Без съгласието на носителя на правото и без заплащане на възнаграждение е допустимо използването на произведения и други обекти на закрила от или под контрола и отговорността на общодостъпни библиотеки, учебни или други образователни заведения, музеи, архивни учреждения и институции, съхраняващи филмово или звукозаписно наследство съгласно Закона за националния архивен фонд.\n(2) Използването по ал. 1 се извършва по цифров път или в цифрова форма, доколкото е необходимо за опазването и съхранението на обекти на закрила от постоянния архивен фонд или намиращи се постоянно в колекциите на съответната организация, ако не служи за търговски цели и се осъществява чрез следните действия:\n1. възпроизвеждане на произведения или на части от тях;\n2. възпроизвеждане, извличане или повторно използване по смисъла на чл. 93в на бази данни или на части от тях. \nПрилагане по аналогия. Особени правила относно техническите средства за защита\nЧл. 26к. (1) Разпоредбите на чл. 23 и на чл. 25а се прилагат съответно относно свободното ползване по този раздел.\n(2) Когато ползвател по чл. 26ж е поискал от носителя на правото да му осигури достъп до обекта на закрила при условията и по реда на чл. 25а, ал. 2, носителят на правото е длъжен да осигури необходимия достъп в срок до 72 часа от постъпване на искането.\n(3) Носителите на права използват технически средства за защита на мрежите и базите данни, които са пропорционални на рисковете за тяхната цялост и сигурност и не възпрепятстват упражняването на правата по чл. 26ж.\n(4) Организациите за колективно управление на права и представителните организации на лицата по чл. 26ж, ал. 3 съгласуват помежду си най-добри практики по отношение на изпълнение на задълженията и прилагане на мерките по ал. 3 и по чл. 26ж, ал. 6. \nИзбягване на колизия\nЧл. 26л. (1) Разпоредбите на чл. 26е – 26и не засягат прилагането на чл. 24 и не се ограничават от него.\n(2) Всяка договореност, която възпрепятства или ограничава правото на свободно използване по чл. 26ж – 26и, е нищожна.“\n§ 14.\n Член 34 се изменя така:\n„Използване на произведение след изтичане на срока на времетраене\nЧл. 34. След изтичане на срока на времетраене на авторското право произведенията може да бъдат използвани свободно, при условие че не се нарушават права по чл. 15, ал. 1, т. 4 и 5, които продължават безсрочно. Органът по чл. 33 следи за спазването на тези права и по изключение може да разреши промени в произведението.“\n§ 15.\n В чл. 34а се правят следните изменения:\n1. В заглавието думата „непубликувани“ се заменя с „неразгласени“.\n2. В изречение първо думата „публикувано“ се заменя с „разгласено“.\n§ 16.\n Заглавието на чл. 34б се изменя така: „Закрила на неразгласени произведения от неизвестни автори“.\n§ 17.\n В чл. 36, ал. 1 думата „възнаграждение“ се заменя със „справедливо и съразмерно възнаграждение“ и се създава изречение второ: „Когато за създаването на произведението е договорено отделно възнаграждение за положен от автора труд, размерът му се посочва изрично.“\n§ 18.\n В чл. 37 ал. 2 се отменя.\n§ 19.\n В чл. 38 се правят следните изменения и допълнения: \n1. Алинея 2 се изменя така:\n„(2) Когато първоначално договореното възнаграждение се окаже явно несъразмерно на приходите, получени от използването на произведението, авторът може да иска увеличение на възнаграждението или да претендира допълнително възнаграждение от страната, с която е сключен договорът за използване, или от нейни правоприемници. Ако не се постигне съгласие между страните, авторът може да започне процедура по медиация по чл. 94ю и 94я, както и да предяви иск по съдебен ред, независимо дали е провеждана процедура по медиация.“\n2. Създават се ал. 3 – 7:\n„(3) При преценка дали възнаграждението е несъразмерно ниско се вземат предвид всички последващи и съответни приходи от използването на произведението, включително продажбата на рекламни стоки, когато е приложимо, както и специфичните обстоятелства във всеки конкретен случай, включително приносът на автора, пазарните практики и особеностите на съответния сектор.\n(4) Разпоредбата на ал. 2 не се прилага по отношение на споразумения, сключени от организации за колективно управление на права и независими дружества за управление на права.\n(5) Когато има действащо споразумение за браншово колективно договаряне, предвиждащо съпоставим механизъм за предявяване на претенции от страна на автора за подходящо, допълнително и справедливо възнаграждение, когато първоначално договореното възнаграждение се окаже несъразмерно ниско, това споразумение също се взема предвид при прилагането на разпоредбите на ал. 2 и 3.\n(6) Всяка договореност, която възпрепятства или ограничава предвиденото в този член, е недействителна по отношение на авторите.\n(7) Разпоредбите на този член не се отнасят до авторите на компютърни програми.“\n§ 20.\n В чл. 39 се правят следните изменения и допълнения:\n1. В ал. 1 думата „предаването“ се заменя с „предоставянето“.\n2. Алинея 2 се изменя така:\n„(2) Авторът може да отмени изключителния характер на правото на използване, вместо да развали договора, съгласно предвиденото в ал. 1. В този случай договорът занапред продължава действието си като договор за неизключително право на използване, като запазва останалите си условия.“ \n3. Създават се ал. 3 – 5:\n„(3) Когато произведението има повече от един автор, правото по ал. 1 или 2 се упражнява по реда на чл. 8, ал. 2.\n(4) Алинеи 1 и 2 не се прилагат за:\n1. договори за произведения на архитектурата и за компютърни програми;\n2. договори по чл. 41 и 42 и за договори, в които ползвателят действа като краен потребител;\n3. случаи, в които правата не се упражняват главно поради обстоятелства, за които е разумно да се очаква, че ще бъдат отстранени от автора;\n4. случаи, в които поради естеството на отстъпеното право то няма как да бъде отстъпено на нов ползвател.\n(5) След изтичането на предвидения в ал. 1 срок, за да развали договора или да отмени изключителния характер на правото на използване, авторът е длъжен първо да уведоми ползвателя и да определи подходящ срок, в рамките на който ползвателят е длъжен да започне използването на произведението. Ако използването не е започнало в указания срок, авторът може да развали договора или да отмени изключителния характер на правото на използване.“\n§ 21.\n В дял първи, глава седма в раздел І се създава чл. 39а:\n„Прозрачност и отчетност\nЧл. 39а. (1) Ползвател, на когото автор е отстъпил право да използва създадено от него произведение, е длъжен най-малко веднъж годишно, в срока на използването да предоставя на съответния автор актуална, разбираема, относима и изчерпателна информация за: всяко използване на произведението, включително за начините на използване, за всички реализирани приходи от използването, включително от имащата пряко отношение към използването на произведението продажба на рекламни стоки, както и за дължимото възнаграждение. Информацията може да се предоставя по електронен път, освен ако в договора с ползвателя не е уговорено друго.\n(2) Когато ползвателят е отстъпил правото на използване на трето лице и в случай че първоначалният ползвател не разполага с цялата необходима информация по ал. 1, авторът има право да изиска от третото лице допълнителна информация, относима към периода на използването. Първоначалният ползвател е длъжен да предостави на автора информация за третото лице, включваща имена и данни за контакт.\n(3) Всяко искане за допълнителна информация по ал. 2 до третото лице се отправя чрез първоначалния ползвател, освен ако той не оказва съдействие или по друга причина това е обективно невъзможно.\n(4) Когато произтичащата от задължението по ал. 1 административна тежест е несъразмерна с оглед на получените приходи от използването на произведението, задължението се ограничава до видовете и нивото на информация, които може разумно да се очакват според случая.\n(5) Задължението по ал. 1 не се прилага, когато приносът на автора е незначителен спрямо цялостното произведение, освен ако информацията е необходима на автора, за да упражни правата, предвидени в чл. 38, ал. 2. Приносът на автора е значителен, когато авторът е имал пряко въздействие върху цялостния успех на произведението или приносът му не е могъл да бъде заменен от този на друг автор, без да се засегне цялостният успех на произведението.\n(6) Задължението по ал. 1 не се прилага по отношение на споразумения, сключени от организации за колективно управление на права и независими дружества за управление на права, за които е приложим чл. 94с\n1\n.\n(7) Всяка договореност, която възпрепятства или ограничава предвиденото в този член, е недействителна по отношение на автора.\n(8) Разпоредбите на този член не се отнасят до авторите на компютърни програми. За компютърните програми се прилагат разпоредбите на чл. 70 и 71.\n(9) Лицата, получаващи информация по този член, носят отговорност за нейното обработване, използване и опазване в съответствие с предвидените в действащото право задължения за защита на личните данни и търговската тайна.“\n§ 22.\n В чл. 41, ал. 3 се създава изречение трето: „В тези случаи се прилага чл. 38, ал. 3, 6 и 7.“\n§ 23.\n В чл. 44 се създава изречение второ: „В този случай чл. 42 не се прилага.“\n§ 24.\n В чл. 54, ал. 3 в изречение първо думите „излъчвано по безжичен път или предавано или препредавано по кабел“ се заменят с „излъчвано, предавано или препредавано“.\n§ 25.\n В дял първи, глава седма, раздел ІІ се създава чл. 54а:\n„Договор с автор на превод\nЧл. 54a. Разпоредбите на този раздел се прилагат съответно и за договор с автор на превод на литературно произведение.“\n§ 26.\n В чл. 57 се правят следните изменения:\n1. Заглавието се изменя така: „Договори за използване чрез електронни съобщителни мрежи“.\n2. В изречение първо думите „за излъчване по безжичен път или за предаване и препредаване по кабел“ се заменят със „за излъчване, предаване или препредаване“.\n§ 27.\n В чл. 58 се правят следните изменения: \n1. Заглавието се изменя така: „Договори за публично изпълнение, за излъчване, за предаване, за препредаване и за предлагане на електронен достъп“.\n2. В ал. 1 изречение първо се изменя така: „Авторът на музикално, литературно или аудио-визуално произведение, което е разгласено, дава предварително и писмено съгласие за публично изпълнение на живо или чрез запис, за излъчване, за предаване, за препредаване и за предлагане на електронен достъп до произведение или до част от него.“\n3. Алинея 4 се изменя така:\n„(4) При публично изпълнение на произведения по време на концерти ползвателят в тридневен срок преди изпълнението предоставя на лицата, от които е получил съгласието по ал. 1, предварителен списък с произведенията, които ще се изпълняват по време на концерта, и техните автори, а след публичното изпълнение – точен отчет с изпълнените произведения и техните автори, както и точен отчет за прихода от концерта.“\n§ 28.\n В дял първи, глава седма заглавието на раздел IV се изменя така: „Договор за публикация в пресата или в друго периодично издание“.\n§ 29.\n Член 59 се изменя така:\n„Право на използване на поръчано произведение\nЧл. 59. (1) Авторът на поръчано произведение няма право без съгласие на издателя да предлага същото произведение или части от него за публикуване или възпроизвеждане, както и за излъчване, предаване или предлагане на електронен достъп преди разгласяването му от издателя.\n(2) Ако не е уговорено друго, ограниченията по ал. 1 не се прилагат, когато са изтекли петнадесет дни – за вестниците и новинарските сайтове в интернет, и три месеца – за списанията, от датата на предоставянето на ръкописа и издателят не го е разгласил или не е уведомил в тези срокове автора, че ще разгласи произведението, с посочване на датата, на която ще бъде разгласено.“\n§ 30.\n В чл. 60 се правят следните изменения и допълнения:\n1. Досегашният текст става ал. 1 и в нея думите „вече публикувано в периодично издание произведение след датата на публикацията“ се заменят с „вече разгласено произведение след датата на разгласяване“.\n2. Създават се ал. 2 – 4:\n„(2) Авторът на произведение на научната литература, създадено по повод изследване, финансирано изцяло или частично с публични средства, запазва правото да разгласи това произведение или части от него в образователни или научни хранилища с нетърговска цел след приемането му за публикуване от издател, като се задължава при това да упомене издателя.\n(3) Всяка договореност, която възпрепятства или ограничава предвиденото в ал. 2, е нищожна.\n(4) Издател не може да налага ограничения за публикуване на произведение на научната литература единствено с основанието, че вече е било публикувано в образователно или научно хранилище с нетърговска цел.“\n§ 31.\n В чл. 61 се правят следните изменения:\n1. В заглавието думата „публикуване“ се заменя с „публикация“.\n2. Думите „Издателите на периодичните издания“ се заменят с „Издателите на преса и други периодични издания“ и думата „публикуване“ се заменя с „публикация“.\n§ 32.\n В чл. 63 ал. 1 се изменя така:\n„(1) Авторите по чл. 62 сключват с продуцента писмени договори, с които, ако не е уговорено друго или този закон не предвижда друго, се смята, че му отстъпват както за страната, така и за чужбина изключителното право за размножаване на произведението, публичното му изпълнение, излъчването, предаването и препредаването му, възпроизвеждането му върху видеоносители и тяхното разпространение, предлагането на електронен достъп до него или до част от него, както и правото да разрешава превода, дублирането и субтитрирането на текста.“\n§ 33.\n В чл. 64 думите „правото да излъчва произведението по безжичен път или да го предава и препредава чрез електронна съобщителна мрежа и осигуряване на достъп по електронен път“ се заменят с „правото да излъчва, предава и препредава произведението и да предлага електронен достъп до него“.\n§ 34.\n В чл. 65 се правят следните изменения:\n1. В ал. 1, изречение първо думите „справедливо възнаграждение“ се заменят със „справедливо и съразмерно възнаграждение“.\n2. В ал. 3 думата „прожектира“ се заменя с „изпълнява“.\n3. Алинея 7 се изменя така:\n„(7) Когато използването се изразява в препредаване на произведението, се прилагат разпоредбите на чл. 21, ал. 3 – 6.“\n§ 35.\n Член 66 се отменя.\n§ 36.\n В чл. 71г, ал. 6 думите „Службата за хармонизация във вътрешния пазар“ се заменят със „Службата на Европейския съюз за интелектуалната собственост“.\n§ 37.\n В дял първи, глава седма се създава раздел IX с чл. 71и – 71о:\n„Раздел IX\nОсобени правила при използването на произведения и други обекти на закрила извън търговско обращение\nПредмет\nЧл. 71и. (1) Произведение или друг обект на закрила е извън търговско обращение (обект извън търговско обращение), когато след полагане на разумни усилия добросъвестно може да се предположи, че произведението или обектът в своята цялост не се предлага на публиката чрез обичайните за него търговски канали на същия език и в първоначалната му форма.\n(2) Министърът на културата или оправомощен от него заместник-министър след консултации с правоносителите, регистрираните организации за колективно управление на права и лицата по чл. 26ж, ал. 3, т. 3 и 4 определя със заповед допълнителни критерии за преценка за наличието на обект извън търговско обращение за отделни видове обекти на закрила. Заповедта по изречение първо се публикува на интернет страницата на Министерството на културата на български и на английски език.\n(3) Организация, вписана в регистъра по чл. 94г, ал. 2, т. 1, която представлява значителен брой носители на права въз основа на членство или на споразумения за взаимно представителство, се счита за представителна организация за колективно управление на права на територията на Република България за целите на този раздел. Представителността се отнася за управлението на вписаните в регистъра категории права, видове права, произведения и други обекти на закрила. Искането за регистрация като представителна организация за колективно управление на права се заявява и разглежда по реда на чл. 94б – 94д, които се прилагат съответно.\n(4) Когато в регистъра по чл. 94г, ал. 2, т. 1 е вписана повече от една представителна организация за управление на определена категория права, вид права и обекти на закрила, ползвателят се освобождава от отговорност при условията на чл. 94р\n1\n, ал. 5, а представителните организации уреждат помежду си отношенията по повод на разрешеното използване в съответствие с чл. 94в във връзка с чл. 94м\n1 \n– чл. 94о.\nОтстъпване на права за използване на обекти извън търговско обращение\nЧл. 71к. (1) Представителните организации за колективно управление на права по чл. 71и, ал. 3 отстъпват с договор на лица по чл. 26ж, ал. 3, т. 3 и 4, установени в Република България, неизключителни права за използване на територията на Европейския съюз с нетърговска цел на обекти извън търговско обращение от постоянния архивен фонд или постоянната колекция на тези лица. Член 94р\n1\n се прилага съответно.\n(2) С договорите по ал. 1 се отстъпват права за използване чрез възпроизвеждане, разпространение, излъчване, предаване, препредаване или предлагане на електронен достъп.\n(3) Носителят на права може да оттегли занапред отстъпените при условията на ал. 1 неизключителни права по всяко време с писмено предизвестие от 6 месеца.\n(4) Разпоредбите на този член не ограничават упражняването на правото на свободно използване на произведения, други обекти на закрила или части от тях в съответствие с предвиденото в този закон.\nИзползване на обекти извън търговско обращение\nЧл. 71л. (1) Лицата по чл. 26ж, ал. 3, т. 3 и 4 може при посочване на правоносителя, освен когато това е невъзможно, да предлагат чрез уебсайтове с нетърговска цел електронен достъп до обекти извън търговско обрaщение от постоянните им архиви и колекции, за управлението на които не е регистрирана представителна организация за колективно управление на права.\n(2) При упражняване на правото по ал. 1 оправомощените лица може да извършват и действията по чл. 18, ал. 2, т. 1, 3, 5, 6 и 7, чл. 70, чл. 71, чл. 90д, чл. 93в, ал. 1 и чл. 93е, ал. 1 според естеството на обекта на закрила и доколкото е необходимо за неговите цели.\n(3) Носителят на правото може да изключи занапред прилагането на ал. 1 по отношение на съответния обект на закрила по всяко време с писмено предизвестие от 6 месеца.\n(4) Използването на обекти извън търговско обращение при условията на ал. 1 и 2 се приема за извършено на територията на Република България, когато упражняващото правото лице е установено в Република България.\n(5) Разпоредбите на този член не ограничават упражняването на правото на свободно използване на произведения, други обекти на закрила или части от тях в съответствие с предвиденото в този закон.\nПроучване\nЧл. 71м. (1) Лицата по чл. 26ж, ал. 3, т. 3 и 4 извършват проучване в съответствие с чл. 71и, ал. 1 дали произведенията или другите обекти на закрила, за които възнамеряват да получат разрешение за ползване при условията на чл. 71к, съответно до които възнамеряват да предлагат електронен достъп при условията на чл. 71л, са извън търговско обращение.\n(2) Лицата по чл. 26ж, ал. 3, т. 3 и 4 поддържат документация за проведеното проучване и за резултатите от него.\n(3) В хода на проучването по ал. 1 лицата по чл. 26ж, ал. 3, т. 3 и 4 може да провеждат консултации с министъра на културата и с регистрираните организации за колективно управление на права за съответните категории права, видове права, произведения и други обекти на закрила.\nОповестяване на информация за обектите извън търговско обращение\nЧл. 71н. (1) Организациите за колективно управление на права, съответно лицата по чл. 26ж, ал. 3, т. 3 и 4, изпращат на министъра на културата най-малко 6 месеца предварително следната информация за обектите извън търговско обращение, за които възнамеряват да отстъпят права при условията на чл. 71к, съответно до които възнамеряват да предлагат електронен достъп при условията на чл. 71л, а именно:\n1. данни за идентификацията на обектите извън търговско обращение;\n2. информация за възможностите за носителите на права, предвидени в чл. 71к, ал. 4 и чл. 71л, ал. 3;\n3. когато е приложимо – наличната информация за страните по договора за отстъпване на права, териториалния му обхват и разрешените форми на използване.\n(2) Министърът на културата или оправомощен от него заместник-министър след получаване на информацията по ал. 1 я препраща на Службата на Европейския съюз за интелектуалната собственост в съответствие с Регламент (ЕС) № 386/2012 на Европейския парламент и на Съвета от 19 април 2012 г. за възлагане на Службата за хармонизация във вътрешния пазар (марки, дизайни и модели) на задачи, свързани с гарантирането на спазването на правата на интелектуална собственост, включително обединяването на представители на публичния и частния сектор в Европейска обсерватория за нарушенията на правата на интелектуална собственост (ОВ, L 129/1 от 16 май 2012 г.).\n(3) До доказване на противното се предполага, че е извън търговско обращение обект на закрила, за който е била оповестена предвидената информация по реда на ал. 1 и 2 и носителят на правото не е изразил несъгласие с това в шестмесечен срок от оповестяването.\n(4) Организация за колективно управление, която отстъпва права при условията на чл. 71к, оповестява на интернет страницата си информацията по ал. 1 на български и на английски език. Такова задължение имат и лицата по чл. 26ж, ал. 3, т. 3 и 4 по отношение на обектите на закрила, до които тези лица възнамеряват да предлагат електронен достъп при условията на чл. 71л.\nОбекти извън търговско обращение, свързани с трета държава\nЧл. 71о. (1) Разпоредбите на чл. 71к и 71л не се отнасят за групи от произведения и други обекти извън търговско обращение, за които по време на проучването по чл. 71м, ал. 1 се установи, че са свързани с трета държава така, както е определено в ал. 2, освен ако организацията за колективно управление е представителна за носителите на права от тази трета държава.\n(2) Правилото на ал. 1 се прилага по отношение на следните обекти извън търговско обращение:\n1. произведения и други обекти на закрила, които са били публикувани за първи път в трета държава или ако не са били публикувани, са били излъчени за първи път в трета държава, с изключение на филми и други аудио-визуални произведения;\n2. филми и други аудио-визуални произведения, когато седалището или обичайното място за пребиваване на продуцента им се намира в трета държава;\n3. произведения и други обекти на закрила на граждани на трета държава, когато, след полагането на разумни усилия, не може да се установи държавата по т. 1 или 2.“\n§ 38.\n В чл. 72 се създава т. 5:\n„5. издателите на публикации в пресата – върху своите публикации в пресата.“\n§ 39.\n В чл. 72б думите „или в хода на показване на програмата“ се заменят с „в хода на показване на програмата или върху съответния хартиен носител, или в новинарския сайт в интернет“.\n§ 40.\n В чл. 73 думите „други аудио-визуални произведения и на радио- и телевизионните организации“ се заменят с „други аудио-визуални произведения, на радио- и телевизионните организации и на издателите на публикации в пресата“.\n§ 41.\n В чл. 76 се правят следните изменения и допълнения:\n1. В ал. 1:\nа) в т. 1 думите „излъчването на неговото изпълнение по безжичен път, предаването и препредаването му по кабел“ се заменят с „излъчването на неговото изпълнение, предаването и препредаването му, предлагането на електронен достъп до него“;\nб) в т. 2 думите „излъчването по безжичен път и предаването и препредаването по кабел“ се заменят с „излъчването, предаването и препредаването“;\nв) точка 3 се изменя така:\n„3. предлагането на електронен достъп до неговото записано изпълнение или част от него;“.\n2. Алинея 2 се изменя така:\n„(2) Правата по ал. 1 се отстъпват от артиста-изпълнител срещу справедливо и съразмерно възнаграждение с отделен писмен договор. Възнаграждението може да се уговори като част от приходите, като еднократна сума или по друг начин.“\n3. Създава се нова ал. 4:\n„(4) Когато първоначално договореното възнаграждение се окаже явно несъразмерно на приходите, получени от използването на изпълнението, артистът-изпълнител може да иска увеличение на възнаграждението или да претендира допълнително възнаграждение от страната, с която е сключен договорът за използване, или от нейни правоприемници. Ако не се постигне съгласие между страните, артистът-изпълнител може да започне процедура по медиация по чл. 94ю и 94я, както и да предяви иск по съдебен ред, независимо дали е провеждана процедура по медиация.“\n4. Създават се ал. 5 – 7:\n„(5) При преценка дали възнаграждението е несъразмерно ниско се вземат предвид всички последващи и съответни приходи от използването на изпълнението, включително продажбата на рекламни стоки, когато е приложимо, както и специфичните обстоятелства във всеки конкретен случай, включително приносът на артиста-изпълнител, пазарните практики и особеностите на съответния сектор и действителното използване на изпълнението.\n(6) Разпоредбата на ал. 4 не се прилага по отношение на споразумения, сключени от организации за колективно управление на права и независими дружества за управление на права.\n(7) Всяка договореност, която възпрепятства или ограничава предвиденото в ал. 4, е недействителна по отношение на артиста-изпълнител.“\n§ 42.\n В чл. 77 се правят следните изменения:\n1. Алинея 1 се изменя така:\n„(1) Размерът на възнагражденията на артистите-изпълнители и на продуцентите на звукозаписи за излъчване, предаване и препредаване или за публично изпълнение чрез апарати за озвучаване или по друг начин на техни изпълнения и звукозаписи, които са били вече разгласени, в това число когато тези изпълнения и звукозаписи са включени в записи на други произведения, се определя по реда на § 5 от допълнителните разпоредби, като половината от сумата се предоставя на артистите-изпълнители, а другата половина – на продуцентите на звукозаписи.“\n2. В ал. 3, изречение първо думите „не предлага по безжичен път или по кабел достъп на неограничен брой лица до звукозаписа по начин, позволяващ този достъп да бъде осъществен от място и по време, индивидуално избрани от всеки от тях“ се заменят с „не предлага електронен достъп до звукозаписа“.\n§ 43.\n В чл. 77а, ал. 4 думите „предлагането по безжичен път или по кабел на достъп на неограничен брой лица до записа или до част от него по начин, позволяващ този достъп да бъде осъществен от място и по време, индивидуално избрани от всеки от тях“ се заменят с „предлагането на електронен достъп до записа или до част от него“.\n§ 44.\n В чл. 78 се правят следните изменения:\n1. В ал. 1 думата „прожектиране“ се заменя с „изпълнение“, а думите „за излъчването му по безжичен път, предаването и препредаването му по кабел“ се заменят със „за излъчването, предаването и препредаването му, за предлагането на електронен достъп до него“.\n2. Алинея 6 се отменя.\n§ 45.\n В чл. 83 се правят следните изменения и допълнения:\n1. Алинея 1 се изменя така:\n„(1) Министърът на културата или оправомощен от него заместник-министър води и поддържа публичен регистър на наименованията на артистични групи. Регистърът се публикува на интернет страницата на Министерството на културата. Условията и редът за регистрацията се определят от Министерския съвет. За подаване на искане за регистрация се събират такси в размери, определени с тарифата за таксите, които се събират в системата на Министерството на културата, одобрена от Министерския съвет.“\n2. Създава се нова ал. 3:\n„(3) Министърът на културата или оправомощен от него заместник-министър:\n1. отказва регистрация на наименование на артистична група, когато наименованието:\nа) повтаря наименование, което вече е регистрирано за същата артистично-изпълнителска дейност;\nб) повтаря наименование на световноизвестна група със същата артистично-изпълнителска дейност;\nв) противоречи на обществения ред или на добрите нрави;\n2. заличава регистрираното наименование на артистична група:\nа) по искане на участниците в артистичната група или на упълномощено от тях лице;\nб) когато с влязло в сила съдебно решение е уважено искането по ал. 6;\nв) когато наименованието противоречи на обществения ред или на добрите нрави;\nг) след изтичане на 10 години от прекратяването на дейността на артистичната група.“\n3. Досегашните ал. 3, 4, 5 и 6 стават съответно ал. 4, 5, 6 и 7.\n4. Създава се ал. 8:\n„(8) Административните органи, лицата, осъществяващи публични функции, организациите, предоставящи обществени услуги, и органите на съдебната власт, пред които трябва да се установят обстоятелства, вписани в публичния регистър по ал. 1, или на които са необходими данни, налични в публичния регистър по ал. 1, не може да изискват от гражданите и организациите представяне на доказателства, че информацията е вписана в публичния регистър по ал. 1.“\n§ 46.\n Създава се чл. 83а:\n„Прозрачност и отчетност\nЧл. 83а. (1) Ползвател, на когото артист-изпълнител е отстъпил право да използва негово записано изпълнение, е длъжен най-малко веднъж годишно, в срока на използването, да предоставя на съответния артист-изпълнител актуална, разбираема, относима и изчерпателна информация за всяко използване на неговото изпълнение, включително за начините на използване, всички реализирани приходи от използването, включително от продажбата на рекламни стоки и дължимото възнаграждение, имащи пряко отношение към използването. Информацията може да се предоставя по електронен път, освен ако в договора с ползвателя не е уговорено друго.\n(2) Когато ползвателят е отстъпил право на използване на трето лице и в случай че първоначалният ползвател не разполага с цялата необходима информация по ал. 1, артистът-изпълнител има право да изиска от третото лице допълнителна информация, относима към периода на използването. Първоначалният ползвател е длъжен да предостави на артиста-изпълнител информация за третото лице, включваща имена и данни за контакт.\n(3) Всяко искане за допълнителна информация по ал. 2 до третото лице се отправя чрез първоначалния ползвател, освен ако той не оказва съдействие или по друга причина това е обективно невъзможно.\n(4) Когато произтичащата от задължението по ал. 1 административна тежест е несъразмерна с оглед на получените от използването на изпълнението приходи, задължението се ограничава до видовете и нивото на информация, които може разумно да се очакват според случая.\n(5) Задължението по ал. 1 не се прилага, когато приносът на артиста-изпълнител е незначителен спрямо цялостното изпълнение, освен ако информацията е необходима на артиста-изпълнител, за да упражни правата, предвидени в чл. 76, ал. 5. Приносът на артиста-изпълнител е значителен, когато изпълнителят е имал пряко въздействие върху цялостния успех на обекта по чл. 72 или приносът му не е могъл да бъде заменен от този на друг изпълнител, без да се засегне цялостният успех на този обект.\n(6) Задължението по ал. 1 не се прилага по отношение на споразумения, сключени от организации за колективно управление на права и независими дружества за управление на права, за които е приложим чл. 94с\n1\n.\n(7) Всяка договореност, която възпрепятства или ограничава предвиденото в този член, е недействителна по отношение на артиста-изпълнител.\n(8) Лицата, получаващи информация по този член, носят отговорност за нейното обработване, използване и опазване в съответствие с предвидените в действащото право задължения за защита на личните данни и търговската тайна.“\n§ 47.\n Член 84 се изменя така:\n„Прилагане по аналогия\nЧл. 84. Разпоредбите на чл. 18, ал. 3, чл. 18а, чл. 19, чл. 21, чл. 21а, чл. 22, чл. 22а, чл. 22б, чл. 23, чл. 24, чл. 25, ал. 1, т. 2, чл. 25а, чл. 26, чл. 26е, 26ж, 26з, 26и, 26к и 26л – по отношение на произведенията, чл. 32, чл. 33, чл. 34, чл. 36, чл. 37, чл. 39, чл. 42, чл. 58, ал. 1 и чл. 71и – чл. 71о се прилагат съответно и относно правата на артистите-изпълнители.“\n§ 48.\n В чл. 86, ал. 1 се правят следните изменения:\n1. В т. 3 думите „излъчването по безжичен път и предаването и препредаването на записа по кабел“ се заменят с „излъчването, предаването и препредаването на записа“.\n2. Точка 4 се изменя така:\n„4. предлагането на електронен достъп до записа или част от него;“.\n§ 49.\n В чл. 88 думите „излъчване по безжичен път, предаване и препредаване по кабел“ се заменят с „излъчване, предаване и препредаване“.\n§ 50.\n Член 90 се изменя така:\n„Прилагане по аналогия\nЧл. 90. Разпоредбите на чл. 8, чл. 18, ал. 3, чл. 18а, чл. 19, чл. 21, чл. 21а, чл. 22, чл. 22а, чл. 22б, чл. 23, чл. 24, чл. 25, ал. 1, т. 2, чл. 25а, чл. 26, чл. 26е, чл. 26ж, чл. 26з, чл. 26и, чл. 26к и чл. 26л – по отношение на произведенията, чл. 32, чл. 33, чл. 34, чл. 36 и чл. 71и – 71о се прилагат съответно и относно продуцентите на звукозаписи.“\n§ 51.\n В чл. 90а, ал. 1 се правят следните изменения:\n1. Точка 2 се отменя.\n2. В т. 3 думите „по безжичен път“ се заличават.\n3. В т. 4 думите „по кабел“ се заличават.\n4. Точка 8 се изменя така:\n„8. предлагането на електронен достъп до филма или част от него.“\n§ 52.\n Член 90в се изменя така:\n„Прилагане по аналогия\nЧл. 90в. Разпоредбите на чл. 8, чл. 18, ал. 3, чл. 18а, чл. 19, чл. 21, чл. 21а, чл. 22, чл. 22а, чл. 22б, чл. 23, чл. 24, чл. 25, ал. 1, т. 2, чл. 25а, чл. 26, чл. 26е, чл. 26ж, чл. 26з, чл. 26и, чл. 26к и чл. 26л – по отношение на произведенията, чл. 32, чл. 33, чл. 34, чл. 36, чл. 71и – 71о се прилагат съответно и за филмовите продуценти.“\n§ 53.\n В дял втори се създава глава десета „б“ с чл. 90г – 90з:\n„Глава десета „б“\nПРАВА НА ИЗДАТЕЛИ НА ПУБЛИКАЦИИ В ПРЕСАТА\nНосител на правото\nЧл. 90г. Издател на публикации в пресата е доставчик на услуги, който помества като част от икономическата си дейност, по своя инициатива и под своя редакционна отговорност и контрол публикации в пресата. По смисъла на предходното изречение издатели на публикации в пресата са издателите на периодични издания, на новини, новинарски агенции и други, когато те публикуват публикации в пресата.\nСъдържание на правото\nЧл. 90д. (1) Издателят на публикации в пресата има изключителното право да отстъпва на доставчиците на услуги на информационното общество срещу възнаграждение:\n1. възпроизвеждането в онлайн среда на публикациите си или части от тях;\n2. предлагането на електронен достъп до публикациите си или до части от тях.\n(2) Алинея 1 не се прилага за:\n1. действия по:\nа) използване на публикации в пресата от физическо лице за лични или нетърговски цели;\nб) възпроизвеждане на фактите, включени в публикации в пресата;\nв) използване на отделни думи или много кратки откъси от публикация в пресата;\nг) създаване на препратки (хипервръзки);\n2. обекти на закрила, публикувани в периодични издания с научни или академични цели;\n3. блогове и други сайтове, които предоставят информация като част от дейност, която не се извършва по инициатива или под редакционна отговорност и контрол на доставчик на услуги.\n(3) Авторите и другите носители на права, чиито произведения и други обекти са включени в публикация в пресата, запазват правата си и извън предвиденото в чл. 59 може да използват своите произведения и други обекти отделно от тази публикация, освен ако писмено не е било уговорено друго.\n(4) Когато произведение или друг обект са включени от издателя в публикация в пресата въз основа на неизключително право за използване, предвидените в ал. 1 права не може да се упражняват, за да се забрани използването от други ползватели, получили разрешение.\n(5) Независимо от срока по чл. 90ж, правата по ал. 1 не може да се упражняват с цел забрана на използването на произведения и други обекти на закрила, за които срокът на закрила е изтекъл.\nПраво на участие\nЧл. 90е. Ако писмено не е уговорено друго, приходите от възнаграждението, получено от издателя на публикация в пресата за използването на публикацията в пресата от доставчиците на услуги на информационното общество, се разпределят по следния начин:\n1. 20 на сто – за авторите на произведения, включени в публикацията в пресата;\n2. 80 на сто – за издателя на публикацията в пресата.\nВреметраене\nЧл. 90ж. Правата на издателя на публикации в пресата по чл. 72, т. 5 продължават две години след публикуването на публикацията в пресата. Срокът започва да тече от първи януари на годината след датата, на която е публикувана публикацията в пресата.\nПрилагане по аналогия\nЧл. 90з. Разпоредбите на чл. 4, т. 5, чл. 24, чл. 25, чл. 25а, чл. 26, чл. 26е, чл. 26ж, чл. 26з, чл. 26и, чл. 26к и чл. 26л – по отношение на произведенията, чл. 32, чл. 33, чл. 34, чл. 36 и чл. 71и – 71о се прилагат съответно и за издателите на публикации в пресата.“\n§ 54.\n В чл. 91 се правят следните изменения и допълнения:\n1. В ал. 1:\nа) текстът преди т. 1 се изменя така: „Радио- и телевизионната организация, която е осъществила първоначалното излъчване или предаване на собствена програма, включително чрез пряко въвеждане, има изключително право да разрешава срещу заплащане:“;\nб) точка 1 се изменя така:\n„1. преизлъчването или препредаването на програмата, както и доставянето й на публиката от разпространителя на сигнали при нейното излъчване или предаване чрез пряко въвеждане;“\nв) точка 3 се изменя така:\n„3. предлагането на електронен достъп до запис от програмата или до част от нея или до съдържанието на своя спомагателна онлайн услуга;“\nг) в т. 4 след думите „публичното изпълнение на програмата“ се добавя „или на своя спомагателна онлайн услуга“.\n2. В ал. 2 думите „преизлъчва или“ се заличават.\n3. Алинея 3 се изменя така:\n„(3) Когато радио- и телевизионната организация по ал. 1 или упълномощеното от нея лице ограничи кръга от лица, приемащи нейната програма или спомагателна онлайн услуга, като кодира сигнала, който я съдържа, съгласието се счита за дадено само при условие че декодиращото средство се осигурява от излъчващата или предаващата организация или с нейно съгласие.“\n4. Алинея 5 се отменя.\n§ 55.\n Член 93 се изменя така:\n„Прилагане по аналогия\nЧл. 93. Разпоредбите на чл. 8, чл. 18, ал. 3, чл. 18а, чл. 19, чл. 21, ал. 7, чл. 22, чл. 22б, чл. 23, чл. 24, чл. 25а, чл. 26е, чл. 26ж, чл. 26з, чл. 26и, чл. 26к и чл. 26л – по отношение на произведенията, чл. 36 и чл. 71и – 71о се прилагат съответно и за радио- и телевизионните организации.“\n§ 56.\n В чл. 94 ал. 3 се изменя така:\n„(3) Не се смята за колективно управление на права дейността на продуцентите на филми или други аудио-визуални произведения, на продуцентите на звукозаписи, на радио- и телевизионните организации, на доставчиците на онлайн услуги за споделяне на съдържание и на издателите, в т.ч. издателите на книги, на музикални произведения, на публикации в пресата и на периодични издания, както и на лицата, действащи като агенти или посредници, когато представляват автори или артисти-изпълнители в отношенията им с организации за колективно управление на права.“\n§ 57.\n В чл. 94б\n1\n се правят следните изменения и допълнения:\n1. В ал. 2 се създава т. 2а:\n„2а. заявителят отговаря на изискването по чл. 71и, ал. 2, ако заявлението е и за регистрация като представителна организация за колективно управление на права по смисъла на глава седма, раздел IX;“.\n2. В ал. 3 думите „както и налице ли са условията по чл. 94в, ал. 3“ се заменят с „както и дали искането е по чл. 71и, ал. 2, чл. 94в, ал. 3“.\n3. В ал. 4, т. 10 след думите „глава единадесета „и“ се поставя запетая и се добавя „съответно – на условията по чл. 71и, ал. 2, когато е заявена и регистрация като представителна организация за колективно управление на права по смисъла на глава седма, раздел IX“.\n§ 58.\n В чл. 94в се правят следните изменения и допълнения:\n1. В ал. 2 изречение първо се изменя така: „Когато заявлението е за регистрация за колективно управление на права за излъчване, предаване или препредаване, публично изпълнение или предлагане на електронен достъп до произведение или друг обект на закрила, или до части от него или само за някое от тези права и за това вече има регистрирана организация за колективно управление на права, заявителят – организация за колективно управление на права или независимо дружество за управление на права, получава регистрация след представяне на споразумение за представителство с вече регистрираната организация.“\n2. Създава се нова ал. 4:\n„(4) Заявленията за регистрация за колективно управление на права по глава единадесета „и“ и по чл. 71и, ал. 2 се разглеждат по реда на чл. 94б – 94д, които се прилагат съответно.“\n3. Досегашната ал. 4 става ал. 5.\n4. Досегашната ал. 5 става ал. 6 и в нея думите „ал. 4“ се заменят с „ал. 5“.\n5. Досегашната ал. 6 става ал. 7 и в нея думите „ал. 5“ се заменят с „ал. 6“.\n6. Досегашните ал. 7 и 8 стават съответно ал. 8 и 9.\n7. Досегашната ал. 9 става ал. 10 и в нея се създава т. 7:\n„7. информацията дали организацията за колективно управление на права е представителна по смисъла на глава седма, раздел IX, категориите права, видовете права, произведения или други обекти на закрила, за които е налице представителност.“\n8. Досегашната ал. 10 става ал. 11.\n§ 59.\n В чл. 94г се правят следните изменения и допълнения:\n1. В ал. 3:\nа) създава се т. 7а:\n„7а. обстоятелството дали организацията за колективно управление на права е представителна по смисъла на глава седма, раздел IX, както и категориите права, видовете права, произведения или други обекти на закрила, за които е налице представителност;“\nб) точка 8 се изменя така:\n„8. промените в обстоятелствата по т. 2 – 7а;“.\n2. Създава се ал. 6:\n„(6) Административните органи, лицата, осъществяващи публични функции, организациите, предоставящи обществени услуги, и органите на съдебната власт, пред които трябва да се установят обстоятелства, вписани в публичния регистър по ал. 1, или на които са необходими данни, налични в публичния регистър по ал. 1, не може да изискват от гражданите и организациите представяне на доказателства, че информацията е вписана в публичния регистър по ал. 1.“\n§ 60.\n В чл. 94п се създава ал. 4:\n„(4) При уреждане на отношенията с ползвателите при условията на чл. 71к представителната организация за колективно управление на права отчита нетърговския характер на ползването, както и предвидените разходи за цифровизация и разпространение на съответните колекции или архиви. Тези обстоятелства се вземат предвид и при утвърждаване на тарифата по чл. 94р за ползването на произведения или други обекти на закрила извън търговско обращение.“\n§ 61.\n В чл. 94р, ал. 5, изречение второ думите „чл. 94ш“ се заменят с „чл. 94я“.\n§ 62.\n В чл. 94р\n1\n се правят следните изменения и допълнения:\n1. В ал. 2 думите „чл. 94в, ал. 9“ се заменят с „чл. 94в, ал. 10“.\n2. В ал. 3 изречение първо се изменя така: „Когато законът предвижда разрешението за използване да се предоставя само чрез организация за колективно управление на права или възнаграждението да се събира само от такава организация, както и в случаите по чл. 71и, ал. 2, всяка организация, регистрирана за управлението на съответните права, съответно представителната организация по чл. 71и, ал. 2, действа и от името на носители на права, които не са нейни членове или не се представляват от нея по договор за взаимно представителство или по споразумение за представителство.“\n3. В ал. 5 изречение първо се изменя така: „В случаите, които се отнасят до управлението на права за публично изпълнение на живо или чрез запис, за излъчване, предаване или препредаване или за предлагане на електронен достъп до произведения или до други обекти на закрила, или до части от тях, или само на някое от тези права, както и в случаите по чл. 71и, ал. 2, сключването на договор с първата регистрирана организация, която управлява тези права, съответно с първата регистрирана като представителна организация по чл. 71и, ал. 2, и заплащането на уговореното по този договор възнаграждение освобождават от отговорност ползвателя както по отношение на членовете на тази организация, така и по отношение на всички останали местни и чуждестранни носители на права за същите категории права, видове права, произведения и други обекти на закрила, освен по отношение на тези носители на права, които изрично и писмено са изразили пред тази организация несъгласие с това.“\n4. Създава се ал. 6:\n„(6) Носителите на права може да предявят правата си по ал. 3 и 4 в срок до 5 години от датата на използване на произведенията им.“\n§ 63.\n В чл. 94у, ал. 1, т. 13 думите „решаване на спорове по чл. 94ч\n1\n, чл. 94ч\n2\n и чл. 94ш\n1\n“ се заменят с „решаване на спорове по чл. 94ч\n1\n, чл. 94ш\n1\n, чл. 94ю и чл. 94я“.\n§ 64.\n В чл. 94ф се създава ал. 4:\n„(4) Искането за регистрация за многотериториално разрешаване на използването в интернет на музикални произведения се заявява и разглежда по реда на чл. 94б – 94д, които се прилагат съответно.“\n§ 65.\n Член 94ч\n2\n се отменя.\n§ 66.\n Член 94ш се отменя.\n§ 67.\n В чл. 94ш\n1\n думите „процедура по медиация по чл. 94ч\n2\n“ се заменят с „процедура по медиация по чл. 94ю“.\n§ 68.\n В чл. 94щ се създава ал. 11:\n„(11) Когато в хода на упражнявания контрол по реда на тази глава бъде установено, че организацията за управление на права вече не отговаря на изискванията за представителност по чл. 71и, ал. 2, това обстоятелство се отбелязва в регистъра по чл. 94г, ал. 2, т. 1 въз основа на писмена заповед на министъра на културата или на оправомощен от него заместник-министър. Заповедта по предходното изречение подлежи на оспорване по реда на Административнопроцесуалния кодекс.“\n§ 69.\n В дял трети, глава дванадесета се създават чл. 94ю, 94ю\n1\n и 94я:\n„Медиация\nЧл. 94ю. (1) Чрез медиация може да се решават спорове по глава единадесета „и“, свързани с организация за колективно управление на права, установена на територията на Република България, която разрешава или предлага за разрешаване многотериториално използване в интернет на музикални произведения по прилагането на:\n1. чл. 94о\n1\n, чл. 94ф\n2\n, чл. 94х и чл. 94х\n1\n – с действителен или потенциален доставчик на услуги;\n2. чл. 94ф\n2\n – 94ц\n1\n – с един или повече носители на права;\n3. чл. 94ф\n2\n – 94ц\n1\n – с друга организация за колективно управление на права.\n(2) Чрез медиация може да се решават и други спорове за прилагането на закона, извън тези по ал. 1, между организации за колективно управление на права и:\n1. нейни членове;\n2. носители на права;\n3. представителни организации на ползватели;\n4. ползватели.\n(3) Чрез медиация може да се решават и спорове между излъчващата или предаващата организация и препредаваща организация за прилагането на чл. 21.\n(4) Чрез медиация може да се решават и спорове между доставчик на онлайн услуга за споделяне на съдържание, потребител на онлайн услуга за споделяне на съдържание и носители на права за прилагането на чл. 22б.\n(5) Чрез медиация може да се решават и спорове по чл. 38, ал. 2, чл. 39а, чл. 76, ал. 4 и чл. 83а между ползватели или техни представителни организации, от една страна, и автори, артисти-изпълнители или техни представителни организации, от друга страна. Представителните организации на авторите или артистите-изпълнители могат да започнат процедура по медиация по конкретно искане на един или повече автори или артисти-изпълнители.\n(6) Всяка договореност, която възпрепятства или ограничава предвиденото в ал. 5, е нищожна.\nОсобен случай на съдействие чрез медиация\nЧл. 94ю\n1\n. (1) Доставчик на медийни услуги, от една страна, или носител на права или организация за колективно управление на права, от друга страна, може да потърсят съдействието на медиатор, когато желаят сключване на споразумение, във връзка с разрешение за предлагане на електронен достъп до аудио-визуално произведение или част от него при предоставянето на медийни услуги по заявка.\n(2) Медиаторът подпомага страните при преговорите и им помага да постигнат споразумение, включително като им представя предложения.\n(3) Когато преговорите включват страни от различни държави членки, тези страни трябва да се споразумеят предварително коя да бъде компетентната държава членка.\nПроцедура по медиация\nЧл. 94я. (1) Медиатор по чл. 94ю може да бъде само лице, което отговаря на условията по Закона за медиацията, вписано е в Единния регистър на медиаторите към министъра на правосъдието, притежава специални знания в областта на авторското право и сродните му права и е вписано в Специалния списък на медиаторите към министъра на културата. Преди вписването министърът на културата или оправомощен от него заместник-министър изисква становище от регистрираните организации за колективно управление на права и от регистрираните организации на: излъчващите и предаващите организации, доставчиците на онлайн услуги за споделяне на съдържание, доставчиците на други медийни услуги, ползвателите, авторите и артистите-изпълнители. Становището се предоставя в 14-дневен срок от получаването на искането. Липсата на становище не спира процедурата по вписването.\n(2) Процедурата по медиация се провежда по реда на Закона за медиацията.\n(3) Започването на процедура по медиация не отменя задължението на ползвателя да заплати възнаграждение за отстъпените права за използваните произведения и други обекти на закрила съгласно последния договор, сключен с организацията за колективно управление на права, или ако няма такъв – съгласно действащата тарифа на организацията.\n(4) Провеждането на процедурата по медиация не е пречка всяка от страните да отнесе спора до съда.“\n§ 70.\n В чл. 97 се правят следните изменения и допълнения:\n1. В ал. 1:\nа) точки 3 и 4 се отменят;\nб) точка 6 се изменя така:\n„6. излъчва, предава, участва в предаване чрез пряко въвеждане, препредава или доставя до публиката произведения, изпълнения, звукозаписи, радиопрограми, телевизионни програми, записи на филми или на други аудио-визуални произведения;“\nв) в т. 7 думата „издадени“ се заменя с „разгласени“;\nг) точки 8, 10 и 11 се отменят;\nд) точка 13 се изменя така:\n„13. предлага електронен достъп до произведения, изпълнения, звукозаписи, записи на филми, записи на аудио-визуални произведения, записи на радио- или телевизионни програми или части от тях, до радио- или телевизионни програми или части от тях или до съдържанието на спомагателни онлайн услуги;“\nе) текстът след т. 16 се изменя така:\n„се наказва с глоба в размер от хиляда до десет хиляди лева, а на едноличен търговец и юридическо лице се налага имуществена санкция в размер от две хиляди до двадесет хиляди лева, ако деянието не подлежи на по-тежко наказание; предметът на нарушението, независимо чия собственост е, може да се отнеме в полза на държавата; отнетите вещи се предават за унищожаване на органите на Министерството на вътрешните работи.“\n2. Алинея 2 се изменя така:\n„(2) При повторно или системно нарушение по ал. 1 в едногодишен срок от налагане на предишното наказание, глобата или имуществената санкция е от три хиляди до тридесет хиляди лева. Предметът на нарушението, независимо чия собственост е, може да се отнеме в полза на държавата. Отнетите вещи се предават за унищожаване на органите на Министерството на вътрешните работи.“\n3. В ал. 3 думите „системни нарушения“ се заменят със „системно нарушение“.\n4. В ал. 5 думите „се налагат санкциите“ се заменят със „се налага глобата или имуществената санкция“.\n5. В ал. 6 думите „се налагат санкциите“ се заменят със „се налага глобата“.\n6. В ал. 7 думите „Санкциите по ал. 1 или ал. 2 се налагат“ се заменят с „Глобата или имуществената санкция по ал. 1 или 2 се налага“.\n7. Алинея 8 се изменя така:\n„(8) Глобата по ал. 1 или 2 се налага и на лице, което, без да има право на това и като знае или има основание да предполага, че това действие ще причини, позволи, улесни или укрие нарушение на закриляно от този закон право:\n1. премахне или измени представена в електронна форма информация за режима на правата върху обект на авторско или сродно на него право;\n2. разпространява, включително като внася с цел разпространение, публично изпълнява, излъчва, предава, препредава или предлага електронен достъп до обект на авторско или сродно на него право, знаейки, че представена в електронна форма информация за режима на правата върху този обект е била премахната или изменена без право на това.“\n8. В ал. 10, 11, 12 и 13 думата „Санкцията“ се заменя с „Глобата или имуществената санкция“.\n9. Алинеи 15 и 16 се изменят така:\n„(15) На лице, което упражнява дейност по колективно управление на права без регистрация или чиято регистрация е заличена, се налага глоба в размер от хиляда до десет хиляди лева, а на едноличен търговец или на юридическо лице – имуществена санкция от две хиляди до двадесет хиляди лева.\n(16) На лице, което не изпълни задължение по чл. 94щ, ал. 6 или чл. 98б, се налага глоба в размер от двеста и петдесет до две хиляди и петстотин лева, а на едноличен търговец или на юридическо лице – имуществена санкция от петстотин до пет хиляди лева.“\n10. Създават се ал. 18 и 19:\n„(18) Глобата или имуществената санкция по ал. 1 или 2 се налага и на доставчик на услуги на информационното общество, който в нарушение на разпоредбите на този закон възпроизвежда или предлага електронен достъп до публикации в пресата.\n(19) Глобата или имуществената санкция по ал. 1 или 2 се налага и на лице, което използва произведения в нарушение на чл. 34.“\n§ 71.\n В чл. 98в се правят следните допълнения:\n1. В ал. 1 след думата „постановления“ се добавя „за нарушенията по чл. 97“.\n2. Създава се ал. 7:\n„(7) Министърът на културата или оправомощен от него заместник-министър издава и резолюции за прекратяване, предупреждения по чл. 28 от Закона за административните нарушения и наказания и сключва споразумения за приключване на административнонаказателното производство за нарушенията по чл. 97.“\n§ 72.\n В чл. 98в\n1\n се правят следните допълнения:\n1. В ал. 4 след думата „Нарушенията“ се добавя „по ал. 3“.\n2. В ал. 5 след думата „постановления“ се добавя „за нарушенията по ал. 3“.\n§ 73.\n В чл. 98г след думата „постановления“ се поставя запетая и се добавя „резолюциите за прекратяване, предупрежденията и споразуменията за приключване на производствата“.\n§ 74.\n Създават се чл. 101б – 101г:\n„Държава по произход при спомагателни онлайн услуги на излъчващите и предаващите организации\nЧл. 101б. (1) Този закон се прилага за спомагателни онлайн услуги на излъчващатата или предаващата организация, която има основно място на стопанска дейност в Република България за действията по ал. 2, извършени от организацията или под неин контрол и на нейна отговорност.\n(2) Считат се за извършени единствено на територията на Република България действията по:\n1. излъчване, предаване и предлагане на електронен достъп до произведения или други обекти на закрила като част от спомагателна онлайн услуга;\n2. възпроизвеждане на произведения или други обекти на закрила, когато то е необходимо за предоставянето на спомагателната онлайн услуга, на достъпа до нея или на нейното използване.\n(3) Алинеи 1 и 2 се прилагат само за:\n1. телевизионни програми или части от тях, представляващи новини, актуални предавания или собствени продукции на излъчващата или предаващата организация, които са изцяло финансирани от нея, с изключение на спортни събития и произведенията и другите обекти на закрила, включени в тези спортни събития;\n2. радиопрограми или части от тях.\n(4) Правилата по предходните алинеи не засягат свободата на носителите на права и на излъчващите или предаващите организации да се договарят в съответствие с действащото право, за да се ограничи използването на такива права.\nПриложим закон при свободно използване в рамките на цифрови и трансгранични преподавателски дейности \nЧл. 101в. Този закон се прилага за използване на произведения, други обекти или части от тях при условията на чл. 26з от институции по чл. 26з, ал. 6 или техни поделения, установени в Република България. \nПриложим закон при публикации в пресата\nЧл. 101г. Този закон се прилага за издателите на публикации в пресата, които са граждани на Република България или имат постоянен адрес или основно място на дейност в нея, граждани на държави – членки на Европейския съюз, или имащи постоянен адрес или основно място на дейност в някоя от тях, или юридически лица, чието седалище, централна администрация или основно място на дейност се намира на територията на страната или на територията на такава държава.“\n§ 75.\n В допълнителните разпоредби се правят следните изменения и допълнения:\n1. В § 1а, ал. 3 думите „8 и“ се заличават.\n2. В § 2:\nа) в т. 3 накрая се добавя „качването му в цифрова форма и преобразуването му в машинночетим формат“;\nб) създава се т. 3а:\n„3а. „автоматизиран анализ на текст и информация“ е който и да е автоматизиран аналитичен способ, използван за анализ на текст и данни в цифрова форма, за създаването на информация, включваща, но без да се ограничава до това, модели, тенденции и взаимовръзки;“\nв) точка 5 се изменя така:\n„5. „излъчване на произведение“ е включването му като част от радио- или телевизионна програма при първоначалното й разпространение чрез наземно радиоразпръскване в радиочестотния спектър, както и чрез непрекъсната съобщителна верига, водеща до спътник и оттам обратно до Земята чрез сигнали, носещи програми, под контрола и на отговорност на излъчващата радио- или телевизионна организация с оглед да бъде то прието, било пряко и индивидуално от публиката, било чрез посредничеството на друга организация, различна от радио- или телевизионната организация, когато тази друга организация не е ползвател по смисъла на този закон;“\nг) в т. 5а думите „по безжичен път“ се заличават;\nд) създават се т. 5б – 5з:\n„5б. „предаване на произведение“ е включването му като част от радио- или телевизионна програма при първоначалното й, различно от излъчване, разпространение по електронна съобщителна мрежа, независимо от използваната технология, включително и онлайн (уебкастинг), под контрола и на отговорността на предаващата организация, с оглед да бъде то прието, било пряко и индивидуално от публиката, било чрез посредничеството на друга организация, различна от радио- или телевизионната организация, както и единното действие, извършвано от радио- или телевизионна организация, която пряко въвежда сигналите – носители на нейната програма, и от разпространителя на тези сигнали, който ги доставя до публиката;\n5в. „препредаване“ е всяко предназначено за приемане от публиката едновременно, изцяло и в непроменен вид последващо разпространение на предназначена за приемане от публиката първоначално излъчвана или предавана в Република България или в друга държава радио- или телевизионна програма и включените в нея произведения и други обекти, независимо от техническите способи, чрез които то се осъществява, ако първоначалното излъчване или предаване се извършва по електронна съобщителна мрежа, включително чрез спътник, но не и онлайн, при условие че:\nа) препредаването се извършва от лице, различно от радио- или телевизионната организация, която е осъществила първоначалното излъчване или предаване или под чийто контрол и на чиято отговорност е било осъществено това първоначално излъчване или предаване, независимо от начина, по който лицето, което извършва препредаването, получава сигналите – носители на програмата, и включените в нея произведения; и\nб) когато препредаването е чрез услуга за достъп до интернет, както е определена в чл. 2, ал. 2, т. 2 от Регламент (ЕС) 2015/2120 на Европейския парламент и на Съвета от 25 ноември 2015 г. за определяне на мерки относно достъпа до отворен интернет и за изменение на Директива 2002/22/ЕО относно универсалната услуга и правата на потребителите във връзка с електронните съобщителни мрежи и услуги и на Регламент (ЕС) № 531/2012 относно роуминга в обществени мобилни съобщителни мрежи в рамките на Съюза (ОВ, L 310/1 от 26 ноември 2015 г.), тя се извършва в среда, в която организацията, осъществяваща препредаването, предоставя по сигурен начин препредаването на потребители, разполагащи с разрешение;\n5г. „предлагане на електронен достъп до произведение“ е предоставянето му в цялост или на част от него чрез електронна съобщителна мрежа на разположение на неограничен брой лица по начин, позволяващ достъпът до него да бъде осъществен от място и по време, индивидуално избрани от всеки от тях, както и предоставянето му чрез електронна съобщителна мрежа на живо по начин, позволяващ достъп до него да бъде осъществен от място, индивидуално избрано от всеки от тях (лайфстрийминг);\n5д. „пряко въвеждане“ е технически процес, чрез който излъчващата или предаващата радио- или телевизионна организация доставя своите сигнали – носители на програми, на друга организация – разпространител на сигнали, по такъв начин, че сигналите – носители на програми, не са достъпни за публиката по време на доставянето;\n5е. „разпространител на сигнали“ е предприятие, което предоставя електронни съобщителни услуги;\n5ж. „спомагателна онлайн услуга“ е онлайн услуга, която се състои в предлагането на електронен достъп на публиката от излъчващата или предаващата радио- или телевизионна организация или под неин контрол и на нейна отговорност до телевизионни или радиопрограми или до части от тях, едновременно с излъчването или предаването им от излъчващата или предаващата организация (симулкастинг) или за определен период от време след него, както и предоставянето на съдържание, което е спомагателно за това излъчване или предаване;\n5з. „основното място на стопанска дейност на излъчващата или предаващата организация“ е място в държавата членка, под чиято юрисдикция се намира съответният доставчик на медийни услуги, така, както е определена по реда на Закона за радиото и телевизията;“\nе) точка 6 се изменя така:\n„6. „ползватели на произведения“ са физическите и юридическите лица, като издателства, театри, организатори на концерти, радио- и телевизионни организации, предприятия, които осъществяват обществени електронни съобщителни услуги чрез електронна съобщителна мрежа, заведения за хранене и развлечения, продуценти на звукозаписи, филмови продуценти, доставчици на съдържание в интернет, доставчици на онлайн услуги за споделяне на съдържание и други, които довеждат произведението до знанието на публиката (читателите, зрителите и слушателите) пряко или чрез други лица – разпространители;“\nж) създава се т. 6а:\n„6а. „новосъздаден доставчик на онлайн услуга за споделяне на съдържание“ е доставчик на услуга за споделяне на съдържане, който предоставя услугите си или чиято услуга е предоставяна в държава – членка на Европейския съюз, по-малко от три години преди съответната дата и чийто годишен оборот е под 10 милиона евро по смисъла на Препоръка 2003/361/ЕО на Комисията от 6 май 2003 г. относно дефиницията на микро-, малки и средни предприятия;“\nз) в т. 7 думите „излъчване по безжичен път или предаване чрез кабел или друго техническо средство“ се заменят с „излъчване или предаване“;\nи) в т. 11 думата „преизлъчван“ се заличава;\nк) създават се т. 22 – 27:\n„22. „услуга на информационното общество“ е услуга по смисъла на чл. 1, ал. 3 и § 1, т. 1 – 3 от допълнителните разпоредби на Закона за електронната търговия;\n23. „публикация в пресата“ е публикация, която едновременно:\nа) съдържа предимно литературни произведения с журналистически характер, но може също да включва и други обекти, като фотографски произведения, аудио- или видеоматериали;\nб) представлява обособена единица в периодично или редовно актуализирано издание под общо заглавие, като например вестник или списание с обща или специализирана насоченост;\nв) има за цел да предоставя на широката общественост информация във връзка с новини или други теми;\nг) е поместена в каквато и да е медия, на хартиен носител или на сайт в интернет като част от икономическа дейност на доставчик на услуги, по негова инициатива и под неговата редакционна отговорност и контрол;\n24. „много кратки откъси от публикации в пресата“ са заглавието на публикацията заедно с първите до 100 последователни знака от текста, които може да бъдат придружени от изображение за предварителен преглед в малък формат с резолюция до 128 на 128 пиксела и част от звуков файл или видеоклип с продължителност до три секунди;\n25. „доставчик на онлайн услуга за споделяне на съдържание“ е доставчик на услуга на информационното общество, основната цел или една от основните цели на когото е съхраняване и предлагане на електронен достъп до голям брой произведения и други обекти на закрила, качени от потребители на услугата на този доставчик, които произведения той организира и популяризира с цел реализиране на печалба;\n26. „повторно“ е нарушението от физическо лице или неизпълнение на задължение от едноличен търговец или юридическо лице към държавата или община, извършено в тригодишен срок от влизането в сила на акт, с който е наложено административно наказание за нарушение от същия вид или имуществена санкция за неизпълнение на задължение от същия вид;\n27. „системно“ е нарушението от физическо лице или неизпълнение на задължение от едноличен търговец или юридическо лице към държавата или община, извършено три или повече пъти в едногодишен срок от влизането в сила на първия акт, с който е наложено административно наказание за нарушение от същия вид или имуществена санкция за неизпълнение на задължение от същия вид.“\n3. В § 5, ал. 1 след думите „други аудио-визуални произведения“ се добавя „публикации в пресата“.\n4. Създава се нов § 5а:\n„§ 5а. Насърчават се саморегулацията и създаването на стандарти за работа за ефективното прилагане на чл. 38, чл. 39а, чл. 76, ал. 5 и 6 и чл. 83а.“\n5. Създава се § 5е:\n„§ 5е. Този закон въвежда изискванията на Директива 2019/789 на Европейския парламент и на Съвета от 17 април 2019 г. за установяване на правила във връзка с упражняването на авторското право и сродните му права, приложими за определени онлайн предавания на излъчващите организации и за препредаването на телевизионни и радиопрограми и за изменение на Директива 93/83/ЕИО на Съвета (ОВ, L 130/82 от 17 май 2019 г.) и на Директива 2019/790 на Европейския парламент и на Съвета от 17 април 2019 г. относно авторското право и сродните му права в цифровия единен пазар и за изменение на директиви 96/9/ЕО и 2001/29/ЕО (ОВ, L 130/92 от 17 май 2019 г.).“\n§ 76.\n В § 6, ал. 1 от преходните и заключителните разпоредби се създава изречение второ: „Разпоредбите на чл. 2 – 14, чл. 15, ал. 1, т. 4 и 5 и чл. 34 се прилагат и когато предвидените срокове на закрила са изтекли преди влизането му в сила.“\nПреходни и заключителни разпоредби\n§ 77.\n (1) Този закон се прилага за всички произведения и други обекти на закрила към 7 юни 2021 г., без да се засягат сключените договори и придобитите права преди 7 юни 2021 г.\n(2) Спрямо споразуменията относно упражняването на авторското право и сродните му права, свързани с действията по предаване и предлагане на електронен достъп до произведения, части от произведения или други обекти на закрила, извършвани по време на предоставянето на спомагателни онлайн услуги, както и свързани с действията по възпроизвеждане, които са необходими за предоставянето на такива спомагателни онлайн услуги, достъпа до тях или тяхното използване, които са в сила към 7 юни 2021 г., се прилагат разпоредбите на чл. 21а и на чл. 101б, считано от 7 юни 2023 г., ако срокът им на действие изтича след тази дата.\n(3) Спрямо разрешенията, уговорени между носителите на права, действащи индивидуално или чрез организация за колективно управление на права, от една страна, и излъчващата или предаващата организация или разпространител на сигнали – от друга, относно действията по излъчване или предаване на програми, осъществени чрез техническия способ на пряко въвеждане, които са в сила на 7 юни 2021 г., се прилагат разпоредбите на чл. 21, ал. 2 и 3, считано от 7 юни 2025 г., ако срокът им на действие изтича след тази дата.\n(4) Глава десета „б“ се прилага за всички публикации в пресата, публикувани за първи път след 6 юни 2019 г.\n(5) В 6-месечен срок от влизането в сила на този закон организациите, които към тази дата са вписани в регистъра по чл. 94г, ал. 2, т. 1 и желаят да бъдат регистрирани като представителни по смисъла на чл. 71и, ал. 2, заявяват пред министъра на културата това обстоятелство по реда на чл. 94б\n1\n, ал. 3, 5 и 6. Към заявлението се прилагат документи по чл. 94б\n1\n, ал. 4, т. 3, 6, 7, 9 и 10, които установяват изискванията за представителност по чл. 71и, ал. 2 и които не са били представяни до този момент от заявителя, както и документ за платена такса. Заявлението се разглежда по реда на чл. 94в, ал. 4, като при преценката за наличие на представителност се вземат предвид и документите, представени от заявителя при предходни вписвания, в т.ч. при първоначалната регистрация на организацията. \n(6) В 6-месечен срок от влизането в сила на този закон министърът на културата или оправомощен от него заместник-министър определя допълнителните критерии по чл. 71и, ал. 2 за преценка за наличието на обект извън търговско обращение за отделни видове обекти на закрила.\n(7) Договор за използване на произведение, сключен преди влизането в сила на този закон за срок, по-дълъг от 10 години, има сила за 10 години. Това ограничение не се прилага спрямо договорите за произведения на архитектурата.\n§ 78.\n В Закона за радиото и телевизията (обн., ДВ, бр. 138 от 1998 г.; Решение № 10 на Конституционния съд от 1999 г. – бр. 60 от 1999 г.; изм., бр. 81 от 1999 г., бр. 79 от 2000 г., бр. 96 и 112 от 2001 г., бр. 77 и 120 от 2002 г., бр. 99 и 114 от 2003 г., бр. 99 и 115 от 2004 г., бр. 88, 93 и 105 от 2005 г., бр. 21, 34, 70, 80, 105 и 108 от 2006 г., бр. 10, 41, 53 и 113 от 2007 г., бр. 110 от 2008 г., бр. 14, 37, 42 и 99 от 2009 г., бр. 12, 47, 97, 99 и 101 от 2010 г., бр. 28, 99 и 105 от 2011 г., бр. 38 и 102 от 2012 г., бр. 15, 17 и 27 от 2013 г.; Решение № 8 на Конституционния съд от 2013 г. – бр. 91 от 2013 г.; изм., бр. 109 от 2013 г., бр. 19 и 107 от 2014 г., бр. 96 от 2015 г., бр. 46, 61, 98 и 103 от 2016 г., бр. 8, 63, 75, 92 и 99 от 2017 г., бр. 7, 27, 44, 77, 103 и 106 от 2018 г., бр. 100 от 2019 г., бр. 68, 104 и 109 от 2020 г., бр. 20 от 2021 г., бр. 8 и 104 от 2022 г. и бр. 84 от 2023 г.) се правят следните изменения и допълнения:\n1. В чл. 9, ал. 3 след думата „произведения“ се добавя „и сродни права върху други обекти на закрила“.\n2. В чл. 111, ал. 1, т. 9 след думата „произведения“ се добавя „и сродни права върху други обекти на закрила“.\n3. В чл. 125в:\nа) в текста преди т. 1 след думата „разпространява“ се добавя „или препредава“, а след думата „разпространяваните“ се добавя „или препредавани“;\nб) в т. 1 и 2 след думите „разпространение“ се добавя „или препредаване“.\n4. В § 1 от допълнителните разпоредби:\nа) точка 1 се изменя така:\n„1. „Разпространение на програми“ е първоначалното предаване или излъчване, независимо от използваната технология, на радио- или телевизионна програма, предназначена за приемане от слушатели или зрители, пряко или чрез посредничеството на друг оператор, различен от доставчика на медийни услуги, включително чрез пряко въвеждане по смисъла на Закона за авторското право и сродните му права. То включва и обмена на програми между оператори, за да бъдат приети от аудиторията, включително чрез пряко въвеждане. То не включва електронни съобщителни услуги за индивидуално ползване.“;\nб) точка 17 се изменя така:\n„17. „Препредаване“ има значението, определено в Закона за авторското право и сродните му права.“\n§ 79.\n В Закона за тютюна, тютюневите и свързаните с тях изделия (обн., ДВ, бр. 101 от 1993 г.; изм., бр. 19 от 1994 г., бр. 110 от 1996 г., бр. 153 от 1998 г., бр. 113 от 1999 г., бр. 33 и 102 от 2000 г., бр. 110 от 2001 г., бр. 20 от 2003 г., бр. 57 и 70 от 2004 г., бр. 91, 95, 99 и 105 от 2005 г., бр. 18, 30, 34, 70, 80 и 108 от 2006 г., бр. 53 и 109 от 2007 г., бр. 36, 67 и 110 от 2008 г., бр. 12, 82 и 95 от 2009 г., бр. 19 от 2011 г., бр. 50 от 2012 г., бр. 12 и 14 от 2015 г., бр. 19, 28, 31 и 101 от 2016 г., бр. 58, 63, 85, 92, 97 и 103 от 2017 г., бр. 17, 98 и 106 от 2018 г., бр. 7, 17 и 83 от 2019 г., бр. 102 от 2022 г. и бр. 52 от 2023 г.) в § 1 от допълнителните разпоредби т. 35 се изменя така:\n„35. „Услуга на информационното общество“ е услуга по смисъла на чл. 1, ал. 3 и § 1, т. 1 – 3 от допълнителните разпоредби на Закона за електронната търговия.“\n§ 80.\n В Закона за храните (обн., ДВ, бр. 52 от 2020 г.; изм., бр. 65 от 2020 г., бр. 13 от 2021 г., бр. 102 от 2022 г. и бр. 80 от 2023 г.) в § 1 от допълнителната разпоредба т. 7 се изменя така:\n„7. „Доставчик на услуги“ е лице, което извършва каквато и да е услуга на информационното общество, т.е. каквато и да е услуга по смисъла на чл. 1, ал. 3 и § 1, т. 1 – 3 от допълнителните разпоредби на Закона за електронната търговия.“\n§ 81.\n Законът влиза в сила от деня на обнародването му в „Държавен вестник“ с изключение на § 21 и 46, които влизат в сила една година след обнародването му.\nЗаконът е приет от 49-ото Народно събрание на 23 ноември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8470"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164709",
    "meta": [],
    "text": "УКАЗ № 203\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за екстрадицията и Европейската заповед за арест, приет от 49-ото Народно събрание на 22 ноември 2023 г.\nИздаден в \nСофия на 27 ноември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за екстрадицията и Европейската заповед за арест\n \n(обн., ДВ, бр. 46 от 2005 г.; изм., бр. 86 от 2005 г., бр. 52 от 2008 г., бр. 49 от 2010 г., бр. 55 от 2011 г., бр. 53 от 2014 г., бр. 7 и 45 от 2019 г. и бр. 48 и 67 от 2023 г.)\n§ 1. \nВ чл. 36 ал. 2 се изменя така:\n„(2) Съдът може да откаже да допусне предаването на лицето, ако деянието, за което е издадена Европейска заповед за арест, не е включено в списъка по ал. 3 и не съставлява престъпление по законодателството на Република България. Не може да бъде отказано изпълнение на Европейска заповед за арест във връзка с данъци и задължения, свързани с мита и валутен обмен, на основание, че българското законодателство не предвижда същия вид данъци или други фискални задължения или не предвижда уредба на мита и валутен обмен, еднакви с тази на издалата я държава членка.“\n§ 2. \nВ чл. 40, ал. 1 се правят следните допълнения:\n1. В т. 4 след думите „или е български гражданин“ се добавя „и е осъдено за деяние, което съставлява престъпление по българския закон“ и се поставя запетая.\n2. Създава се т. 6:\n„6. не е налице двойна наказуемост, освен в случаите, предвидени в чл. 36, ал. 2 и 3.“\n§ 3. \nВ чл. 42 се правят следните допълнения:\n1. В ал. 1 накрая се поставя запетая и се добавя „ако деянието, за което е издадена Европейска заповед за арест, е включено в списъка по чл. 36, ал. 3 или съставлява престъпление по законодателството на Република България“.\n2. В ал. 2, изречение трето накрая се поставя запетая и се добавя „ако деянието, за което е издадена Европейска заповед за арест, е включено в списъка по чл. 36, ал. 3 или съставлява престъпление по законодателството на Република България“.\n3. Създават се ал. 6 и 7:\n„(6) В случаите по ал. 1 и 2 на исканото лице, незабавно след задържането му от полицейските органи, се осигурява служебен или договорен защитник, както и преводач, в чието присъствие и срещу подпис на лицата се връчва декларация за правата на лицето, задържано на основание Европейската заповед за арест, на разбираем за лицето език.\n(7) Образецът на декларацията по ал. 6 се утвърждава с инструкция на министъра на вътрешните работи на основание чл. 72, ал. 9 от Закона за Министерството на вътрешните работи.“\n§ 4. \nВ чл. 43, ал. 2 накрая се поставя запетая и се добавя „ако деянието, за което е издадена Европейска заповед за арест, е включено в списъка по чл. 36, ал. 3 или съставлява престъпление по законодателството на Република България“.\n§ 5. \nВ чл. 54, ал. 3 в изречение първо думите „при основателно предположение“ се заменят с „при сериозни причини от хуманитарно естество или при наличие на основателно предположение“, а изречение второ се изменя така: „Европейската заповед за арест се изпълнява възможно най-скоро след отпадане на тези обстоятелства.“\n§ 6. \nСъздава се чл. 56а:\n„Съдебен контрол\nЧл. 56а. (1) В досъдебното производство, когато прецени, че са налице основанията по чл. 63, ал. 1 от Наказателно-процесуалния кодекс, прокурорът издава Национална заповед за задържане на обвиняем и внася искане пред съответния първоинстанционен съд за разрешение за издаване на Европейска заповед за арест. Искането се придружава от издадената Национална заповед за задържане на обвиняемия и проект на Европейската заповед за арест.\n(2) Съдът разглежда делото в тридневен срок от получаване на искането по ал. 1 еднолично в открито заседание с участие на прокурора и защитник на лицето, за което се иска издаване на Европейска заповед за арест.\n(3) Съдът се произнася с определение, като преценява наличието на предпоставките по чл. 63, ал. 1 от Наказателно-процесуалния кодекс по отношение на представената Национална заповед за задържане и законосъобразността и пропорционалността на издаването на Европейската заповед за арест.\n(4) Определението подлежи на обжалване с частна жалба и протест пред съответния въззивен съд в тридневен срок по реда на чл. 64, ал. 6 – 8 от Наказателно-процесуалния кодекс.\n(5) Въз основа на влязлото в сила определение по ал. 3 прокурорът може да издаде Европейска заповед за арест. \n(6) Издадената Европейска заповед за арест подлежи на обжалване пред съответния въззивен съд от обвиняемия в 7-дневен срок от датата, на която е узнал, че по отношение на него има издадена Европейска заповед за арест. \n(7) Въззивният съд разглежда жалбата в тридневен срок от получаването й в открито заседание с участието на прокурора и защитника на обвиняемия. На обвиняемия се осигурява възможност за пряко участие или участие чрез видеоконференция или телефонна конференция в съдебното заседание, ако такова желание е заявено с жалбата.\n(8) Съдът извършва проверка на всички обстоятелства по ал. 3 и се произнася с определение, което обявява на страните в съдебното заседание. Определението не подлежи на обжалване с частна жалба или частен протест.“\n§ 7. \nВ чл. 59а се правят следните изменения и допълнения:\n1. Досегашният текст става ал. 1.\n2. Създават се ал. 2 и 3:\n„(2) След приемане на лицето прокурорът незабавно внася искане за вземане на мярка за неотклонение задържане под стража от съответния първоинстанционен съд по реда на чл. 64 от Наказателно-процесуалния кодекс.\n(3) В рамките на производството по ал. 2 обвиняемият и неговият защитник могат да оспорят законосъобразността и пропорционалността на издадената от прокурора по реда на чл. 56а Европейска заповед за арест.“\nДопълнителна разпоредба\n§ 8. \nТози закон въвежда изисквания на:\n1. Директива 2012/13/ЕС на Европейския парламент и на Съвета от 22 май 2012 г. относно правото на информация в наказателното производство (OB, L 142/1 от 1 юни 2012 г.);\n2. Рамково решение 2002/584/ПВР на Съвета от 13 юни 2002 г. относно европейската заповед за арест и процедурите за предаване между държавите членки.\nПреходна разпоредба\n§ 9. \n(1) Издадените от прокурор европейски заповеди за арест, които не са издадени на основание съдебен акт и по които не е налице произнасяне от изпълняващия орган на държава членка, се оттеглят от издаващия орган в 14-дневен срок от влизането в сила на този закон.\n(2) След оттеглянето на Европейската заповед за арест по ал. 1 органът по чл. 56, ал. 1, т. 1, предложение първо инициира производства по реда на чл. 56а, ако са налице предпоставките за това.\nЗаконът е приет от 49-ото Народно събрание на 22 ноември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8452"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165190",
    "meta": [],
    "text": "УКАЗ № 202\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна, приет от 49-ото Народно събрание на 16 ноември 2023 г.\nИздаден в \nСофия на 16 ноември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна \n(обн., ДВ, бр. 8 от 2023 г.; изм., бр. 67 и 86 от 2023 г.)\n§ 1. \nВ наименованието на глава втора „а“ думите „вноса и транзитния пренос на природен газ“ се заменят с „внос на природен газ с произход от Русия и пренос на природен газ за транзит“.\n§ 2. \nЧлен 5а се изменя така:\n„Чл. 5а. За внос на природен газ с произход от Русия и пренос на природен газ за транзит с произход от Русия с кодове по КН 2711 11 00 и 2711 21 00 се събират енергийни вноски.“\n§ 3. \nВ чл. 5б думите „вносителите по смисъла на митническото законодателство и операторите на газопреносни и газоразпределителни мрежи“ се заменят с „ползвателите на газопреносната мрежа, които са вносители по смисъла на митническото законодателство или за които операторите на газопреносните мрежи извършват пренос на природен газ за транзит“.\n§ 4. \nВ чл. 5в се правят следните изменения и допълнения:\n1. В ал. 1 думите „транзитен пренос на природен газ“ се заменят с „пренос на природен газ за транзит“ и накрая се добавя „и природния газ за собствени технологични нужди на операторите на газопреносни мрежи“.\n2. Създава се ал. 6:\n„(6) В срок до 5-о число на месеца, следващ отчетния период, операторът на газопреносната мрежа предоставя на Агенция „Митници“ информация относно вноса на природен газ и преноса на природен газ за транзит по ползватели.“\nЗаконът е приет от 49-ото Народно събрание на 16 ноември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8296"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165085",
    "meta": [],
    "text": "УКАЗ № 200\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за здравето, приет от 49-ото Народно събрание на 10 ноември 2023 г.\nИздаден в \nСофия на 14 ноември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение на Закона за здравето \n(обн., ДВ, бр. 70 от 2004 г.; изм. и доп., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г., бр. 8, 17, 18, 32, 41, 58 и 62 от 2022 г.; Решение № 14 на Конституционния съд от 2022 г. – бр. 94 от 2022 г.; изм., бр. 102 и 104 от 2022 г. и бр. 8, 66, 80 и 86 от 2023 г.)\n§ 1. \nВ чл. 61, ал. 1 думите „холера, чума и COVID-19“ се заменят с „холера и чума“.\nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 10 ноември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8208"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165090",
    "meta": [],
    "text": "УКАЗ № 199\nНа основание чл. 101, ал. 3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за енергетиката, приет от 49-ото Народно събрание на 5 октомври 2023 г., повторно приет на 10 ноември 2023 г.\nИздаден в \nСофия на 14 ноември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за енергетиката \n(обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г., бр. 35, 41, 42, 82 и 103 от 2009 г., бр. 54 и 97 от 2010 г., бр. 35 и 47 от 2011 г., бр. 38, 54 и 82 от 2012 г., бр. 15, 20, 23, 59 и 66 от 2013 г., бр. 98 от 2014 г., бр. 14, 17, 35, 48 и 56 от 2015 г., бр. 42, 47 и 105 от 2016 г., бр. 51, 58, 102 и 103 от 2017 г., бр. 7, 38, 57, 64, 77, 83, 91 и 103 от 2018 г., бр. 17, 41 и 79 от 2019 г., бр. 25, 38 и 57 от 2020 г., бр. 9 и 21 от 2021 г., бр. 8, 9, 99 и 102 от 2022 г. и бр. 11, 82, 84 и 86 от 2023 г.)\n§ 1. \nВ чл. 2, ал. 1 се създават т. 8 – 16:\n„8. развитие на трансграничната търговия с енергия и природен газ;\n9. участие на потребителите на пазара на енергия;\n10. инвестиции в променливо и гъвкаво производство на енергия;\n11. съхранение на енергия;\n12. въвеждане на нови междусистемни електропроводи между държавите членки, като се вземат предвид целите за междусистемна електроенергийна свързаност, съгласно чл. 4, буква „г“, т. 1 от Регламент (ЕС) 2018/1999 на Европейския парламент и на Съвета от 11 декември 2018 г. относно управлението на Енергийния съюз и на действията в областта на климата, за изменение на регламенти (ЕО) № 663/2009 и (ЕО) № 715/2009 на Европейския парламент и на Съвета, директиви 94/22/ЕО, 98/70/ЕО, 2009/31/ЕО, 2009/73/ЕО, 2010/31/ЕС, 2012/27/ЕС и 2013/30/ЕС на Европейския парламент и на Съвета, директиви 2009/119/ЕО и (ЕС) 2015/652 на Съвета и за отмяна на Регламент (ЕС) № 525/2013 на Европейския парламент и на Съвета (OB, L 328/1 от 21 декември 2018 г.), наричан по-нататък „Регламент (ЕС) 2018/1999“;\n13. отпадане на неоправдани пречки на вътрешния пазар на електрическа енергия и природен газ по отношение на навлизането на пазара, извършването на дейност и излизането от пазара;\n14. осигуряване на еднакви условия на конкуренция, при които електроенергийните предприятия са подчинени на прозрачни, пропорционални и недискриминационни правила, такси и третиране, по-специално в областта на задължението за балансиране, достъпа до пазари на едро, достъпа до данни, процедурите за смяна и режимите на фактуриране, а когато е приложимо – и при лицензирането;\n15. гарантиране, че участниците на пазара от трети държави, когато извършват дейност в рамките на вътрешния пазар на електрическа енергия, отговарят на изискванията на приложимото законодателство на Европейския съюз;\n16. достъпни и прозрачни цени и разходи за енергия за потребителите.“\n§ 2. \nВ чл. 3 се правят следните изменения и допълнения:\n1. Създава се нова ал. 3:\n„(3) Министерският съвет одобрява Интегриран план в областта на енергетиката и климата на Република България и актуализации на плана в съответствие с Регламент (ЕС) 2018/1999 по предложение на министъра на енергетиката и министъра на околната среда и водите.“ \n2. Досегашната ал. 3 става ал. 4 и в нея накрая се добавя „и действащия Интегриран план в областта на енергетиката и климата на Република България“.\n§ 3. \nВ чл. 4 се правят следните изменения и допълнения:\n1. В ал. 2:\nа) в т. 1 след думата „разработва“ се добавя „в съответствие с плана по т. 9“;\nб) създава се т. 4б:\n„4б. е компетентен орган за изпълнението на Регламент (ЕС) 2019/941 на Европейския парламент и на Съвета от 5 юни 2019 г. за готовност за справяне с рискове в електроенергийния сектор и за отмяна на Директива 2005/89/ЕО (OB, L 158/1 от 14 юни 2019 г.);“ \nв) точка 8 се отменя;\nг) в т. 16 думите „и за изграждане на хидроенергийни обекти“ се заличават.\n2. Създава се ал. 5:\n„(5) Министърът на икономиката и индустрията, министърът на регионалното развитие и благоустройството, министърът на транспорта и съобщенията, министърът на земеделието и храните, министърът на вътрешните работи, министърът на финансите, министърът на външните работи, министърът на здравеопазването и министърът на културата съдействат на министъра на енергетиката и министъра на околната среда и водите при изготвянето на плановете и докладите по ал. 2, т. 9 и им предоставят необходимата информация.“\n§ 4. \nВ чл. 8 се правят следните изменения и допълнения:\n1. В ал. 2 думата „Стратегия“ се заменя със „Стратегията“, а след думите „Република България“ се добавя „и Интегрирания план в областта на енергетиката и климата на Република България“. \n2. Създава се ал. 7:\n„(7) Mинистърът на труда и социалната политика съвместно с министъра на енергетиката и министъра на регионалното развитие и благоустройството изготвя дългосрочна програма за намаляване на енергийната бедност въз основа на Стратегията за устойчиво енергийно развитие на Република България, Националната стратегия за намаляване на бедността и насърчаване на социалното включване 2030, Националната жилищна стратегия 2018 – 2030 г. и Дългосрочната стратегия за обновяване на националния сграден фонд от жилищни и нежилищни сгради до 2050 г. Програмата съдържа цялостен пакет от мерки за постигане на цел до 2050 г., междинни цели до 2030 и 2040 г., изискване за оценка на въздействието на мерките и постигнатия напредък на всеки 5 години.“\n§ 5. \nВ чл. 19 се правят следните допълнения:\n1. В ал. 3 след думите „обществен доставчик“ се добавя „на природен газ“. \n2. Създава се ал. 4:\n„(4) Комисията ежегодно публикува годишен доклад за основните промени в договорите с динамична цена на електрическа енергия, включително за пазарното предлагане и за въздействието върху сметките на потребителите, както и за равнището на нестабилност на цените.“\n§ 6. \nВ чл. 21, ал. 1 се правят следните изменения и допълнения:\n1. В т. 6 думите „сключени с обществения доставчик“ се заличават. \n2. В т. 8 след думите „този закон“ се добавя „определя компонента от регулираната цена на крайния снабдител във връзка със снабдяването с електрическа енергия на битови крайни клиенти“.\n3. Създава се нова т. 8в:\n„8в. определя ежемесечно компенсация за покриване на част от разходите на битови крайни клиенти за закупена електрическа енергия от краен снабдител по регулирани цени; компенсацията се определя като разлика между постигнатата средно претеглена цена на пазарен сегмент ден напред, относима към съответния краен снабдител за съответния месец и определената със закона за държавния бюджет за съответната година и/или програма, приета от Министерския съвет базова стойност на електрическа енергия на 1 MWh, която битовият краен клиент следва да заплаща за съответния регулаторен период; компенсацията може да бъде за цялото или за част от закупеното количество електрическа енергия от битовите крайни клиенти; размерът на компенсацията може да бъде диференциран според количеството на закупената електрическа енергия; в този случай чл. 13, ал. 5 и чл. 14 не се прилагат;“. \n4. Досегашните т. 8в и 8г стават съответно т. 8г и 8д.\n5. Създават се т. 8е, 8ж, 8з, 8и и 8к: \n„8е. при необходимост определя размер от приходите по чл. 36д, ал. 1, т. 1 – 9 на Фонд „Сигурност на електроенергийната система“, с който да се покриват разходи по чл. 36б, ал. 1, т. 5; в този случай чл. 13, ал. 5 и чл. 14 не се прилагат;\n8ж. наблюдава развитието на пазара, оценява рисковете, които могат да възникнат от новите продукти и услуги, и взема мерки срещу злоупотреби;\n8з. осъществява контрол по отношение на възможността операторите на преносни системи да налагат ограничения на предоставения капацитет или оперативни ограничения, въз основа на прозрачни и недискриминационни процедури, които не създават пречки за навлизане на пазара;\n8и. може да разреши на оператора на преносна мрежа и на операторите на разпределителни мрежи да извършват дейности, различни от предвидените в този закон и в Регламент (ЕС) 2019/943 на Европейския парламент и на Съвета от 5 юни 2019 г. относно вътрешния пазар на електроенергия (OB, L 158/54 от 14 юни 2019 г.), наричан по-нататък „Регламент (ЕС) 2019/943“, ако тези дейности са необходими за изпълнение на задълженията им по този закон или Регламент (ЕС) 2019/943;\n8к. извършва оценка на сключените сделки от крайните снабдители за закупуване на електрическа енергия за снабдяване на битови крайни клиенти за съответствието им с основната дейност по лицензията – покупка на едро изключително с цел препродажба на дребно, както и с ценовите нива на идентични или подобни сделки на националната и регионалните организирани борсови пазари на електрическа енергия; въз основа на извършената оценка комисията има право да откаже да признае пълния размер на направените разходи по конкретни сделки;“.\n6. Създава се т. 13б:\n„13б. разрешава чрез изключение по чл. 87а и чл. 90, ал. 2 на операторите на преносни и разпределителни мрежи да притежават, разработват, управляват или експлоатират съоръжения за съхранение на енергия, когато тези съоръжения са напълно интегрирани мрежови компоненти, в случай че са изпълнени следните условия:\nа) трети лица след проведена открита, прозрачна и недискриминационна тръжна процедура, подлежаща на преглед и одобрение от комисията, не са получили правото да притежават, разработват, контролират, управляват или експлоатират такива съоръжения или не са могли да предоставят тези услуги на разумна цена и своевременно;\nб) тези съоръжения са необходими на оператора на преносна мрежа и на операторите на разпределителни мрежи, за да изпълняват задълженията си за ефективното, надеждно и сигурно функциониране на преносната и разпределителната система, и не се използват за покупка или продажба на електрическа енергия на пазарите на електрическа енергия;\nв) Комисията е оценила необходимостта от такава дерогация и е извършила оценка на тръжната процедура, включително на нейните условия, и е дала разрешение;“.\n7. Точка 21 се отменя.\n8. Създава се т. 29а:\n„29а. одобрява определянето на цени на услуги за достъп до данни на лица, отговарящи на условията по чл. 28 от Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/EО (OB, L 119/1 от 4 май 2016 г.), при условие че начисляваните цени на услуги от регулираните субекти, които предоставят услуги, свързани с данни, са разумни и надлежно обосновани;“.\n9. Създава се т. 30а:\n„30а. контролира плановете на операторите на електроразпределителни мрежи за развитието на разпределителната мрежа и представя в годишния си доклад оценка на необходимите средносрочни и дългосрочни услуги за гъвкавост, планирани инвестиции за следващите пет до десет години, с особен акцент върху основната разпределителна инфраструктура, необходима за присъединяване към мрежата на нови произвеждащи мощности и нови товари, включително точки за зареждане на електрически превозни средства, както и използването на оптимизацията на потреблението, енергийната ефективност, съоръженията за съхраняване на енергия или други ресурси, които операторите на разпределителните мрежи използват като алтернатива на разширяването на системата;“.\n10. Създава се т. 46:\n„46. извършва анализ и оценка на разходите и ползите във връзка с въвеждането на интелигентни измервателни системи въз основа на предоставената информация от операторите на мрежи, както и график за тяхното въвеждане.“\n11. Създава се ал. 8:\n„(8) Комисията в сътрудничество с регионалните регулаторни органи на региона на действие на системата, където е установен регионален координационен център:\n1. одобрява предложението за създаване на регионални координационни центрове;\n2. одобрява разходите, свързани с дейностите на регионалните координационни центрове, които се поемат от операторите на преносни мрежи и се вземат предвид при изчисляването на тарифите, при условие че са разумни и целесъобразни;\n3. одобрява процеса на съвместно вземане на решения;\n4. гарантира, че регионалните координационни центрове разполагат с всички човешки, технически, физически и финансови ресурси, които са необходими за изпълнение на задълженията им и за изпълнението на задачите им по независим и безпристрастен начин;\n5. прави предложения съвместно с другите регулаторни органи на региона на действие на системата относно евентуалните допълнителни задачи и допълнителни правомощия, които да бъдат възложени на регионалните координационни центрове от държавите членки на региона на действие на системата;\n6. гарантира изпълнението на задълженията по отношение на въпроси от трансграничен характер и идентифицира съвместно с регионалните регулаторни органи случаи на неизпълнение на съответните задължения от страна на регионалните координационни центрове; когато регулаторните органи не са успели да постигнат съгласие в срок 4 месеца след началото на консултациите за целите на съвместно идентифициране на случаи на неизпълнение, въпросът се отнася за решение до Асоциацията на европейските енергийни регулатори;\n7. наблюдава осъществяването на координацията на системата и ежегодно докладва на Асоциацията на европейските енергийни регулатори за това;\n8. получава информация от регионалните координационни центрове;\n9. издава съвместни обвързващи решения относно регионалните координационни центрове.“\n§ 7. \nВ чл. 24, ал. 1, т. 2 и 3 след думите „обществения доставчик“ се добавя „на природен газ“. \n§ 8. \nВ чл. 30 се правят следните изменения и допълнения:\n1. В ал. 1 т. 1, 6 и 9 се отменят.\n2. Алинеи 8 и 9 се изменят така:\n„(8) Операторът на затворена електроразпределителна мрежа прилага цени за достъп и/или за пренос през тази мрежа, които не са по-високи от цените за достъп и/или пренос през мрежа на която и да е лицензионна територия за разпределение на електрическа енергия.\n(9) Операторът на затворена газоразпределителна мрежа прилага цени за достъп и/или за пренос през тази мрежа, които не са по-високи от цените за достъп и/или пренос през мрежа на която и да е лицензионна територия за разпределение на природен газ.“\n3. Алинея 10 се отменя.\n§ 9. \nСъздава се чл. 30а:\n„Чл. 30а. (1) Комисията определя компонента от регулираната цена на крайния снабдител във връзка със снабдяването с електрическа енергия на битови крайни клиенти.\n(2) Регулираната цена на крайните снабдители на електрическа енергия е сумата от постигнатата средно претеглена цена на пазарен сегмент ден напред, относима към съответния краен снабдител за съответния месец, и компонентата по ал. 1.\n(3) Битовият краен клиент заплаща цена, представляваща сума от базовата стойност по чл. 21, ал. 1, т. 8в, определена за съответното количество потребена електрическа енергия, и компонентата по ал. 1.“\n§ 10.\n В чл. 36, ал. 3 думите „както и“ се заличават, а след думите „електроразпределителни мрежи“ се добавя „както и условията и редът за определяне на компенсации по чл. 21, ал. 1, т. 8в и на компонента по чл. 30а, ал. 1“.\n§ 11.\n В чл. 36б се правят следните изменения и допълнения:\n1. В ал. 1:\nа) точка 1 се изменя така:\n„1. извършени от енергийно предприятие в качеството му на обществен доставчик за изкупуване на електрическа енергия по дългосрочни договори и по преференциални цени, както и тези, произтичащи от задължението му за изкупуване на електрическа енергия в качеството му на търговец на електрическа енергия, определени с решение на комисията, включително за предходния регулаторен период;“\nб) в т. 4 накрая думите „8г“ се заменят с „8д“ и се добавя „и/или от целево предоставени средства от държавния бюджет“;\nв) създават се т. 5 и 6:\n„5. за предоставяне на компенсации чрез крайния снабдител, покриващи част от разходите за електрическа енергия на битовите крайни клиенти за обекти, присъединени към електроразпределителна мрежа на ниво ниско напрежение;\n6. извършени от крайните снабдители по чл. 94а, ал. 3, определени с решение на комисията.“\n2. Алинеи 2 и 3 се изменят така:\n„(2) Плащанията по ал. 1 се извършват от фонда ежемесечно.\n(3) Плащания на компенсации се извършват въз основа на:\n1. договор, сключен с фонда, съгласно приетата от Министерския съвет програма за предоставяне на компенсации по ал. 1, т. 4, и\n2. договор, сключен между фонда и крайните снабдители за компенсациите по ал. 1, т. 5.“ \n§ 12.\n В чл. 36д, ал. 1 се правят следните допълнения:\n1. В т. 8 накрая се добавя „както и за покриване на разходи по чл. 36б, ал. 1, т. 5“.\n2. Създават се т. 9 и 10:\n„9. вноските по чл. 36м;\n10. средства от Европейски структурни и инвестиционни фондове.“\n§ 13.\n В чл. 36з, ал. 1 след думите „ чл. 36е, ал. 1“ се добавя „и чл. 36м“ и след думите „чл. 36б, ал. 1, т. 4“ се добавя „и 5“.\n§ 14.\n В глава трета, раздел ІV се създават чл. 36л и 36м:\n„Чл. 36л. (1) Фондът сключва с краен снабдител договор за компенсиране на разходи за снабдяване с електрическа енергия на битови крайни клиенти по утвърден от управителния съвет на фонда образец.\n(2) Компенсация не се изплаща, когато крайният снабдител по ал. 1 има задължения към фонда, като в този случай фондът не дължи лихва за забава. \n(3) Фондът не дължи компенсация за количества електрическа енергия, които надвишават тези, за които крайният снабдител дължи цената и/или компонентата от цена по чл. 30, ал. 1, т. 17.\n(4) Фондът изплаща компенсация за съответния месец, изчислена въз основа на количеството, за което крайният снабдител дължи цената и/или компонентата от цена по чл. 30, ал. 1, т. 17, и определената от Комисията компенсация по чл. 21, ал 1, т. 8в.\n(5) Фондът може да прихваща задълженията си по ал. 4 с подлежащите на възстановяване компенсации и вземанията си по чл. 36м.\n(6) Крайните снабдители предоставят информация в изпълнение на договора по ал. 1 по образец, в срок и във формат, определени от управителния съвет на фонда.\n(7) Фондът извършва проверка на съответствието на реално фактурираните количества електрическа енергия от крайните снабдители и количествата, до които е извършил плащане по ал. 4, при условия и по ред, предвидени в договорите по ал. 1. В случай че се установи разлика, крайният снабдител възстановява същата на фонда в 10-дневен срок от получаването на уведомление за това.\nЧл. 36м. (1) Крайните снабдители дължат ежемесечно вноски във фонда за разликата между приходите от продажба на електрическа енергия без ДДС по цената по чл. 30а, ал. 3 и разходите за доставка на електрическа енергия на битовите крайни клиенти по цената по чл. 30а, ал. 2, когато тази разлика е положителна стойност.\n(2) Лицата по ал. 1 до 20-о число на текущия месец:\n1. подават във фонда декларация за изчислената вноска за предходния месец;\n2. внасят във фонда вноската по ал. 1 за предходния месец.\n(3) За целите на данъчното облагане внесените във фонда вноски се признават за текущи разходи за дейността.“\n§ 15.\n В чл. 38а се правят следните допълнения:\n1. В ал. 1 се създават т. 9 и 10:\n„9. условията, при които крайните клиенти осъществяват достъпа до данните си или отправят искане за предоставяне на техните данни, като за предоставянето на тези услуги не се начислява допълнително плащане;\n10. номер на партидата на крайния клиент и единния идентификационен код за точката на измерване на крайния клиент.“\n2. Създава се ал. 3:\n„(3) Крайни клиенти, в това число битови, които имат достъп до системи за авансови плащания и изберат този метод за плащане, не трябва да са поставени от системите за авансово плащане в по-неблагоприятно положение спрямо останалите клиенти.“\n3. Създават се ал. 4 – 7:\n„(4) Енергийните предприятия – страни по договорите по ал. 1, могат да предлагат на своите потребители на енергийни услуги договори с динамична цена на електрическата енергия, като ги информират за възможностите, разходите и рисковете, свързани с тези договори. \n(5) Крайните клиенти, които разполагат с инсталирано интелигентно средство за търговско измерване, могат да сключат договор с динамична цена на електрическа енергия с поне един доставчик. \n(6) Енергийните предприятия – страни по договорите по ал. 1, предоставят съответната информация на крайните клиенти, включително за необходимостта от инсталиране на подходящ измервателен уред за електрическа енергия. \n(7) Прехвърлянето към договор с динамична цена на електрическа енергия се извършва с изричното съгласие на клиента.“\n§ 16.\n В чл. 38б се правят следните изменения и допълнения:\n1. В ал. 1:\nа) точка 2 се изменя така:\n„2. процедурата за смяна на доставчик, включително кода, необходим на крайния клиент за смяната на доставчика, и единния идентификационен код за точката на доставка на крайния клиент, и информация, че потребители на енергийни услуги не дължат допълнителни плащания при смяна на доставчика си;“\nб) създават се т. 10 и 11:\n„10. алтернативните мерки за изключване от мрежата с предизвестие с разумен срок преди планираното изключване; тези алтернативни мерки не създават допълнителни разходи за клиентите, застрашени от изключване от мрежата, и могат да се отнасят до източници на подкрепа с цел избягване на изключването от мрежата, системи за авансови плащания, енергийни одити, консултантски услуги по енергийни въпроси, алтернативни разплащателни планове, съвети за управление на дълга или мораториуми върху изключването от мрежата;\n11. крайната дата на договора.“\n2. Създават се ал. 8 и 9:\n„(8) Преди сключването на договор за доставка на електрическа енергия или преди удължаването на вече сключен договор енергийните предприятия по ал. 1 предоставят на потребителите обобщение на основните договорни условия, което е лесно видимо и е формулирано по кратък и ясен начин. Това обобщение включва най-малко информация за общата цена, промоциите, допълнителните услуги, отстъпките и правата на потребителите. \n(9) Крайните снабдители и търговците на електрическа енергия предлагат на битовите крайни клиенти възможност за сключване на договори с фиксиран срок и на фиксирана цена и на договори с динамична цена на електрическата енергия – за клиенти с инсталирано интелигентно средство за търговско измерване.“\n§ 17.\n Член 38д се изменя така:\n„Чл. 38д. (1) Енергийните предприятия, предоставящи универсална услуга и услуги от обществен интерес, в общите условия за снабдяване с електрическа енергия и ползване на електроразпределителните мрежи и в правилата за работа с потребителите на енергийни услуги определят специални процедури за предоставяне на информация, свързана с потреблението, и за уреждане взаимоотношенията с уязвими клиенти за недопускане на преустановяване на снабдяването им с електрическа енергия. \n(2) Определянето на статут на домакинство в положение на енергийна бедност и/или на уязвим клиент за снабдяване с електрическа енергия, включително оценката на броя на домакинствата в положение на енергийна бедност, се извършват при условия и по ред, определени в наредба, приета от Министерския съвет.\n(3) Компетентните органи за определяне и прилагане на мерки за защита и за финансова подкрепа по програми за подпомагане на домакинство в положение на енергийна бедност и уязвимите клиенти за снабдяване с електрическа енергия, в рамките на своите правомощия, са министърът на енергетиката, министърът на труда и социалната политика, министърът на регионалното развитие и благоустройството или друг орган, определен с акт на Министерския съвет. \n(4) Удостоверяването на статут на домакинство в положение на енергийна бедност и/или на уязвим клиент за снабдяване с електрическа енергия при прилагането на мерки за защита и за финансова подкрепа по програми за подпомагане се извършва от компетентния орган по ал. 3, управляващ съответната програма. \n(5) Създаването и поддържането на информационна система за домакинствата в положение на енергийна бедност и за уязвимите клиенти за снабдяване с електрическа енергия се осъществяват от националната отговорна институция, определена за разработването на Националния социален климатичен план, съгласно Регламент (ЕС) 2023/955 на Европейския парламент и на Съвета от 10 май 2023 г. за създаване на Социален фонд за климата и за изменение на Регламент (ЕС) 2021/1060 (OB, L 130/1 от 16 май 2023 г.) или от друг орган, определен с акт на Министерския съвет. Редът и механизмът за функциониране на информационната система се определят с наредбата по ал. 2.\n(6) За целите на определянето на статут на домакинство в положение на енергийна бедност и/или на уязвим клиент за снабдяване с електрическа енергия на информационната система по ал. 5 се предоставят лични данни, данъчна и осигурителна информация, включително чрез автоматизиран достъп, от други приложими регистри и информационни системи, поддържани от държавните органи и администрации, които са първични администратори на данни.“\n§ 18.\n В чл. 38к ал. 2 се изменя така:\n„(2) Търговците и крайните снабдители на електрическа енергия осигуряват информация за платформата по чл. 38и, ал. 1, както и за други платформи за сравнение, опериращи на пазара на електрическа енергия, във фактурите на клиентите или в приложения към тях.“\n§ 19.\n В чл. 39 се правят следните изменения и допълнения:\n1. В ал. 1, т. 7 думите „електрическа енергия или“ се заличават.\n2. В ал. 4, т. 5 накрая се поставя запетая и се добавя „включително производство на електрическа енергия от граждански енергийни общности и активни клиенти“. \n3. В ал. 5 т. 7 се отменя. \n4. Създава се ал. 8:\n„(8) Лицензия за дейността снабдяване с електрическа енергия от краен снабдител може да бъде издадена на енергийно предприятие, което отговаря на условията за осъществяване на тази дейност и е лицензиант за дейността търговия с електрическа енергия.“\n§ 20.\n В чл. 43, ал. 1 се правят следните изменения и допълнения:\n1. В т. 3 думите „на електрическа енергия или“ се заличават.\n2. В ал. 2, т. 2а думите „електрическа енергия или с“ се заличават.\n3. Алинея 4 се отменя.\n4. Създава се нова ал. 14:\n„(14) Лицензия за разпределение на електрическа енергия в затворена електроразпределителна мрежа се издава и за територия, на която са разположени енергийни обекти с интегрирана дейност.“\n5. Досегашната ал. 14 става ал. 15.\n§ 21.\n В чл. 46 ал. 6 се отменя.\n§ 22.\n В чл. 70 се правят следните изменения и допълнения:\n1. В ал. 3, т. 3 думата „срока“ се заменя със „срок, който не може да бъде по-дълъг от една година, както“.\n2. Създава се ал. 5:\n„(5) Със заповедта по ал. 3 не могат да бъдат налагани допълнителни задължения, които противоречат на чл. 93а, ал. 2, 3 и 5.“\n§ 23.\n В чл. 74м се правят следните изменения и допълнения:\n1. В ал. 2:\nа) точка 2 се изменя така:\n„2. приеме доклада, в който са проучени твърдения за извършено нарушение на чл. 3 и/или чл. 5 от Регламент (ЕС) № 1227/2011, а когато докладът съдържа производствена, търговска или друга защитена от закон тайна – и вариант със заличена тайна;“\nб) създава се т. 3:\n„3. установи, че не е извършено нарушение или че не са предприемани действия за извършване на нарушение на чл. 3 и/или на чл. 5 от Регламент (ЕС) № 1227/2011, и прекрати образуваното производство.“\n2. Алинея 4 се изменя така:\n„(4) В случаите на ал. 2, т. 2 докладът, съответно вариантът на доклада със заличена тайна, се изпраща на проверяваното лице за представяне на становище в определен от комисията срок, но не по-кратък от един месец.“\n3. В ал. 6 думата „Комисията“ се заменя с „По искане на комисията“.\n4. Създава се ал. 7:\n„(7) В случаите по ал. 2, т. 3 проверяваното лице и лицето по чл. 74а, ал. 1 се уведомяват за прекратяване на образуваното производство.“\n§ 24.\n В чл. 74о, ал. 2, изречение второ думите „чл. 78, ал. 2 и 3“ се заменят с „чл. 78, ал. 2 – 4“ и се създава изречение трето: „За констативния протокол се прилагат съответно чл. 80, ал. 2 – 5.“\n§ 25.\n В чл. 83 се правят следните допълнения:\n1. В ал. 1, т. 5 накрая се поставя запетая и се добавя „отговорностите на оператора на електроразпределителната мрежа за доставката и осигуряването на продукти и услуги, необходими за ефективното, надеждно и сигурно действие на разпределителната мрежа, гарантиращо ефективното участие на всички участници на пазара, включително на производителите на електрическа енергия от възобновяеми източници, участниците на пазара, които извършват оптимизация на потреблението, операторите на съоръжения за съхраняване на енергия и участниците на пазара, извършващи агрегиране, техническите изисквания за участие на пазара въз основа на техническите характеристики на пазара и възможностите на всички участници.“ \n2. В ал. 3 след думата „преобразуване“ се поставя запетая и се добавя „съхранение“. \n§ 26.\n В чл. 87, ал. 2 се създава т. 7:\n„7. гарантирането на сигурна, надеждна и ефективна електроенергийна система, включително чрез ползване на услуги за оптимизация на потреблението, както и услуги, предоставяни от оператори на съоръжения за съхранение на електрическа енергия.“\n§ 27.\n В чл. 90 се създава ал. 3:\n„(3) Операторът на електроразпределителната мрежа и на затворена електроразпределителна мрежа няма право да притежава, разработва, управлява или експлоатира зарядни точки за електрически превозни средства, с изключение на случаите, в които операторът на разпределителна мрежа притежава зарядни точки единствено за своя собствена употреба.“\n§ 28.\n В чл. 92 се правят следните изменения и допълнения:\n1. Точка 1 се отменя.\n2. Създават се т. 11 – 13:\n„11. граждански енергийни общности;\n12. независим доставчик на услуги по агрегиране;\n13. активни клиенти.“\n§ 29.\n Създава се чл. 92г:\n„Чл. 92г. (1) Крайните клиенти, включително битовите, които предлагат оптимизация на потреблението посредством агрегиране, могат да участват с производителите по недискриминационен начин на всички пазари на електрическа енергия. \n(2) Операторът на преносна мрежа и операторите на разпределителни мрежи, когато осигуряват спомагателни услуги, третират участниците на пазара, които извършват агрегиране на оптимизацията на потреблението, по недискриминационен начин наред с производителите въз основа на техните технически възможности.\n(3) Оптимизацията на потреблението чрез агрегиране се регулира чрез рамка, която съдържа следните елементи:\n1. правото на всеки участник на пазара, извършващ агрегиране, в това число независимите доставчици на агрегирани услуги, да навлиза на пазарите на електрическа енергия без съгласието на другите участници на пазара;\n2. недискриминационни и прозрачни правила, чрез които се определят ролите и отговорностите на всички електроенергийни предприятия и клиенти;\n3. недискриминационни и прозрачни правила и процедури за обмен на данни между участниците на пазара, извършващи агрегиране, и други електроенергийни предприятия, които гарантират лесен достъп до данните при равни и недискриминационни условия, като същевременно защитават търговската информация с чувствителен характер и личните данни на клиентите;\n4. финансовата отговорност на участниците на пазара, извършващи агрегиране, за дисбалансите, които причиняват в електроенергийната система, с изключение на случаите, в които те са координатори на балансиращи групи или са делегирали своята отговорност за балансиране;\n5. неналагане на неправомерни плащания, санкции или други неправомерни договорни ограничения на крайните клиенти, които имат договор с независими доставчици на агрегирани услуги, от страна на доставчиците им;\n6. механизъм за разрешаване на спорове между участниците на пазара, извършващи агрегиране, и други участници на пазара, включително във връзка с отговорността за дисбалансите.\n(4) Електроенергийните предприятия или участващите крайни клиенти при оптимизация на потреблението са задължени да изплатят финансова компенсация на други участници на пазара или на лицата, координатори на балансиращи групи на участниците на пазара, ако тези участници на пазара или отговарящи за баланса лица са пряко засегнати от оптимизацията на потреблението. \n(5) Финансовата компенсация по ал. 4 не трябва да създава пречки за навлизането на пазара на участници, извършващи агрегиране, нито пречки за гъвкавостта. Финансовата компенсация е строго ограничена до покриване на разходите, направени от доставчиците на участващите клиенти или от координатори на балансиращи групи на доставчика по време на задействането на оптимизацията на потреблението. \n(6) Методът за изчисляване на компенсацията по ал. 4 може да отчита ползите, които други участници на пазара извличат от независимите доставчици на агрегирани услуги, като в такъв случай от доставчиците на агрегирани услуги или от участващите клиенти може да се изиска да допринесат към компенсацията, но само ако ползите за всички доставчици, клиенти и координатори на балансиращи групи не превишават направените преки разходи. \n(7) Методът за изчисляване на компенсациите по ал. 4 се одобрява от Комисията. \n(8) Комисията по предложение на операторите на преносни мрежи и операторите на разпределителни мрежи в тясно сътрудничество с участниците на пазара и крайните клиенти определя техническите изисквания за участие в услугите по оптимизация на потреблението на всички пазари на електрическа енергия въз основа на техническите характеристики на тези пазари и на възможностите за оптимизация на потреблението, като тези изисквания включват участието с обединени товари.“\n§ 30.\n В чл. 93а се правят следните изменения и допълнения:\n1. Алинея 1 се отменя. \n2. Алинея 2 се изменя така: \n„(2) Дългосрочни договори за изкупуване на електрическа енергия и разполагаемост или други подобни споразумения със същия или еквивалентен предмет или ефект, включително допълнителни споразумения за продължаване срока на действащи договори, не могат да се сключват. Производители на електрическа енергия от въглища, които са се възползвали от такива договори, не могат да получават нова държавна помощ за подпомагане на производството от въглища.“\n3. Алинея 3 се изменя така:\n„(3) Дългосрочни споразумения за закупуване на електрическа енергия и дългосрочни договори за изкупуване на електрическа енергия или други подобни договори със същия или еквивалентен предмет или ефект, включително допълнителни споразумения за продължаване срока на действащи договори, могат да се сключват само за закупуване на електрическа енергия от възобновяеми източници.“\n4. Създава се ал. 5:\n„(5) Производителите на електрическа енергия, с изключение на производителите на електрическа енергия от възобновяеми източници, може да сключват споразумения за закупуване на електрическа енергия със срок до две години на организиран борсов пазар.“\n§ 31.\n Член 94 се отменя.\n§ 32.\n В чл. 94а се правят следните изменения и допълнения: \n1. Алинея 1 се изменя така: \n„(1) Крайният снабдител осигурява на битовите крайни клиенти ползване на универсална услуга, за което е длъжен да снабдява с електрическа енергия техните обекти, присъединени към електроразпределителна мрежа на ниво ниско напрежение, когато тези клиенти не се снабдяват от друг доставчик. Това задължение се изпълнява по прозрачен и недискриминационен начин, без да възпрепятства свободния избор на доставчик.“\n2. В ал. 2 думите „от обществен интерес по смисъла на този закон“ се заличават.\n3. В ал. 3 думите „Крайният снабдител“ се заменят с „По искане на производител краен снабдител“ и се създава изречение второ: „Крайният снабдител продава изкупената електрическа енергия на организиран борсов пазар.“\n4. Създава се ал. 4:\n„(4) Електрическата енергия, доставена от краен снабдител на битов краен клиент по цени, определени при условията на чл. 30а, може да се използва само за собствено крайно потребление от съответния битов краен клиент.“\n§ 33.\n В чл. 96а думите „чл. 39, ал. 1, т. 1 – 3, 5 – 7, 10 или 13“ се заменят с „чл. 39, ал. 1, т. 1 – 3, 5, 6, 10 или 13“.\n§ 34.\n В глава девета, раздел V се създава чл. 96б:\n„Чл. 96б. (1) Крайните клиенти може да сключват договор за агрегиране без съгласието на доставчика на електрическа енергия.\n(2) Агрегаторите предоставят на клиентите подробна информация за условията на договорите.\n(3) Клиентите имат право да получават безплатно от доставчиците всички значими данни за оптимизацията на потреблението или данните за доставената и продадената електрическа енергия поне веднъж на всеки период на фактуриране.\n(4) Доставчикът на електрическа енергия няма право да поставя на крайните клиенти, които снабдява, дискриминационни технически и административни изисквания, процедури или такси въз основа на това, че крайните клиенти са сключили договор за агрегиране.“\n§ 35.\n В чл. 97, ал. 1 т. 2 и 3 се отменят.\n§ 36.\n Член 98 се отменя.\n§ 37.\n В чл. 100 се правят следните изменения и допълнения:\n1. В ал. 1 след думите „възобновяеми източници“ се поставя запетая и се добавя „крайните снабдители на електрическа енергия“.\n2. Алинеи 2 и 3 се отменят.\n3. В ал. 4 думите „по ал. 2 и 3“ се заменят с „от крайните снабдители“.\n§ 38.\n В чл. 102 навсякъде думите „обществения доставчик“ се заличават.\n§ 39.\n В чл. 103 се правят следните допълнения:\n1. В ал. 2:\nа) в т. 1 накрая се поставя запетая и се добавя „включително инструкциите към тях“; \nб) създава се т. 7:\n„7. осигурява възможност за предлагане на краткосрочни и дългосрочни продукти, включително продукти със срок на доставка над една година, но не повече от две години.“\n2. Създава се ал. 4: \n„(4) Операторът на борсовия пазар на електрическа енергия сключва договори с лице, предоставящо клирингови услуги, за гарантиране плащането по сключените сделки.“\n§ 40.\n В чл. 107 думите „Общественият доставчик“ се заличават. \n§ 41.\n В чл. 110, ал. 3 думите „общественият доставчик“ се заличават.\n§ 42.\n В чл. 120 се правят следните допълнения:\n1. В ал. 3 се създават изречения второ и трето: „Операторът на електропреносната мрежа, съответно операторът на електроразпределителна мрежа, предоставя на своите клиенти измервателни средства, които точно измерват действителното потребление. Операторите гарантират, че средствата за търговско измерване предоставят възможност на техните клиенти лесно да прочетат показанията, както непосредствено, така и чрез електронен интерфейс, онлайн или чрез друг подходящ интерфейс.“\n2. Създават се ал. 11 – 13:\n„(11) При липса на системно въвеждане на интелигентни измервателни системи всеки краен клиент има право, като поема свързаните с това разходи, да му бъде инсталирано интелигентно средство на търговско измерване при справедливи, разумни и икономически ефективни условия или, когато е приложимо, неговото съществуващо средство за търговско измерване да бъде модернизирано, така че:\n1. да е оборудвано, когато това е технически осъществимо, с функционалните възможности, в съответствие с чл. 67, ал. 6, т. 1 и 2 от Закона за енергийната ефективност, или с минималния набор от функционални възможности, определени в правилата по чл. 83, ал. 1, т. 6;\n2. да е оперативно съвместим и да може да осъществява желаните връзки с инфраструктурата за измерване на системите за управление на потреблението на енергия на потребителите във време близо до реалното. \n(12) При инсталиране на интелигентно средство за търговско измерване крайният клиент задължително получава информация относно:\n1. функциите и оперативната съвместимост, които може да поддържа интелигентният измервателен уред, осъществимите услуги и ползите, които могат реално да бъдат извлечени от притежаването на конкретния интелигентен измервателен уред в конкретния момент, както и всякакви свързани с това разходи, които трябва да бъдат понесени от крайния клиент;\n2. срока, в който трябва да бъде инсталирано средството за търговско измерване, но не по-късно от 4 месеца след като клиентът отправи искането. \n(13) Операторите на преносната и разпределителните мрежи поне веднъж на всеки две години преразглеждат и публикуват на интернет страниците си информация за свързаните с инсталирането на интелигентни измервателни средства разходи, като проследяват тяхното развитие в резултат на технологичните разработки и евентуалните осъвременявания на измервателната система.“\n§ 43.\n В чл. 123, ал. 1 думите „общественият доставчик“ се заличават.\n§ 44.\n В чл. 139а се правят следните изменения и допълнения: \n1. В ал. 2 т. 1 се изменя така:\n„1. е търговец;“.\n2. В ал. 3 се създават изречения трето и четвърто: „Когато заявителят е български гражданин или българско юридическо лице, в заявлението се посочва ЕГН или ЕИК и обстоятелствата по ал. 2, т. 1 и 8 – 12 се проверяват по служебен път. Физическите и юридическите лица от друга държава – членка на Европейския съюз, или от държава – страна по Споразумението за Европейското икономическо пространство, удостоверяват обстоятелствата по ал. 2, т. 1 и 8 – 12 с документи от компетентните органи на съответната държава.“ \n3. В ал. 5 думите „и т. 8 – 12“, както и думите „административни или съдебни“ се заличават. \n§ 45.\n В чл. 153, ал. 5 накрая се добавя „през отоплителния период“.\n§ 46.\n В чл. 162 се правят следните изменения:\n1. В ал. 1 думите „Общественият доставчик, съответно“ се заличават.\n2. В ал. 2 думите „обществения доставчик, съответно“ се заличават. \n§ 47.\n В чл. 163б, ал. 5 думите „на обществения доставчик, съответно“ се заличават.\n§ 48.\n В чл. 175 се създава ал. 3:\n„(3) За гарантиране плащането по сключените сделки операторите на организиран борсов пазар на природен газ сключват договори с лице, предоставящо клирингови услуги.“\n§ 49.\n В § 1 от допълнителните разпоредби се правят следните изменения и допълнения:\n1. Създава се нова т. 1а: \n„1а. „Агрегатор“ е физическо или юридическо лице, което осъществява дейности по агрегиране.“\n2. Досегашните т. 1а и 1б стават съответно т. 1б и 1в.\n3. Създава се нова т. 3:\n„3. „Балансиране“ са всички действия и процеси във всички срокове, чрез които операторите на преносни мрежи гарантират непрекъснато поддържане на честотата в системата в предварително определен интервал на устойчивост, в съответствие с размера на резервите, които са необходими с оглед на изискваното качество.“\n4. Създават се т. 12в и 12г:\n„12в. „Договор за доставка на електрическа енергия“ е договор за доставка на електрическа енергия, който не включва електроенергийни деривати.\n12г. „Договор за агрегиране“ е договор между агрегатор и краен клиент.“\n5. Създават се т. 13а – 13г:\n„13а. „Договор с динамична цена на електрическата енергия“ е договор за доставка на електрическа енергия между доставчик и краен клиент с инсталирана интелигентна измервателна система, който отразява колебанията в цената на спотовите пазари, включително на сегментите ден напред и сегментите в рамките на деня, на интервали, които са най-малко равни на честотата на уреждане на небаланса на пазара. \n13б. „Договор за доставка на електрическа енергия с фиксиран срок, на фиксирана цена“ е договор за доставка на електрическа енергия между доставчик и краен клиент, който гарантира едни и същи договорни условия, включително цената, докато в рамките на фиксирана цена може да включва гъвкав елемент, например с колебания на цените при върхово и невърхово натоварване.\n13в. „Домакинство“ е лице или лица, които живеят и са регистрирани в едно жилище или част от жилище, имат общ бюджет и общи разходи за потребление на енергия и общи разходи за задоволяване на други потребности.\n13г. „Домакинство в положение на енергийна бедност“ е домакинство, което при действащите цени на енергийните носители е с разполагаем средномесечен доход на член от домакинството за предходната година, по-малък или равен на официалната линия на бедност, след като е намален с разхода му за определеното спрямо енергийните характеристики на жилището типово потребление на енергия, и което поради това няма достъп до основни енергийни услуги за адекватно отопление, охлаждане, осветление и осигуряване на енергия за домакинските уреди.“ \n6. Създава се т. 19а:\n„19а. „Електроенергиен дериват“ е финансов инструмент по смисъла на чл. 4, т. 5 – 7 от Закона за пазарите на финансови инструменти, свързан с електрическа енергия.“\n7. В т. 23 накрая се добавя „като преместваемите, набивните и монтираните без основи енергийни обекти са обекти на техническата инфраструктура“.\n8. В т. 24 след думите „дейностите по производството, преобразуването, преноса, съхранението, разпределението“ се добавя „агрегирането, оптимизация на потреблението“.\n9. В т. 24е накрая се добавя „както и мрежа, която служи за разпределение на електрическа енергия между енергийни обекти с интегрирана дейност“.\n10. Създава се т. 25а:\n„25а. „Енергийни обекти с интегрирана дейност“ са група енергийни обекти, включваща най-малко два обекта за производство на електрическа енергия с инсталирана мощност над 5 MW, използващи различни технологии, или най-малко такъв обект и съоръжение за съхранение на електрическа енергия/съоръжение за производство на водород, които обекти не са самостоятелно присъединени към електропреносната или електроразпределителната мрежа, а образуват система, целяща оптимално използване на технологичните възможности на съответните обекти и на предоставената преносна способност на мрежата, към която тази система е присъединена.“\n11. Създава се т. 27аа:\n„27аа. „Информация за фактурирането“ е информацията, предоставена в сметката на крайния клиент, освен искането за плащане.“\n12. В т. 28а, буква „а“ думите „в съответната лицензионна територия“ се заличават.\n13. В т. 29 след думата „период“ се добавя „до“.\n14. Създават се т. 32в и 32г:\n„32в. „Малко предприятие“ е предприятие, в което са наети по-малко от 50 души и чийто годишен оборот и/или общо салдо по годишния счетоводен баланс не надхвърля левовата равностойност на 10 милиона евро.\n32г. „Микропредприятие“ е предприятие, в което са наети по-малко от 10 души и чийто годишен оборот и/или общо салдо по годишния счетоводен баланс не надхвърля левовата равностойност на 2 милиона евро.“\n15. Създава се нова т. 33а:\n„33а. „Най-добри налични техники“ във връзка със защитата и сигурността на данните при интелигентното измерване са най-ефективните, напредналите и практически пригодни техники за предоставяне по принцип на основата за спазване на правилата на Европейския съюз за защита на данните и сигурността.“\n16. Създава се т. 33б:\n„33б. „Напълно интегрирани мрежови компоненти“ са мрежови компоненти, които са интегрирани в преносната или разпределителната мрежа, включително в съоръженията за съхранение, и които се използват единствено с цел гарантиране на сигурна и надеждна работа на преносната или разпределителната мрежа, а не за балансиране или за управление на претоварването.“\n17. Досегашната т. 33а става т. 33в и се изменя така:\n„33в. „Небитов клиент“ е клиент, който купува електрическа или топлинна енергия с топлоносител гореща вода за отопление, климатизация, горещо водоснабдяване и технологични нужди или природен газ за небитови нужди, включително производителите, промишлените клиенти и предприятия, малките и средните предприятия и клиентите на едро.“\n18. Създава се т. 33г:\n„33г. „Нискоемисионни източници“ са вятърна енергия, слънчева енергия, геотермална енергия, водноелектрическа енергия и ядрена енергия.“\n19. Създава се т. 34дд:\n„34дд. „Оперативна съвместимост“ е способността на две или повече енергийни или комуникационни мрежи, системи, устройства, приложения или компоненти в контекста на интелигентното измерване да взаимодействат, обменят и използват информация с цел изпълнение на изискваните от тях функции.“\n20. Създава се нова т. 34е:\n„34е. „Оптимизация на потреблението“ е промяна на електрическия товар от страна на крайните клиенти, която се отклонява от тяхната нормална или настояща схема на потребление и която е предприета в отговор на пазарни сигнали, сред които са променящите се във времето цени на електрическа енергия или стимулиращите плащания, или в отговор на приемане на предложение от крайния клиент за продажба на намаляване или увеличаване на търсенето на съответната цена на организиран пазар.“\n21. Досегашната т. 34е става т. 34ж.\n22. Създават се т. 36б и 36в:\n„36б. „Координатор на балансираща група“ е участник на пазара или негов избран представител, отговорен за небалансите му на пазара на електрическа енергия.\n36в. „Отоплителен период“ е периодът от време, през който топлинната енергия се потребява и за отопление.“ \n23. Създава се т. 40а:\n„40а. „Пазари на електрическа енергия“ са пазари за електрическа енергия, включително извънборсовите и борсовите пазари на електрическа енергия, пазарите за търговия с електрическа енергия, търгове за капацитет, услуги по балансиране и спомагателни услуги във всички периоди, включително форуърдните пазари, сегмент ден напред и сегмент в рамките на деня.“\n24. Създава се т. 41в:\n„41в. „Време близо до реалното“ в контекста на интелигентното измерване е кратък период от време, обикновено ограничен до секунди или до периода за уреждане на небаланса.“\n25. Досегашните т. 41в и 41г стават съответно т. 41г и 41д.\n26. Създава се т. 44а:\n„44а. „Претоварване“ е ситуация, при която не могат да бъдат изпълнени всички заявки от пазарни участници за търговия между зони от мрежата, защото те биха засегнали значително физическите потоци по мрежови елементи, които не могат да поемат тези потоци.“\n27. Създава се т. 48а:\n„48а. „Разполагаем доход на домакинството“ са средствата (доходите), получени от всички членове на домакинството след приспадане на задължителните осигурителни вноски, които са за тяхна сметка, и дължимите данъци върху доходите.“\n28. Създават се т. 50а и 50б:\n„50а. „Разпределено производство“ е генериране и съхраняване на електрическа енергия от различни малки производствени инсталации, свързани към разпределителната система.\n50б. „Регионален координационен център“ е регионален координационен център съгласно чл. 35 от Регламент (ЕС) 2019/943.“\n29. Точка 55а се изменя така:\n„55а. „Спомагателна услуга“ е:\nа) услуга, необходима за достъпа до и експлоатацията на газопреносната мрежа, газоразпределителната мрежа, съоръженията за съхранение на природен газ и/или за втечнен природен газ, включително балансиране на товара, смесване и впръскване на инертни газове с изключение на съоръженията, запазени изключително за операторите на газопреносни мрежи при осъществяване на дейността им;\nб) услуга, необходима за функционирането на преносната или разпределителната система на електрическа енергия, включително балансиране, и използвана от оператора на преносна система или от оператора на разпределителна система за управление на напрежението при установен режим за бързо подаване на реактивна енергия; с нея се осигурява способност за инерционно пускане за стабилност на местната мрежа, пускане без външно захранване и за експлоатация на електроенергийни острови, като не се включва управлението на претоварването.“\n30. Създава се т. 55б:\n„55б. „Споразумения за закупуване на енергия“ са дългосрочни договори, сключени между производители на електрическа енергия с произход от нискоемисионни източници и крайни снабдители и/или търговци, които снабдяват битови крайни клиенти със срок на доставка над една година, но не повече от две години.“\n31. Създава се т. 66аа:\n„66аа. „Традиционен измервателен уред“ е аналогов или електронен измервателен уред, който не може да предава и получава данни.“\n32. Точка 66в се изменя така:\n„66в. „Уязвим клиент за снабдяване с електрическа енергия“ е битов клиент, който купува електрическа енергия за битовите нужди на домакинство, на което той е член, и той и/или друг член на домакинството е в критична зависимост от електрическо оборудване поради възраст и/или здравословно състояние и/или получава месечни социални помощи и/или целева помощ за отопление съгласно Закона за социалното подпомагане.“ \n33. Създават се т. 66д и 66е:\n„66д. „Участник на пазара“ е физическо или юридическо лице, което купува, продава или произвежда електрическа енергия, занимава се с агрегиране или е оператор по оптимизация на потреблението или услуги за съхраняване, включително посредством издаване на нареждания за търговия, на един или повече пазари на електрическа енергия, включително пазари на балансираща енергия.\n66е. „Универсална услуга“ е снабдяването с електрическа енергия с определено качество на конкурентни, лесно и ясно съпоставими, прозрачни и недискриминационни цени, която не може да бъде отказвана по причини, непосочени в закона.“ \n34. Параграф 1а се изменя така:\n„§ 1а. Този закон въвежда изискванията на Директива 2012/27/ЕС на Европейския парламент и на Съвета от 25 октомври 2012 г. относно енергийната ефективност, за изменение на директиви 2009/125/ЕО и 2010/30/ЕС и за отмяна на директиви 2004/8/ЕО и 2006/32/ЕО (OB, L 315/1 от 14 ноември 2012 г.), Директива 2005/89/ЕО на Европейския парламент и на Съвета от 18 януари 2006 г. относно мерки за гарантиране сигурност на доставките на електрическа енергия и инфраструктурните инвестиции, Директива 2009/72/ЕО на Европейския парламент и на Съвета от 13 юли 2009 г. относно общите правила за вътрешния пазар на електроенергия и за отмяна на Директива 2003/54/ЕО (ОВ, L 211/55 от 14 август 2009 г.), Директива 2009/73/ЕО от 13 юли 2009 г. на Европейския парламент и на Съвета относно общите правила за вътрешния пазар на природен газ и за отмяна на Директива 2003/55/ЕО (ОВ, L 211/94 от 14 август 2009 г.), Директива (ЕС) 2019/692 на Европейския парламент и на Съвета от 17 април 2019 г. за изменение на Директива 2009/73/ЕО относно общите правила за вътрешния пазар на природен газ (OB, L 117/1 от 3 май 2019 г.) и изискванията на чл. 2, т. 3 и 7 и чл. 4, параграфи 7, 8, 9, 10, 11 и 12 на Директива 2014/94/ЕС на Европейския парламент и на Съвета от 22 октомври 2014 г. за разгръщането на инфраструктура за алтернативни горива (ОВ, L 307/1 от 28 октомври 2014 г.) и Директива (ЕС) 2019/944 на Европейския парламент и на Съвета от 5 юни 2019 г. относно общите правила за вътрешния пазар на електроенергия и за изменение на Директива 2012/27/ЕС (OB, L 158/125 от 14 юни 2019 г.).“\nПреходни и заключителни разпоредби\n§ 50.\n Подзаконовите нормативни актове по прилагането на закона се привеждат в съответствие с този закон в срок до три месеца от влизането му в сила.\n§ 51.\n Цените по чл. 30а във връзка със сделките по чл. 97, ал. 1, т. 4 се прилагат до 31 декември 2025 г.\n§ 52.\n Лицензията за извършване на дейността обществена доставка на електрическа енергия се прекратява.\n§ 53.\n В срок до 30 юни 2024 г. крайните снабдители сключват договор за компенсиране с Фонд „Сигурност на електроенергийната система“ по чл. 36б, ал. 3, т. 2 във връзка с чл. 36б, ал. 1, т. 5. \n§ 54.\n В срок до 1 януари 2025 г. Комисията за енергийно и водно регулиране представя на Европейската комисия доклад за оценка на напредъка към постигане на ефективна конкуренция между доставчиците и прехода към пазарно обусловени цени за битови клиенти. \n§ 55.\n В срок до 30 юни 2024 г. действащите към момента на влизането в сила на този закон издадени лицензии за краен снабдител на електрическа енергия се изменят служебно от Комисията, като се привеждат в съответствие с разпоредбите на този закон. \n§ 56.\n Разпоредбата на чл. 21, ал. 1, т. 6 се прилага по отношение на договори за дългосрочно изкупуване на електрическа енергия, сключени от енергийно предприятие – титуляр на лицензия за дейността обществена доставка на електрическа енергия, към датата на влизането в сила на този закон. \n§ 57.\n Лицензията по чл. 39, ал. 6, т. 1 се издава на енергийно предприятие – титуляр на лицензия за дейността обществена доставка на електрическа енергия, към датата на влизането в сила на този закон, а разпоредбата на чл. 39, ал. 6, т. 2 се прилага за енергийно предприятие – титуляр на лицензия за дейността снабдяване с електрическа енергия от краен снабдител, до датата на влизането в сила на този закон.\n§ 58.\n Издадените до влизането в сила на този закон лицензии по чл. 39, ал. 1, т. 13 запазват своето действие.\n§ 59.\n Енергийно предприятие, титуляр на лицензия за обществена доставка на електрическа енергия, преди влизането в сила на този закон изкупува електрическата енергия по договори за дългосрочно изкупуване на разполагаемост и електрическа енергия в качеството си на търговец на електрическа енергия.\n§ 60.\n Комисията за енергийно и водно регулиране провежда производството по чл. 30а, ал. 1 за регулаторния период, който започва от 1 юли 2024 г. и въз основа на § 9.\n§ 61.\n Параграф 6, т. 2 относно чл. 21, ал. 1, т. 8, § 9 относно чл. 30а, § 11, т. 1, буква „в“ и т. 2 относно чл. 36б, ал. 1, т. 5 и 6 и ал. 2 и 3, и § 14 относно чл. 36л, ал. 1 се прилагат от 1 юли 2024 г.\n§ 62.\n В срок до 31 май 2024 г. Комисията за енергийно и водно регулиране и Министерството на енергетиката провеждат информационни и разяснителни кампании за битовите крайни клиенти относно ползите от либерализацията на пазара, възможностите за избор на краен доставчик и възможностите за компенсиране на цените на битовите крайни клиенти.\n§ 63.\n В Закона за компенсиране на разходите на потребителите за транспорт (ДВ, бр. 7 от 2023 г.) се правят следните изменения и допълнения:\n1. В чл. 7, ал. 1 се създава изречение трето: „В случай че не е подадена декларация, председателят на фонда установява с акт вземането, което подлежи на предварително изпълнение.“ \n2. В чл. 8:\nа) създава се нова ал. 3: \n„(3) Министерството на труда и социалната политика е компетентният орган за изплащане на финансовата подкрепа по ал. 1. Министерството на труда и социалната политика извършва плащания до размера на преведените му от фонда вноски, събрани по закона.“;\nб) досегашните ал. 3, 4 и 5 стават съответно ал. 4, 5 и 6.\n3. Параграф 2 от заключителните разпоредби се изменя така:\n„§ 2. (1) До 31 октомври 2023 г. Министерският съвет одобрява програмите за финансова подкрепа, условията и реда за предоставяне на средствата за подкрепа, както и лицата, които имат право на подпомагане съгласно чл. 8, ал. 1 и 2.\n(2) Ежемесечно до края на съответния месец фондът предоставя информация на министъра на икономиката и индустрията за събраните вноски за предходния месец.“ \n§ 64.\n В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г., бр. 12, 42, 52, 100 и 102 от 2022 г. и бр. 8, 54, 66, 82 и 86 от 2023 г.) се правят следните изменения и допълнения:\n1. В чл. 21, ал. 1, т. 15 думите „лица, за които няма изискване да са получили лицензия по Закона за енергетиката“ се заменят с „производители с обекти с обща инсталирана електрическа мощност, по-малка от 1 MW“.\n2. В чл. 24, ал. 2, т. 3 думите „лица, получили лиценз за производство на електрическа енергия, издаден по реда на Закона за енергетиката“ се заменят с „производители с обекти с обща инсталирана електрическа мощност 1 MW и над 1 MW“.\n§ 65.\n В Закона за ограничаване изменението на климата (обн., ДВ, бр. 22 от 2014 г.; изм., бр. 14, 17, 41 и 56 от 2015 г., бр. 47 от 2016 г., бр. 12, 58 и 85 от 2017 г., бр. 15 от 2018 г., бр. 25 от 2020 г., бр. 19 от 2021 г., бр. 102 от 2022 г. и бр. 84 от 2023 г.) чл. 8 се изменя така:\n„Чл. 8. (1) Министърът на околната среда и водите съвместно с министъра на енергетиката, подпомагани от министрите по чл. 4, ал. 1, разработват Интегриран план в областта на енергетиката и климата на Република България съгласно Регламент (ЕС) 2018/1999 на Европейския парламент и на Съвета от 11 декември 2018 г. относно управлението на Енергийния съюз и на действията в областта на климата, за изменение на регламенти (ЕО) № 663/2009 и (ЕО) № 715/2009 на Европейския парламент и на Съвета, директиви 94/22/ЕО, 98/70/ЕО, 2009/31/ЕО, 2009/73/ЕО, 2010/31/ЕС, 2012/27/ЕС и 2013/30/ЕС на Европейския парламент и на Съвета, директиви 2009/119/ЕО и (ЕС) 2015/652 на Съвета и за отмяна на Регламент (ЕС) № 525/2013 на Европейския парламент и на Съвета (OB, L 328/1 от 21 декември 2018 г.).\n(2) Министърът на околната среда и водите, подпомаган от министрите по чл. 4, ал. 1, изготвя актуализации и доклади за напредъка на плана по ал. 1.“\n§ 66.\n Законът влиза в сила от деня на обнародването му в „Държавен вестник“ с изключение на:\n1. параграф 3, т. 1, буква „в“, § 5, § 6, т. 1, 3, т. 5 относно т. 8е и 8к и т. 7, § 7, § 8, т. 1, § 11, т. 1, буква „а“, § 12, т. 1 и т. 2 относно т. 9, § 13, § 14 относно чл. 36л, ал. 2 – 7 и чл. 36м, § 19, т. 1, 3 и 4, § 20, § 28, т. 1, § 30, т. 1 – 3, § 31, 32, 33, 35, 36, 37, 38, 40, 41, 43, 46, 47, 52 и 59, които влизат в сила от 1 юли 2024 г.;\n2. параграф 39, т. 2 и § 48, които влизат в сила от 31 декември 2025 г.\nЗаконът е приет от 49-ото Народно събрание на 5 октомври 2023 г. и на 10 ноември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8207"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165283",
    "meta": [],
    "text": "УКАЗ № 244\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Изменението на Споразумението за финансиране по Механизма за възстановяване и устойчивост между Комисията и Република България, приет от 49-ото Народно събрание на 21 декември 2023 г.\nИздаден в \nСофия на 28 декември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Изменението на Споразумението за финансиране по Механизма за възстановяване и устойчивост \nмежду Комисията и Република България\nЧлен единствен.\n Ратифицира Изменението на Споразумението за финансиране по Механизма за възстановяване и устойчивост между Комисията и Република България, подписано в София на 12 декември 2023 г. и в Брюксел на 14 декември 2023 г.\nЗаключителна разпоредба\nПараграф единствен.\n Законът влиза в сила от 21 декември 2023 г.\nЗаконът е приет от 49-ото Народно събрание на 21 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n9105"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165256",
    "meta": [],
    "text": "УКАЗ № 1\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за отбраната и въоръжените сили на Република България, приет от 49-ото Народно събрание на 21 декември 2023 г.\nИздаден в \nСофия на 3 януари 2024 г.\nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за отбраната и въоръжените сили на Република България \n(oбн., ДВ, бр. 35 от 2009 г.; изм., бр. 74, 82, 93 и 99 от 2009 г., бр. 16, 88, 98 и 101 от 2010 г., бр. 23, 48, 99 и 100 от 2011 г., бр. 20, 33 и 38 от 2012 г., бр. 15, 66 и 68 от 2013 г., бр. 1 и 98 от 2014 г., бр. 14, 24, 61, 79 и 88 от 2015 г., бр. 13, 17, 50, 81, 98 и 103 от 2016 г., бр. 58, 85 и 103 от 2017 г., бр. 7, 77 и 98 от 2018 г., бр. 17, 42 и 94 от 2019 г., бр. 38, 69 и 109 от 2020 г., бр. 16, 23 и 25 от 2021 г., бр. 15 и 62 от 2022 г. и бр. 14 и 84 от 2023 г.)\n§ 1. \nВ чл. 92 се правят следните изменения:\n1. В ал. 3, изречение първо думите „лекари по дентална медицина и фармацевти“ се заменят с „лекари по дентална медицина, фармацевти и професионалисти по здравни грижи“.\n2. В ал. 4 думите „научни специалности“ се заменят с „докторски програми“.\n§ 2. \nВ чл. 95 се правят следните изменения и допълнения:\n1. Създава се нова ал. 2:\n„(2) Продължителността на обучението за придобиване на четвърта степен на професионална квалификация по професии от професионално направление „Военно дело и отбрана“ в професионалните колежи се определя от министъра на отбраната.“\n2. Алинеи 3 и 4 се изменят така:\n„(3) Учебните планове по специалностите от професионално направление „Военно дело“ във военните академии и висшите военни училища се утвърждават от министъра на отбраната съгласувано с министъра на образованието и науката.\n(4) Държавните образователни стандарти, националните изпитни програми и учебните планове, по които се провежда обучение в професионалните колежи за придобиване на четвърта степен на професионална квалификация по професии от професионално направление „Военно дело и отбрана“, се утвърждават от министъра на отбраната съгласувано с министъра на образованието и науката.“\n3. Създава се ал. 8:\n„(8) При провеждане на процедури по валидиране на професионални знания, умения и компетентности при условията и по реда на Закона за професионалното образование и обучение в професионалните колежи не се събират такси.“\n§ 3. \nВ чл. 96, ал. 1 думите „научни специалности“ се заменят с „докторски програми“.\n§ 4. \nВ чл. 97 се правят следните изменения:\n1. В ал. 3, изречение второ думите „военните висши училища“ се заменят с „висшите военни училища“.\n2. В ал. 4 думите „военните академии и висшите военни училища“ се заменят с „военните академии, висшите военни училища и научните организации“.\n§ 5. \nВ чл. 97а се правят следните изменения:\n1. В ал. 1 думите „въз основа на които началниците на военните академии и висшите военни училища, съответно ръководителите на научни организации, издават заповед за състава на научното жури“ се заличават. \n2. Алинея 2 се изменя така:\n„(2) Преминаването от академична длъжност на същата или на съответна академична длъжност в друга структура на военната академия, висшето военно училище или научната организация може да се извършва без конкурс по решение на съвета на приемащото основно звено, утвърдено от академичния/научния съвет, при условия и по ред, определени в правилниците на военните академии, висшите военни училища или научните организации.“\n§ 6. \nВ чл. 98 се правят следните изменения и допълнения:\n1. Алинея 2 се изменя така:\n„(2) Обучаваните във висшите военни училища за придобиване на образователно-квалификационна степен „бакалавър“ в професионално направление „Военно дело“ в редовна форма на обучение за нуждите на Министерството на отбраната и на други ведомства са курсанти.“\n2. В ал. 4 след думата „курсантите“ се поставя запетая, добавя се „военнослужещите, обучавани за придобиване на образователно-квалификационна степен „бакалавър“ в професионално направление „Военно дело“ в задочна форма на обучение“ и се поставя запетая.\n3. Създава се нова ал. 5:\n„(5) Военнослужещите, кандидатстващи за придобиване на образователно-квалификационна степен „бакалавър“/„магистър“ по специалности от професионално направление „Военно дело“ във военните академии и висшите военни училища, не заплащат такси за кандидатстване.“\n4. Досегашната ал. 5 става ал. 6 и се изменя така:\n„(6) Правата и задълженията на слушателите, курсантите, военнослужещите, обучавани за придобиване на образователно-квалификационна степен „бакалавър“ в професионално направление „Военно дело“ в задочна форма на обучение, и кадетите се определят с правилниците за устройството и дейността на военните академии, висшите военни училища и на професионалните колежи.“\n§ 7. \nВ чл. 142, ал. 2, т. 1 буква „а“ се изменя така:\n„а) стипендии – при условия, по ред и в размери, определени с акт на министъра на отбраната:\nаа) за притежавано звание;\nбб) за подготовка за изпълнение на военна служба като професия в размер не по-малко от 1,3 от базата за определяне размера на основното месечно възнаграждение за най-ниската длъжност, определяна ежегодно със закона за държавния бюджет на Република България;“.\n§ 8. \nВ чл. 145 се правят следните изменения:\n1. Алинея 1 се изменя така:\n„(1) След завършване на обучение за нуждите на Министерството на отбраната, структурите на пряко подчинение на министъра на отбраната и Българската армия с цел повишаване на квалификацията или придобиване на нова квалификация военнослужещите са длъжни да изпълняват военна служба в срок от:\n1. десет години – след придобиване на образователно-квалификационна степен „бакалавър“ в професионално направление „Военно дело“ в задочна форма на обучение;\n2. пет години – след придобиване на образователно-квалификационна степен „магистър“ в професионално направление „Военно дело“;\n3. пет години – след придобиване на образователна и научна степен „доктор“ или на научна степен „доктор на науките“;\n4. пет години – след завършване на професионален колеж;\n5. пет години – след завършване на курс за професионална квалификация по военно дело;\n6. четири години – след придобиване на образователно-квалификационна степен „магистър“ по гражданска специалност;\n7. три години – след придобиване на образователно-квалификационна степен „бакалавър“ по гражданска специалност;\n8. три години – след придобиване на специалност в системата на здравеопазването;\n9. две години – след завършване на квалификационен курс с продължителност, не по-малка от 8 седмици или квалификационен курс, свързан с разходване на финансови средства от Министерството на отбраната на стойност, по-голяма от три минимални работни заплати.“\n2. Алинея 3 се отменя.\n§ 9. \nВ чл. 156 се създава ал. 4:\n„(4) Извън случаите по ал. 2 и 3 военнослужещите от Българската армия, които заемат длъжност повече от три години, може да се преназначат в интерес на службата и в съответствие с придобитата от тях квалификация на длъжност в същото или в по-високо длъжностно ниво във военно формирование от Българската армия с дислокация в същото населено място.“\n§ 10.\n В чл. 157 ал. 1 се изменя така:\n„(1) Военнослужещите се атестират с цел осигуряване на кариерното им развитие.“\n§ 11.\n В чл. 162 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Актовете по ал. 1, т. 3 на военномедицинските органи, съответно на органите по чл. 141, ал. 3, може да бъдат обжалвани по реда на Административнопроцесуалния кодекс, като жалбата не спира изпълнението.“\n§ 12.\n В чл. 170, ал. 1 навсякъде думите „член 162“ се заменят с „член 162, ал. 1“.\n§ 13.\n В чл. 202 се правят следните изменения и допълнения:\n1. Създава се нова ал. 2:\n„(2) По време на отпуските по ал. 1 на военнослужещия се изплаща възнаграждение, както следва:\n1. по т. 1 и 3 – според предвиденото в специалните закони;\n2. по т. 2 – в размера по чл. 204.“\n2. Досегашната ал. 2 става ал. 3 и се изменя така:\n„(3) Отпускът по ал. 1 се зачита за служебен стаж и не се включва в другите отпуски, определени с този закон.“\n§ 14.\n В чл. 203, ал. 3 след думите „на чл. 164“ се добавя „и чл. 167, ал. 1“.\n§ 15.\n В чл. 226е, ал. 2 думите „чл. 162, т. 2“ се заменят с „чл. 162, ал. 1, т. 2“.\n§ 16.\n В чл. 226ж ал. 4 се изменя така:\n„(4) Пенсионираните военнослужещи и пенсионираните цивилни служители, военноинвалидите, военнопострадалите, ветераните от войните и придр\nужаващите ги съпрузи, както и родителите на военнослужещи и цивилни служители, когато последните не могат да се грижат за тях и да пребивават заедно в едно домакинство, може да ползват домовете за пенсионирани военнослужещи, а ветераните от войните и военноинвалидите и придружаващите ги съпрузи – домовете за ветерани и военноинвалиди, при условия и по ред, определени с акт на министъра на отбраната.“\n§ 17.\n В чл. 260 се правят следните изменения:\n1. Алинея 2 се отменя.\n2. Алинея 3 се изменя така:\n„(3) При виновно неизпълнение на задължението за успешно завършване на обучението в случаите по чл. 145, ал. 1 военнослужещите възстановяват разходите за издръжка и обучение за периода, в който са били обучавани.“\n3. В ал. 6 думите „ал. 2“ се заменят с „чл. 260а, ал. 1“.\n§ 18.\n В глава седма, раздел XII се създава чл. 260а:\n„Чл. 260а. (1) Курсантите, отстранени от обучение по реда, определен с правилниците на висшите военни училища, или напуснали по собствено желание по време на обучението, възстановяват разходите за издръжка и обучение по реда, определен в чл. 260, ал. 4 и 6, за периода, в който са били обучавани.\n(2) Курсантите, отстранени от обучение поради слаб успех или напуснали по собствено желание, може да бъдат възстановени като курсанти, съответно да бъдат приети повторно по ред, определен в правилниците за устройството и дейността на висшите военни училища и не възстановяват разходите за издръжка и обучение по ал. 1.\n(3) При повторно отстраняване от обучение по реда, определен с правилниците на висшите военни училища, или напуснали по собствено желание по време на обучението, курсантите по ал. 2 възстановяват разходите за издръжка и обучение по реда, определен в чл. 260, ал. 4 и 6, за целия период на обучение, в който са били обучавани.\n(4) Лицата по ал. 1, обучавани за нуждите на Министерството на отбраната, може да бъдат приети без провеждане на конкурс на военна служба на длъжности, изискващи войнишки (матроски) длъжности, ако отговарят на изискванията за приемане по чл. 141, ал. 1, чл. 182, ал. 1 и чл. 188, по ред, определен в правилника за прилагане на закона.\n(5) В случаите по ал. 4 военнослужещите не възстановяват разходите за издръжка и обучение по ал. 1, ако изпълняват договора за военна служба за срок не по-кратък от три години.\n(6) Военнослужещите по ал. 5, освободени от военна служба преди изтичането на тригодишния срок на договора за военна служба, дължат възстановяване на разходите за издръжка и обучение по ал. 1, освен ако освобождаването е на основание чл. 162, ал. 1, т. 3 и чл. 164.“\n§ 19.\n В § 1 от допълнителните разпоредби се създава т. 33а:\n„33а. „Пенсиониран цивилен служител“ е лице, което като цивилен служител е придобило най-малко 10 години трудов и/или служебен стаж през последните 20 години в Министерството на отбраната, структурите на пряко подчинение на министъра на отбраната или Българската армия и е упражнило правото си на пенсия за осигурителен стаж и възраст при условията и по реда на Кодекса за социално осигуряване.“\nДопълнителна разпоредба\n§ 20.\n Навсякъде в закона думите „Министерството на транспорта, информационните технологии и съобщенията“, „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „министъра на икономиката“ се заменят съответно с „Министерството на транспорта и съобщенията“, „министърът на транспорта и съобщенията“, „министъра на транспорта и съобщенията“ и „министъра на икономиката и индустрията“.\nЗаключителни разпоредби\n§ 21.\n В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г., бр. 16, 18, 25, 51, 58 и 62 от 2022 г. и бр. 8, 53, 66, 84 и 85 от 2023 г.) се правят следните изменения:\n1. В чл. 54б, ал. 3 думите „чл. 162, т. 1 и 6“ се заменят с „чл. 162, ал. 1, т. 1 и 6“.\n2. В чл. 287, ал. 2 думите „чл. 162, т. 1 и 6“ се заменят с „чл. 162, ал. 1, т. 1 и 6“.\n§ 22.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 21 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n9101"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165284",
    "meta": [],
    "text": "УКАЗ № 243\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна, приет от 49-ото Народно събрание на 18 декември 2023 г.\nИздаден в София на 21 декември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна\n(обн., ДВ, бр. 8 от 2023 г.; изм., бр. 67, 86 и 96 от 2023 г.)\n§ 1. \nВ чл. 1 се правят следните изменения: \n1. В т. 1 думите „и дерогациите по чл. 3м, параграфи 5 и 7“ се заменят с „по чл. 3м“. \n2. Точка 2 се отменя.\n§ 2. \nВ чл. 2 се правят следните изменения и допълнения:\n1. В ал. 3 т. 2 и 3 се отменят.\n2. Създава се ал. 4:\n„(4) Забранява се закупуването, вносът или трансферът, пряко или непряко, на суров нефт или на нефтопродукти, изброени в приложение XXV от Регламент (ЕС) № 833/2014, ако те са с произход от Русия или се изнасят от Русия.“\n§ 3. \nЧлен 2а се отменя.\n§ 4. \nГлава втора с чл. 3, 4 и 5 се отменя.\n§ 5. \nГлава втора „а“ с чл. 5а, 5б, 5в, 5г, 5д, 5е и 5ж се отменя.\n§ 6. \nВ чл. 6 думите „параграфи 5 и 7“ се заменят с „параграфи 1, 5 и 7“.\n§ 7. \nВ чл. 7 се правят следните изменения: \n1. Навсякъде думите „параграфи 5 и 7“ се заменят с „параграфи 1, 5 и 7“. \n2. В ал. 1 т. 2 се отменя.\n§ 8. \nЧлен 8 се изменя така:\n„Чл. 8.(1) Лице, което наруши забраните по чл. 3м от Регламент (ЕС) № 833/2014, се наказва с имуществена санкция в размер от 10 000 000 до 20 000 000 лв.\n(2) При повторно нарушение по ал. 1 имуществената санкция е в размер от 5 на сто от общия оборот на лицето за предходната финансова година, но не по-малко от 50 000 000 лв.“\n§ 9. \nЧлен 9 се отменя.\n§ 10.\n В чл. 10 след думата „данни“ се добавя „свързани със забраната по чл. 3м от Регламент (ЕС) № 833/2014“.\n§ 11.\n Член 12 се отменя.\n§ 12.\n Член 13 се отменя.\n§ 13.\n В Закона за изменение и допълнение на Закона за контрол по прилагане на ограничителните мерки с оглед на действията на Русия, дестабилизиращи положението в Украйна (ДВ, бр. 86 от 2023 г.) § 7 от преходните и заключителните разпоредби се отменя. \nПреходни и заключителни разпоредби\n§ 14.\n Измененията в глава втора „а“ с чл. 5а – 5ж: „Глава втора „а“ Енергийни вноски върху внос на природен газ с произход от Русия и пренос на природен газ за транзит с произход от Русия с кодове по КН 2711 11 00 и 2711 21 00“ влизат с обратна сила, считано от 13 октомври 2023 г.\n§ 15.\n (1) На 1 януари 2024 г. Агенция „Митници“ извършва инвентаризации на наличния към 1 януари 2024 г. нефт, внесен въз основа на дерогацията по чл. 3м, параграф 5 от Регламент (ЕС) № 833/2014, както и на нефтопродукти с кодове 2710 1245 и 2710 1225, предназначени за износ и произведени от суров нефт с произход от Русия, внесен въз основа на дерогацията по чл. 3м, параграф 5 от Регламент (ЕС) № 833/2014. \n(2) Количествата нефтопродукти по ал. 1, както и продуктите, произведени от наличния към 1 януари 2024 г. суров нефт с произход от Русия, внесен въз основа на дерогацията по чл. 3м, параграф 5 от Регламент (ЕС) № 833/2014, могат да бъдат изнасяни към трети държави при спазване на условията на чл. 3м, параграф 7, ал. 3 и 4 от Регламент (ЕС) № 833/2014.\n(3) Алинея 2 се прилага за следните нефтопродукти:\n1. 2710 12 41 – Бензин за двигатели, различен от авиационния, със съдържание на олово, непревишаващо 0,013 g/l, с октаново число (RON), по-малко от 95.\n§ 16.\n (1) В сила от 1 януари 2024 г. се прекратява издаденото от Министерския съвет разрешение за продажбата, доставката, трансфера или износа към трети държави на определени нефтопродукти, изброени в приложение XXXII от Регламент на Съвета (ЕС) № 833/2014 относно ограничителните мерки с оглед на действията на Русия, дестабилизиращи положението в Украйна, които са получени от суров нефт, внесен въз основа на предоставена дерогация от член 3м, параграфи 1 и 2 от същия регламент.\n(2) Министерският съвет разрешава дерогация по чл. 3м, параграф 7 от Регламент (ЕС) № 833/2014 за износ на количествата нефтопродукти по § 15, ал. 1, считано от 1 януари 2024 г. \n(3) В сила от 1 март 2024 г. се прекратява издаденото от Министерския съвет разрешение, в периода от 5 декември 2022 г. до 31 декември 2024 г., за изпълнение на договори, сключени преди 4 юни 2022 г., или на допълнителни договори, необходими за изпълнението на такива договори, за закупуването, вноса или трансфера на суров нефт, превозван по море и на нефтопродукти, изброени в приложение XXV от Регламент (ЕС) относно ограничителните мерки с оглед на действията на Русия, дестабилизиращи положението в Украйна, с произход от Русия или изнасяни от Русия, в съответствие с чл. 3м, параграф 5 от същия регламент.\n(4) Министерството на външните работи в 7-дневен срок уведомява Европейската комисия и другите държави – членки на Европейския съюз, за прекратените разрешения по ал. 1 и 2. \n§ 17.\n Законът влиза в сила от деня на обнародването му в „Държавен вестник“, с изключение на: \n1. параграф 1, т. 1, § 2, т. 1, § 3, 4, 6, § 7, т. 1, § 8, 9, 10, 13, 15 и 16, които влизат в сила от 1 януари 2024 г.; \n2. параграф 2, т. 2, която влиза в сила от 1 март 2024 г.\nЗаконът е приет от 49-ото Народно събрание на 18 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8987"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165233",
    "meta": [],
    "text": "УКАЗ № 241\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за бюджета на Националната здравноосигурителна каса за 2024 г., приет от 49-ото Народно събрание на 18 декември 2023 г.\nИздаден в \nСофия на 21 декември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза бюджета на Националната здравноосигурителна каса за 2024 г.\nЧл. 1. \n(1) Приема бюджета на Националната здравноосигурителна каса (НЗОК) за 2024 г. по приходи и трансфери – всичко на обща сума 8 168 353,1 хил. лв., както следва:\n    \n        \n            \n            \n№\n            \nпо ред\n            \n            \n            \nПоказатели\n            \n            \n            \nСума\n            \n(в хил. лв.)\n            \n        \n        \n            \n            \n1\n            \n            \n            \n2\n            \n            \n            \n3\n            \n        \n        \n            \n            \nI.\n            \n            \n            \nПРИХОДИ И ТРАНСФЕРИ – ВСИЧКО\n            \n            \n            \n8 168 353,1\n            \n        \n        \n            \n            \n1.\n            \n            \n            \nЗдравноосигурителни приходи\n            \n            \n            \n7 958 809,6\n            \n        \n        \n            \n            \n1.1.\n            \n            \n            \nЗдравноосигурителни вноски\n            \n            \n            \n4 880 099,2\n            \n        \n        \n            \n            \n1.2.\n            \n            \n            \nТрансфери за здравно осигуряване\n            \n            \n            \n3 078 710,4\n            \n        \n        \n            \n            \n2.\n            \n            \n            \nНеданъчни приходи\n            \n            \n            \n30 776,6\n            \n        \n        \n            \n            \n3.\n            \n            \n            \nПолучени трансфери от Министерството на здравеопазването за:\n            \n            \n            \n178 766,9\n            \n        \n        \n            \n            \n3.1.\n            \n            \n            \nЛекарствени продукти – ваксини и дейности по прилагането им по чл. 82, ал. 2, т. 3 от Закона за здравето\n            \n            \n            \n26 772,3\n            \n        \n        \n            \n            \n3.2.\n            \n            \n            \nДейности за здравно неосигурени лица по чл. 82, ал. 1, т. 1а, 2, 3а и 6б от Закона за здравето\n            \n            \n            \n8 789,0\n            \n        \n        \n            \n            \n3.3.\n            \n            \n            \nСуми по чл. 37, ал. 6 от Закона за здравното осигуряване\n            \n            \n            \n16 035,0\n            \n        \n        \n            \n            \n3.4.\n            \n            \n            \nДейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето\n            \n            \n            \n72 170,6\n            \n        \n        \n            \n            \n3.5.\n            \n            \n            \nПомощни средства, приспособления, съоръжения и медицински изделия за хората с увреждания, извън обхвата на задължителното здравно осигуряване\n            \n            \n            \n55 000,0\n            \n        \n    \n(2) Приема бюджета на НЗОК за 2024 г. по разходи и трансфери – всичко на обща сума 8 168 353,1 хил. лв., както следва:\n    \n        \n            \n            \n№\n            \nпо ред\n            \n            \n            \nПоказатели\n            \n            \n            \nСума\n            \n(в хил. лв.)\n            \n        \n        \n            \n            \n1\n            \n            \n            \n2\n            \n            \n            \n3\n            \n        \n    \n    \n        \n            \n            \nII.\n            \n            \n            \nРАЗХОДИ И ТРАНСФЕРИ – ВСИЧКО\n            \n            \n            \n8 168 353,1\n            \n        \n        \n            \n            \n1.\n            \n            \n            \nРазходи\n            \n            \n            \n8 168 353,1\n            \n        \n        \n            \n            \n1.1.\n            \n            \n            \nТекущи разходи\n            \n            \n            \n7 924 588,8\n            \n        \n        \n            \n            \n1.1.1.\n            \n            \n            \nРазходи за персонал\n            \n            \n            \n79 680,5\n            \n        \n        \n            \n            \n1.1.2.\n            \n            \n            \nИздръжка на административните дейности\n            \n            \n            \n35 210,0\n            \n        \n        \n            \n            \n1.1.3.\n            \n            \n            \nЗдравноосигурителни плащания\n            \n            \n            \n7 630 931,4\n            \n        \n        \n            \n            \n1.1.3.1.\n            \n            \n            \nздравноосигурителни плащания за първична извънболнична медицинска помощ\n            \n            \n            \n558 038,5\n            \n        \n        \n            \n            \n1.1.3.2.\n            \n            \n            \nздравноосигурителни плащания за специализирана извънболнична медицинска помощ (включително за комплексно диспансерно (амбулаторно) наблюдение)\n            \n            \n            \n567 208,1\n            \n        \n        \n            \n            \n1.1.3.3.\n            \n            \n            \nздравноосигурителни плащания за дентална помощ\n            \n            \n            \n358 882,3\n            \n        \n        \n            \n            \n1.1.3.3.1.\n            \n            \n            \nв т.ч. за заплащане изработката на медицинско изделие „тотална зъбна протеза“ \n            \n            \n            \n3 000,0\n            \n        \n        \n            \n            \n1.1.3.4.\n            \n            \n            \nздравноосигурителни плащания за медико-диагностична дейност\n            \n            \n            \n261 845,4\n            \n        \n        \n            \n            \n1.1.3.5.\n            \n            \n            \nздравноосигурителни плащания за лекарствени продукти, медицински изделия и диетични храни за специални медицински цели за домашно лечение на територията на страната; за дейности по отпускане на лекарствени продукти за домашно лечение, заплащани 100 на сто от бюджета на НЗОК, и финансиране на аптеки по критериите по чл. 45, ал. 17, т. 4б от Закона за здравното осигуряване; за лекарствени продукти за лечение на злокачествени заболявания и лекарствени продукти при животозастрашаващи кръвоизливи и спешни оперативни и инвазивни интервенции при пациенти с вродени коагулопатии, включени в пакета здравни дейности, гарантиран от бюджета на НЗОК, и прилагани в условията на болничната медицинска помощ, които НЗОК заплаща извън стойността на оказваните медицински услуги:\n            \n            \n            \n2 028 544,7\n            \n        \n        \n            \n            \n1.1.3.5.1.\n            \n            \n            \nв т.ч. за заплащане на дейностите по отпускане на лекарствени продукти за домашно лечение, заплащани 100 на сто от бюджета на НЗОК, и до 9000 хил. лв. за финансиране на аптеки по критериите по чл. 45, ал. 17, т. 4б от Закона за здравното осигуряване\n            \n            \n            \n45 220,5\n            \n        \n        \n            \n            \n1.1.3.5.2.\n            \n            \n            \nв т.ч. за медицински изделия и диетични храни за специални медицински цели за домашно лечение на територията на страната\n            \n            \n            \n43 888,9\n            \n        \n        \n            \n            \n1.1.3.5.3.\n            \n            \n            \nв т.ч. за лекарствени продукти за домашно лечение на територията на страната\n            \n            \n            \n1 029 425,7\n            \n        \n        \n            \n            \n1.1.3.5.3.1.\n            \n            \n            \nв т.ч. за лекарствени продукти за домашно лечение на територията на страната, назначени с протокол, за които се извършва експертиза\n            \n            \n            \n698 994,5\n            \n        \n        \n            \n            \n1.1.3.5.3.2.\n            \n            \n            \nв т.ч. за лекарствени продукти за домашно лечение на територията на страната, назначени без протокол, за които не се извършва експертиза\n            \n            \n            \n330 431,2\n            \n        \n        \n            \n            \n1.1.3.5.4.\n            \n            \n            \nв т.ч. за лекарствени продукти за лечение на злокачествени заболявания и лекарствени продукти при животозастрашаващи кръвоизливи и спешни оперативни и инвазивни интервенции при пациенти с вродени коагулопатии, включени в пакета здравни дейности, гарантиран от бюджета на НЗОК, и прилагани в условията на болнична медицинска помощ, които НЗОК заплаща извън стойността на оказваните медицински услуги\n            \n            \n            \n910 009,6\n            \n        \n        \n            \n            \n1.1.3.6.\n            \n            \n            \nздравноосигурителни плащания за медицински изделия, прилагани в болничната медицинска помощ, които НЗОК заплаща извън стойността на оказваните медицински услуги\n            \n            \n            \n162 222,6\n            \n        \n        \n            \n            \n1.1.3.7.\n            \n            \n            \nздравноосигурителни плащания за болнична медицинска помощ \n            \n            \n            \n3 572 644,4\n            \n        \n        \n            \n            \n1.1.3.7.1.\n            \n            \n            \nв т.ч. за финансиране осигуряването на медицински персонал в лечебните заведения по чл. 55, ал. 2, т. 3в, буква „а“ от Закона за здравното осигуряване за болнична помощ \n            \n            \n            \n30 000,0\n            \n        \n        \n            \n            \n1.1.3.7.2.\n            \n            \n            \nв т.ч. за финансиране осигуряването на медицински персонал в лечебните заведения за болнична помощ по чл. 55, ал. 2, т. 3в, буква „б“ oт Закона за здравното осигуряване\n            \n            \n            \n30 000,0\n            \n        \n        \n            \n            \n1.1.3.8.\n            \n            \n            \nдруги здравноосигурителни плащания\n            \n            \n            \n121 545,4\n            \n        \n        \n            \n            \n1.1.3.8.1.\n            \n            \n            \nв т.ч. за медицинска помощ, оказана в съответствие с правилата за координация на системите за социална сигурност, както и за поставяне на ваксини срещу COVID-19 за здравноосигурени лица\n            \n            \n            \n121 545,4\n            \n        \n        \n            \n            \n1.1.4.\n            \n            \n            \nПлащания от трансфери от Министерството на здравеопазването по ал. 1, ред 3 за:\n            \n            \n            \n178 766,9\n            \n        \n        \n            \n            \n1.1.4.1.\n            \n            \n            \nлекарствени продукти – ваксини и дейности по прилагането им по чл. 82, ал. 2, т. 3 от Закона за здравето\n            \n            \n            \n26 772,3\n            \n        \n        \n            \n            \n1.1.4.2.\n            \n            \n            \nдейности за здравно неосигурени лица по чл. 82, ал. 1, т. 1а, 2, 3а и 6б от Закона за здравето\n            \n            \n            \n8 789,0\n            \n        \n        \n            \n            \n1.1.4.3.\n            \n            \n            \nсуми по чл. 37, ал. 6 от Закона за здравното осигуряване\n            \n            \n            \n16 035,0\n            \n        \n        \n            \n            \n1.1.4.4.\n            \n            \n            \nдейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето\n            \n            \n            \n72 170,6\n            \n        \n        \n            \n            \n1.1.4.5.\n            \n            \n            \nпомощни средства, приспособления, съоръжения и медицински изделия за хората с увреждания, извън обхвата на задължителното здравно осигуряване\n            \n            \n            \n55 000,0\n            \n        \n        \n            \n            \n1.2.\n            \n            \n            \nПридобиване на нефинансови активи\n            \n            \n            \n5 000,0\n            \n        \n        \n            \n            \n1.3.\n            \n            \n            \nРезерв, включително за непредвидени и неотложни разходи\n            \n            \n            \n238 764,3\n            \n        \n    \n(3) Приема бюджета на НЗОК за 2024 г. с балансирано бюджетно салдо.\nЧл. 2. \nРазмерът на задължителната здравноосигурителна вноска за 2024 г. е 8 на сто.\nЧл. 3. \n(1) В рамките на стойностите по чл. 1, ал. 2, ред 1.1.3.2 и ред 1.1.3.4 за прилагане на чл. 55а от Закона за здравното осигуряване, на Националния рамков договор (НРД) за медицинските дейности за 2023 – 2025 г. и на анексите по чл. 53, ал. 3 от Закона за здравното осигуряване, а когато не са приети такива – на решението по чл. 54, ал. 9 от Закона за здравното осигуряване, НЗОК утвърждава за всяка районна здравноосигурителна каса (РЗОК) и за всяко тримесечие към договорите с изпълнителите на извънболнична първична и на извънболнична специализирана медицинска помощ:\n1. броя на назначаваните специализирани медицински дейности в съответствие с чл. 1, ал. 2, ред 1.1.3.2 от пакета по чл. 2, ал. 1 от Закона за здравното осигуряване;\n2. стойността на назначаваните медико-диагностични дейности в съответствие с чл. 1, ал. 2, ред 1.1.3.4 от пакета по чл. 2, ал. 1 от Закона за здравното осигуряване.\n(2) Директорите на РЗОК в рамките на броя и стойностите по ал. 1:\n1. разпределят утвърдените брой и стойности на дейностите по ал. 1 по изпълнители на извънболнична първична и на извънболнична специализирана медицинска помощ за съответната РЗОК;\n2. закупуват от изпълнителите на специализирана извънболнична медицинска помощ обеми в рамките на стойностите по чл. 1, ал. 2, ред 1.1.3.2 и от изпълнителите на медико-диагностична дейност – обеми в рамките на стойностите по чл. 1, ал. 2, ред 1.1.3.4;\n3. анализират и отчитат тримесечно пред Надзорния съвет на НЗОК дейността си по т. 1 и 2.\n(3) Надзорният съвет на НЗОК приема правила за условията и реда за прилагане на ал. 1 и 2.\n(4) Условията и редът за наблюдение, анализ и контрол по изпълнението на обемите по чл. 55а от Закона за здравното осигуряване и на стойностите по ал. 1 се определят в Националния рамков договор за медицинските дейности за 2023 – 2025 г. и анексите по чл. 53, ал. 3 от Закона за здравното осигуряване, а когато не са приети такива – в решението по чл. 54, ал. 9 от Закона за здравното осигуряване.\nЧл. 4. \n(1) В рамките на стойностите по чл. 1, ал. 2, ред 1.1.3.5.4, ред 1.1.3.6 и ред 1.1.3.7 за прилагане на чл. 55а от Закона за здравното осигуряване и на Националния рамков договор за медицинските дейности за 2023 – 2025 г. и анексите по чл. 53, ал. 3 от Закона за здравното осигуряване, а когато не са приети такива – на решението по чл. 54, ал. 9 от Закона за здравното осигуряване:\n1. надзорният съвет на НЗОК:\nа) утвърждава за всяка РЗОК годишна обща стойност на разходите за здравноосигурителни плащания, разпределена по месеци;\nб) утвърждава стойности на разходите по буква „а“ и по изпълнители на болнична медицинска помощ, разпределена по месеци;\nв) наблюдава, анализира и коригира стойността на разходите по буква „а“ на тримесечие;\n2. директорите на РЗОК:\nа) предлагат на надзорния съвет на НЗОК чрез управителя на НЗОК стойностите на разходите по т. 1, букви „а“ и „б“, разпределени по месеци и по изпълнители на болнична медицинска помощ за съответната РЗОК, и наблюдават разходването на утвърдените стойности на разходите по т. 1, букви „а“ и „б“ по месеци и на тримесечие;\nб) закупуват от изпълнителите на болнична медицинска помощ обем здравни дейности от пакета по чл. 2, ал. 1 от Закона за здравното осигуряване в рамките на стойностите по т. 1, буква „а“;\nв) анализират и отчитат на тримесечие пред надзорния съвет на НЗОК дейността си по букви „а“ и „б“.\n(2) Надзорният съвет на НЗОК анализира и контролира стойностите по ал. 1, т. 2, буква „а“ на тримесечие.\n(3) Надзорният съвет на НЗОК наблюдава и контролира дейността по ал. 1, т. 2, буква „б“ на тримесечие.\n(4) Надзорният съвет на НЗОК приема правила за условията и реда за прилагане на ал. 1, 2 и 3.\n(5) Условията и редът за наблюдение, анализ и контрол по изпълнението на обемите по чл. 55а от Закона за здравното осигуряване и на стойностите по ал. 1 от изпълнителите на болнична медицинска помощ се определят в Националния рамков договор за медицинските дейности за 2023 – 2025 г. и в анексите по чл. 53, ал. 3 от Закона за здравното осигуряване, а когато не са приети такива – в решението по чл. 54, ал. 9 от Закона за здравното осигуряване.\nЧл. 5. \nНационалната здравноосигурителна каса осигурява финансиране на аптеки, които изпълняват дейности по договор с НЗОК в отдалечени, труднодостъпни райони или са единствeн изпълнител за съответната дейност в общината, както и с денонощен режим на работа, в рамките на стойностите по чл. 1, ал. 2, ред 1.1.3.5.1.\nЧл. 6. \n(1) Националната здравноосигурителна каса финансира осигуряване на медицински персонал в лечебни заведения, които извършват медицински дейности в населени места в труднодостъпни и/или отдалечени райони или единствени изпълняват съответната дейност на територията на общината, с изключение на лечебните заведения по чл. 106а, ал. 5б от Закона за лечебните заведения, в рамките на стойностите по чл. 1, ал. 2, ред 1.1.3.1, ред 1.1.3.2, ред 1.1.3.4 и ред 1.1.3.7.1 за прилагане на чл. 55, ал. 2, т. 3в, буква „а“ от Закона за здравното осигуряване.\n(2) Националната здравноосигурителна каса финансира изпълнителите на болнична медицинска помощ, определени по критерии от Наредбата по чл. 81, ал. 3 от Закона за здравето за класифициране на приоритетни многопрофилни лечебни заведения за болнична помощ, които осигуряват достъп до дейности от пакета, гарантиран от бюджета на НЗОК, в рамките на стойностите по чл. 1, ал. 2, ред 1.1.3.7.2, за прилагане на чл. 55, ал. 2, т. 3в, буква „б“ от Закона за здравното осигуряване.\nПреходни и заключителни разпоредби\n§ 1. \n(1) Преизпълнението на приходите от здравноосигурителни вноски и неданъчни приходи може да се ползва като източник за допълнителни здравноосигурителни плащания над утвърдените разходи и предоставени трансфери по бюджета на НЗОК по решение на надзорния съвет на НЗОК.\n(2) В случай че при анализа на текущото изпълнение към 30 септември 2024 г. на здравноосигурителните плащания за медицински и за дентални дейности се установи очаквано неизпълнение на предвидените разходи към 31 декември 2024 г. на средствата за здравноосигурителни плащания по съответните редове по чл. 1, ал. 2, след осигуряване на финансирането по § 9 оставащите средства може да се използват за плащания само за медицинските и денталните дейности по същите редове при условия и по ред, определени от надзорния съвет на НЗОК и от управителния съвет на Българския лекарски съюз, съответно от Българския зъболекарски съюз.\n§ 2. \n(1) Министерството на здравеопазването ежемесечно до края на месеца, следващ отчетния, въз основа на получено искане от НЗОК предоставя трансфер към бюджета на НЗОК по чл. 1, ал. 1, ред 3 за финансиране на разходите за лекарствени продукти – ваксини и дейности по прилагането им по чл. 82, ал. 2, т. 3 от Закона за здравето; за дейности за здравно неосигурени лица, включващи: интензивно лечение, комплексно диспансерно (амбулаторно) наблюдение при пациенти с психиатрични заболявания и комплексно диспансерно (амбулаторно) наблюдение при пациенти с кожно-венерически заболявания по чл. 82, ал. 1, т. 1а, 3а и 6б от Закона за здравето, дейности за здравно неосигурени жени по чл. 82, ал. 1, т. 2 от Закона за здравето и за сумите по чл. 37, ал. 6 от Закона за здравното осигуряване. Средствата се отчитат по чл. 1, ал. 2, ред 1.1.4, редове 1.1.4.1, 1.1.4.2 и 1.1.4.3.\n(2) Трансферът по ал. 1 е в размер на поетото през месеца от НЗОК задължение към лечебните заведения за извършените от тях дейности, съответно към притежателите на разрешения за търговия на едро с лекарствени продукти за доставените и приложени ваксини.\n(3) Трансфер над размера по чл. 1, ал. 1, ред 3 се определя и предоставя от Министерството на здравеопазването при условия и по ред, утвърдени от министъра на здравеопазването и от управителя на НЗОК, след одобрение от надзорния съвет на НЗОК, без да се нарушава балансът по бюджета на НЗОК.\n(4) В случаите по ал. 3 управителят на НЗОК ежемесечно след отчитане на извършените през предходния месец плащания утвърждава компенсирани промени по показателите по чл. 1, ал. 1, ред 3 и ал. 2, ред 1.1.4, без да се нарушава балансът по бюджета на НЗОК.\n(5) Трансферите за дейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето се определят и предоставят съгласно чл. 23, ал. 4 от Закона за здравното осигуряване. Средствата се отчитат по чл. 1, ал. 2, ред 1.1.4.4. При необходимост се прилага съответно ал. 4.\n(6) Трансферите за помощни средства, приспособления, съоръжения и медицински изделия за хората с увреждания, извън обхвата на задължителното здравно осигуряване, се определят и предоставят от Министерството на здравеопазването при условия и по ред, утвърдени от министъра на здравеопазването и от управителя на НЗОК, след одобрение от надзорния съвет на НЗОК, без да се нарушава балансът по бюджета на НЗОК. Средствата се отчитат по чл. 1, ал. 2, ред 1.1.4.5. При необходимост се прилага съответно ал. 4.\n§ 3. \nОт държавния бюджет чрез бюджета на Министерството на здравеопазването може да се получават по бюджета на НЗОК целеви субсидии по чл. 23, ал. 1, т. 9 от Закона за здравното осигуряване извън тези по чл. 1, ал. 1 за изпълнение на задължения, които произтичат от прилагането на правилата за координация на системите за социална сигурност и са за обезщетения в натура извън медицинската помощ по чл. 45 от Закона за здравното осигуряване. С извършените разходи за тези обезщетения се завишават сумите по чл. 1, ал. 2, редове 1.1.3.8 и 1.1.3.8.1.\n§ 4. \n(1) Здравноосигурителни плащания със средства по чл. 1, ал. 2, ред 1.1.3 и плащания от трансфери от Министерството на здравеопазването по чл. 1, ал. 2, ред 1.1.4 по договори, сключени на основание чл. 59, ал. 1 от Закона за здравното осигуряване между разпоредители с бюджет и НЗОК, се отчитат като трансфери по чл. 1.\n(2) В случаите по ал. 1 управителят на НЗОК ежемесечно, след отчитането на извършените през предходния месец плащания, утвърждава компенсирани промени между трансферите по бюджета на НЗОК.\n§ 5. \n(1) Отстъпките за лекарствените продукти, договорени на основание чл. 45, ал. 10 и 21 от Закона за здравното осигуряване, които се възстановяват пряко на НЗОК от притежателя на разрешението за употреба/неговия упълномощен представител, се отчитат в намаление на извършените от НЗОК разходи от средствата по чл. 1, ал. 2, редове 1.1.3.5.3.1, 1.1.3.5.3.2 и 1.1.3.5.4. \n(2) Възстановяваните пряко на НЗОК от притежателите на разрешения за употреба/техни упълномощени представители суми при прилагане на механизма, гарантиращ предвидимост и устойчивост на бюджета на НЗОК по чл. 45, ал. 31 от Закона за здравното осигуряване, се отчитат в намаление на извършените от НЗОК разходи от средствата по чл. 1, ал. 2, редове 1.1.3.5.3.1, 1.1.3.5.3.2 и 1.1.3.5.4.\n§ 6. \n(1) Надзорният съвет на НЗОК може да вземе решение приходите от продажба на дълготрайни материални активи да се използват за придобиване на такива активи над утвърдения разход по чл. 1, ал. 2, ред 1.2.\n(2) Разпоредбата на ал. 1 се прилага, когато общият размер на преизпълнението на приходите от здравноосигурителни вноски и неданъчни приходи, намален с допълнителните здравноосигурителни плащания, превишава приходите по ал. 1.\n§ 7. \n(1) През 2024 г. средствата за лекарствени продукти по чл. 4, т. 1 от Закона за ветераните от войните на Република България и по чл. 15, ал. 1 и 2 от Закона за военноинвалидите и военнопострадалите, както и целевите средства за диагностика и лечение в лечебни заведения за болнична помощ на лицата по Постановление № 17 на Министерския съвет от 2007 г. за определяне на условията и реда за разходване на целевите средства за диагностика и лечение в лечебни заведения за болнична помощ на лица, които нямат доход и/или лично имущество, което да им осигурява лично участие в здравноосигурителния процес (обн., ДВ, бр. 13 от 2007 г.; изм., бр. 16 от 2008 г., бр. 13 от 2009 г., бр. 29 от 2011 г., бр. 2 от 2014 г., бр. 56 от 2016 г. и бр. 79 от 2017 г.) са за сметка на държавния бюджет и се изплащат от Агенцията за социално подпомагане чрез НЗОК.\n(2) Агенцията за социално подпомагане превежда на НЗОК необходимите средства за заплащане на заявените суми от аптеките, сключили договор с НЗОК, за предоставени лекарствени продукти на ветерани от войните, военноинвалиди и военнопострадали.\n(3) Агенцията за социално подпомагане превежда на НЗОК целевите средства по ал. 1 за извършената диагностика и лечение в лечебни заведения за болнична помощ на правоимащите лица по реда на Постановление № 17 на Министерския съвет от 2007 г. за определяне на условията и реда за разходване на целевите средства за диагностика и лечение в лечебни заведения за болнична помощ на лица, които нямат доход и/или лично имущество, което да им осигурява лично участие в здравноосигурителния процес.\n§ 8. \n(1) Надзорният съвет на НЗОК взема решения за разпределяне за здравноосигурителни плащания на средствата по чл. 1, ал. 2, ред 1.3 „Резерв, включително за непредвидени и неотложни разходи“ от 1 септември 2024 г., освен за изплащане на сумите по влезли в сила съдебни решения срещу НЗОК във връзка със здравноосигурителни плащания, по методика, приета от надзорния съвет на НЗОК. \n(2) Методиката по ал. 1 се приема в срок до един месец от обнародването на този закон в „Държавен вестник“.\n§ 9. \nЗа изплащане на дължимите суми по влезли в сила съдебни решения срещу НЗОК във връзка със здравноосигурителни плащания надзорният съвет на НЗОК по предложение на управителя на НЗОК своевременно одобрява компенсирани промени между показателите по бюджета на НЗОК в частта разходи и трансфери.\n§ 10.\n Сключването на договори и/или на допълнителни споразумения по реда на чл. 59, ал. 1а от Закона за здравното осигуряване е в рамките на утвърдените стойности по чл. 4, ал. 1, т. 1, буква „б“.\n§ 11.\n (1) Утвърдените разходи за персонал на НЗОК се извършват до определения размер.\n(2) Икономията на разходите за персонал може да се използва текущо или с натрупване за изплащането на допълнителни възнаграждения за постигнати резултати и дължимите за тях осигурителни вноски и/или за други разходи. При необходимост надзорният съвет на НЗОК по предложение на управителя на НЗОК може да одобрява съответните вътрешнокомпенсирани промени по бюджета на НЗОК.\n(3) Алинея 1 не се прилага по отношение на увеличението на разходите за персонал за сметка на:\n1. получени средства от помощи и дарения;\n2. вътрешно преструктуриране на разходите за социално-битово и културно обслужване на персонала;\n3. получени трансфери от други бюджети, които не са част от държавния бюджет;\n4. получени трансфери от бюджети по държавния бюджет в годишен размер на увеличението до 2 млн. лв.;\n5. получени трансфери за изпълнение на Националния план за действие по заетостта;\n6. проекти, финансирани със средства, инструменти и механизми от Европейския съюз;\n7. вътрешно преструктуриране на разходите за случаите, когато НЗОК изпълнява международни договори и програми през текущата година;\n8. разходи от резерва за предотвратяване, овладяване и преодоляване на последиците от бедствия при участие в спасителни и/или неотложни аварийно-възстановителни дейности;\n9. получени трансфери от централния бюджет по чл. 1, ал. 5 от Закона за държавния бюджет на Република България за 2024 г.\n(4) Увеличението на разходите за персонал по ал. 3, т. 1 – 7 се одобрява от надзорния съвет на НЗОК по предложение на управителя на НЗОК, а на разходите по ал. 3, т. 8 и т. 9 – по реда на чл. 109 от Закона за публичните финанси.\n(5) Управителят на Националната здравноосигурителна каса може да извърши увеличение на индивидуалните основни месечни заплати на служителите на НЗОК и РЗОК при условията и по реда на наредбата по чл. 67, ал. 3 от Закона за държавния служител и чл. 107а, ал. 10 от Кодекса на труда, включително извън сроковете, определени в нея, в рамките на разходите за персонал, предвидени по бюджета на НЗОК за 2024 г.\n§ 12.\n Националната здравноосигурителна каса в съответствие с чл. 45, ал. 23 от Закона за здравното осигуряване и в случаите, когато е приложимо, договаря за 2024 г. заплащане въз основа на резултата от терапията за лекарствените продукти за редки и за злокачествени заболявания, за които е определено проследяване на ефекта от терапията съгласно чл. 259, ал. 1, т. 10 от Закона за лекарствените продукти в хуманната медицина, при условия и по ред, определени в наредбата по чл. 45, ал. 9 от Закона за здравното осигуряване. При липса на резултат заплатените от НЗОК средства се възстановяват на НЗОК от притежателите на разрешения за употреба/техни упълномощени представители при условията и по реда, определени в същата наредба.\n§ 13.\n (1) Националната здравноосигурителна каса и Българският лекарски съюз, съответно Българският зъболекарски съюз, могат да предоговорят чрез подписване на анекс Националния рамков договор за медицинските дейности за 2023 – 2025 г., съответно Националния рамков договор за денталните дейности за 2023 – 2025 г., в частта по чл. 55, ал. 2, т. 3а и 6б от Закона за здравното осигуряване в срок до два месеца от обнародването на този закон в „Държавен вестник“. \n(2) Анексите по ал. 1 влизат в сила от 1 януари 2024 г.\n§ 14.\n В Закона за здравното осигуряване (обн., ДВ, бр. 70 от 1998 г.; изм. и доп., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм. и доп., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм. и доп., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г., бр. 18, 32 и 62 от 2022 г. и бр. 8, 13, 64, 66, 82 и 84 от 2023 г.) се правят следните изменения:\n1. В чл. 45, ал. 17, т. 4а думите „медицински изделия и за диетични храни за специални медицински цели“ се заличават.\n2. В чл. 55, ал. 2 т. 3в се изменя така:\n„3в. методика за финансиране осигуряването на медицински персонал във:\nа) лечебни заведения, които извършват медицински дейности в населени места в труднодостъпни и/или отдалечени райони или единствени изпълняват съответната дейност на територията на общината, с изключение на лечебните заведения по чл. 106а, ал. 5б от Закона за лечебните заведения;\nб) лечебните заведения за болнична помощ по чл. 45, ал. 2а;“.\n§ 15.\n Законът влиза в сила от 1 януари 2024 г.\nЗаконът е приет от 49-ото Народно събрание на 18 декември 2023 г. и е подпечатан с официалния печат на Народното събрание.\n Председател на Народното събрание: \nРосен Желязков\n8988"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164927",
    "meta": [],
    "text": "УКАЗ № 229\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Семейния кодекс, приет от 49-ото Народно събрание на 13 декември 2023 г.\nИздаден в \nСофия на 19 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Семейния кодекс \n(обн., ДВ, бр. 47 от 2009 г.; изм., бр. 74 и 82 от 2009 г., бр. 98 и 100 от 2010 г., бр. 82 от 2012 г., бр. 68 от 2013 г., бр. 74 от 2016 г., бр. 103 от 2017 г., бр. 24 и 101 от 2019 г., бр. 103 от 2020 г. и бр. 67 от 2023 г.)\n§ 1. \nВ чл. 6 ал. 2, 3 и 4 се отменят.\n§ 2. \nВ чл. 47, ал. 1 т. 1 се отменя.\n§ 3. \nВ чл. 77 се правят следните изменения и допълнения:\n1. В ал. 2, изречение второ думите „регистъра по чл. 83“ се заменят с „информационната система по чл. 83, ал. 1“.\n2. Създава се ал. 4:\n„(4) Оценката за наличието на емоционална връзка по ал. 3 се извършва от вещо лице – психолог. Дирекция „Социално подпомагане“ оказва съдействие при извършването на оценката.“\n§ 4. \nЧлен 79 се изменя така:\n„Разлика във възрастта\nЧл. 79. (1) Осиновяващият трябва да е най-малко с петнадесет години, но не повече от петдесет години по-възрастен от осиновявания. Когато осиновяването се извършва едновременно или последователно от двама съпрузи и за единия от тях разликата във възрастта е налице, не се изисква такава разлика за другия съпруг.\n(2) Разлика във възрастта не се изисква, когато съпруг осиновява дете на своя съпруг, при осиновяване от баба и дядо или от единия от тях и при осиновяване от роднина по съребрена линия от трета степен.“\n§ 5. \nВ чл. 80, ал. 3 след думата „съдът“ се добавя „изисква становище от дирекция „Социално подпомагане“ по постоянен адрес на ищците и“.\n§ 6. \nВ чл. 82 се правят следните изменения:\n1. Алинея 1 се изменя така:\n„(1) Пълно осиновяване се допуска, когато осиновяваният и осиновяващият са вписани в информационната система по чл. 83, ал. 1.“\n2. В ал. 3 думите „регистъра на осиновяващи по чл. 85“ се заменят с „информационната система по чл. 83, ал. 1“.\n§ 7. \nЧлен 83 се изменя така:\n„Национална електронна информационна система за пълно осиновяване\nЧл. 83. (1) Министерството на труда и социалната политика създава, води и поддържа Национална електронна информационна система за пълно осиновяване.\n(2) Информационната система по ал. 1 съдържа данни за:\n1. децата, които може да бъдат осиновени при условията на пълно осиновяване;\n2. лицата, които желаят да осиновят дете при условията на пълно осиновяване, и данните от електронната платформа по чл. 85, ал. 1;\n3. изразените предпочитания на лицата, които желаят да осиновят дете при условията на пълно осиновяване;\n4. всички етапи от процедурите, свързани с осиновяването;\n5. всички обстоятелства от значение за осиновяването.\n(3) Достъп до данните в информационната система по ал. 1 имат председателите и членовете на съветите по чл. 94 и длъжностни лица от Министерството на труда и социалната политика, Държавната агенция за закрила на детето и Агенцията за социално подпомагане, определени със заповед на министъра на труда и социалната политика.\n(4) Министърът на труда и социалната политика, съгласувано с министъра на правосъдието, определя с наредба реда за вписването, воденето, съхраняването, поддържането и функционирането на информационна система по ал. 1, както и нивото на достъп до данните в системата на лицата по ал. 3.\n(5) Министърът на труда и социалната политика ръководи и координира функционирането на информационната система по ал. 1 и определя със заповед длъжностните лица от Министерството на труда и социалната политика, които отговарят за правилното функциониране и поддържане на системата.\n(6) Въз основа на данните от информационната система по ал. 1 Министерството на труда и социалната политика извършва наблюдение и ежегодно изготвя анализ относно изпълнението на държавната политика в областта на националното осиновяване.\n(7) В наредбата по ал. 4 се определят и условията и редът за:\n1. извършване на социалното проучване по чл. 86, ал. 2;\n2. извършване на служебни проверки от значение за процеса на осиновяване;\n3. провеждане на обучения на лицата, които желаят да осиновят дете при условията на пълно осиновяване;\n4. оказване на подкрепа чрез социални услуги на лицата, които желаят да осиновят дете при условията на пълно осиновяване;\n5. предоставяне на информация и съдействие;\n6. издаване, подновяване и отнемане на разрешението по чл. 86, ал. 3 за вписване в информационната система по ал. 1.“\n§ 8. \nВ чл. 84 се правят следните изменения и допълнения:\n1. В заглавието думите „в регионалните регистри на деца“ се заменят с „на деца в Националната електронна информационна система“.\n2. Алинеи 1 и 2 се изменят така:\n„(1) За дете, настанено по административен ред съгласно Закона за закрила на детето, чиито родители са неизвестни или са дали съгласие за пълно осиновяване, дирекция „Социално подпомагане“ по настоящия адрес на детето в 7-дневен срок от настаняването издава заповед за вписването му в информационната система по чл. 83, ал. 1 и я изпраща чрез регионалната дирекция за социално подпомагане на Министерството на труда и социалната политика. Когато съгласието е дадено след настаняването, 7-дневният срок тече от деня на даване на съгласието.\n(2) Когато детето, чиито родители не са дали съгласие за пълно осиновяване, е настанено по реда на Закона за закрила на детето в социална или интегрирана здравно-социална услуга за резидентна грижа или приемно семейство и родителят без основателна причина не е поискал прекратяване на настаняването и връщане на детето или промяна на мярката и настаняване в семейство на роднини или близки, директорът на дирекция „Социално подпомагане“ по настоящия адрес на детето в 7-дневен срок от изтичане на срока по чл. 93, ал. 2 издава заповед за вписване на детето в информационната система по чл. 83, ал. 1 и я изпраща чрез регионалната дирекция за социално подпомагане до Министерството на труда и социалната политика. Към уведомлението се прилага копие от искането за настаняване по съдебен ред по чл. 27, ал. 2 от Закона за закрила на детето, когато не е постановено съдебно решение.“\n3. Създава се нова ал. 3:\n„(3) Дете, което е настанено по реда на Закона за закрила на детето в социална или интегрирана здравно-социална услуга за резидентна грижа или приемно семейство, се вписва в информационната система по чл. 83, ал. 1 въз основа на съдебно решение на районния съд по настоящия адрес на детето, когато в срока по чл. 93, ал. 2 родителят е поискал прекратяване на настаняването и връщане на детето, или промяна на мярката и настаняване в семейство на роднини или близки, но не са изпълнени условията за това поради неоказване на съдействие от страна на родителите, не са отпаднали основанията за настаняване извън семейството по чл. 25, ал. 1, т. 2, 3 или 4 от Закона за закрила на детето или няма семейство на роднини или близки, което да е дало съгласие за временно настаняване на детето по чл. 27, ал. 3 от Закона за закрила на детето. Директорът на дирекция „Социално подпомагане“ по настоящия адрес на детето подава молба до съда в едномесечен срок от разглеждането на искането на родителя, към която прилага мотивирана оценка на причините за неуспешната реинтеграция или за промяна на мярката. Молбата се разглежда по реда на бързото производство по глава двадесет и пета от Гражданския процесуален кодекс.“\n4. Досегашната ал. 3 става ал. 4 и се изменя така:\n„(4) Дете, чиито родители са починали, лишени са от родителски права или са поставени под пълно запрещение, може да бъде вписано в информационната система по чл. 83, ал. 1 по молба на настойника или попечителя до дирекция „Социално подпомагане“. Вписването се извършва, ако е в интерес на детето, въз основа на заповед на директора на дирекцията. Дирекция „Социално подпомагане“ изисква становище за интереса на детето от органа по настойничеството и по попечителството. Когато детето е настанено по реда на Закона за закрила на детето в социална или интегрирана здравно-социална услуга за резидентна грижа или приемно семейство, директорът на дирекция „Социално подпомагане“ по настоящия адрес на детето в едномесечен срок от настъпването на основанието за учредяване на настойничество или попечителство издава заповед за вписването на детето в информационната система по чл. 83, ал. 1 и я изпраща чрез регионалната дирекция за социално подпомагане на Министерството на труда и социалната политика.“\n5. Досегашната ал. 4 става ал. 5 и в нея думите „регистъра по реда на ал. 3“ се заменят с „информационната система по чл. 83, ал. 1 по реда на ал. 4“.\n6. Досегашната ал. 5 става ал. 6 и се изменя така:\n„(6) Вписване на дете в информационната система по чл. 83, ал. 1 може да се извърши на основание подадена от родителите молба до директора на дирекция „Социално подпомагане“, ако вписването е в интерес на детето, и към молбата са приложени декларации за съгласие за пълно осиновяване от двамата родители. Вписването се извършва въз основа на мотивирана заповед на директора на дирекция „Социално подпомагане“.“\n7. Създават се ал. 7 и 8:\n„(7) Вписването на дете в информационната система по чл. 83, ал. 1 се извършва от Министерството на труда и социалната политика въз основа на мотивирана заповед на директора на дирекция „Социално подпомагане“, която подлежи на оспорване по реда на Административнопроцесуалния кодекс.\n(8) Отказът за вписване на дете в информационната система по чл. 83, ал. 1 се извършва с мотивирана заповед на директора на дирекция „Социално подпомагане“, която подлежи на оспорване по реда на Административнопроцесуалния кодекс.“\n§ 9. \nЧлен 85 се изменя така:\n„Електронна платформа за кандидатстване за осиновяване на деца при условията на пълно осиновяване\nЧл. 85. (1) Министерството на труда и социалната политика създава и поддържа Електронна платформа за кандидатстване за осиновяване на деца при условията на пълно осиновяване, която е неразделна част от Националната електронна информационна система за пълно осиновяване.\n(2) Редът за кандидатстване чрез електронната платформа по ал. 1 се определя в наредбата по чл. 83, ал. 4.“\n§ 10.\n В чл. 86 се правят следните изменения и допълнения:\n1. В заглавието думите „Националния регистър на осиновяващи“ се заменят с „Националната електронна информационна система“.\n2. Алинея 1 се изменя така:\n„(1) Лице, което желае да осинови дете при условията на пълно осиновяване, кандидатства чрез електронната платформа по чл. 85, ал. 1 за разрешение за вписване в информационната система по чл. 83, ал. 1.“\n3. В ал. 2 се създава изречение второ: „Когато лицето желае да осинови дете с обичайно местопребиваване в чужбина, въз основа на социалното проучване дирекция „Социално подпомагане“ издава удостоверение за годност по образец, приложение към наредбата по чл. 83, ал. 4.“\n4. Алинеи 3 и 4 се изменят така:\n„(3) Вписването в информационната система по чл. 83, ал. 1 се извършва от Министерството на труда и социалната политика въз основа на заповед на директора на дирекция „Социално подпомагане“ за издаване на разрешение за вписване в информационната система.\n(4) Заповедта на директора на дирекция „Социално подпомагане“ за отказ за издаване на разрешение за вписване в информационната система по чл. 83, ал. 1 подлежи на оспорване по реда на Административнопроцесуалния кодекс.“\n5. В ал. 5 след думата „разрешението“ се добавя „по ал. 3“.\n6. Алинея 6 се отменя.\n§ 11.\n В чл. 87 се правят следните изменения:\n1. В заглавието думата „регистъра“ се заменя с думите „Националната електронна информационна система за пълно осиновяване“.\n2. В ал. 2, изречение първо думата „регистъра“ се заменя с думите „информационната система по чл. 83, ал. 1“.\n3. Алинея 4 се изменя така:\n„(4) Отбелязването и заличаването се извършват от Министерството на труда и социалната политика въз основа на заповед на директора на дирекция „Социално подпомагане“ за отбелязване на изменението или заличаването от информационната система по чл. 83, ал. 1.“\n§ 12.\n Член 88 се изменя така:\n„Защита на личните данни\nЧл. 88. Министерството на труда и социалната политика и Агенцията за социално подпомагане предприемат мерки за защита на личните данни в информационната система по чл. 83, ал. 1 и платформата по чл. 85, ал. 1.“\n§ 13.\n В чл. 91 се създава ал. 4:\n„(4) Писменото съгласие от родителите на осиновявания в случаите на пълно осиновяване се дава с декларация по образец, приложение към наредбата по чл. 83, ал. 4.“\n§ 14.\n В чл. 93 ал. 2 и 3 се изменят така:\n„(2) Осиновяване без съгласие на родителя се допуска, когато детето е настанено в социална или интегрирана здравно-социална услуга за резидентна грижа или приемно семейство и родителят в срок до 6 месеца от датата на настаняването по административен ред съгласно Закона за закрила на детето без основателна причина не е поискал прекратяване на настаняването и връщане на детето или промяна на мярката и настаняване в семейство на роднини или близки по реда на Закона за закрила на детето.\n(3) Осиновяване без съгласие на родителя се допуска и когато родителят в срока по ал. 2 е поискал прекратяване на настаняването и връщане на детето или промяна на мярката и настаняване в семейство на роднини или близки, но не са изпълнени условията за това поради неоказване на съдействие от страна на родителите, не са отпаднали основанията по чл. 25, ал. 1, т. 2, 3 или 4 от Закона за закрила на детето или няма семейство на роднини или близки, изразило съгласие по чл. 27, ал. 3 от Закона за закрила на детето.“\n§ 15.\n В чл. 95 се правят следните изменения и допълнения:\n1. В ал. 1 навсякъде думите „регистъра“ се заменят с „информационната система по чл. 83, ал. 1“.\n2. Алинея 2 се отменя.\n3. В ал. 3:\nа) в изречение първо думата „данни“ се заменя с „доклад“;\nб) създават се ново изречение второ и изречение трето: „Докладът се изготвя по образец, приложение към наредбата по чл. 83, ал. 4. Решението на Съвета по осиновяване се съобщава на дирекция „Социално подпомагане“ по настоящия адрес на детето и дирекция „Социално подпомагане“ по постоянния адрес на осиновяващия.“; \nв) досегашното изречение второ става изречение четвърто, като в него накрая се добавят думите „на осиновяващия с детето“.\n4. Алинея 4 се отменя.\n5. В ал. 5, изречение първо след думата „срок“ се добавя „до“.\n6. В ал. 6 накрая се добавя „дирекция „Социално подпомагане“ по настоящия адрес на детето и дирекция „Социално подпомагане“ по постоянния адрес на осиновяващия“.\n7. В ал. 7 думите „в Националния регистър на осиновяващи за пълно осиновяване“ се заменят с „от Министерството на труда и социалната политика в информационната система по чл. 83, ал. 1 след писмено уведомление от съответната дирекция „Социално подпомагане“.\n8. Създава се ал. 8:\n„(8) Когато в информационната система по чл. 83, ал. 1 за пълно осиновяване няма вписани подходящи осиновяващи, Съветът по осиновяване не може да определи подходящи осиновяващи от вписаните лица или определените осиновяващи са отказали да осиновят дете със здравословен проблем, специални нужди или на по-висока възраст, регионалната дирекция за социално подпомагане предприема мерки, определени в наредбата по чл. 83, ал. 4.“\n§ 16.\n В чл. 97, ал. 1, изречение второ думите „При пълно осиновяване“ се заличават.\n§ 17.\n В чл. 100, ал. 2 в текста преди т. 1 след думата „Oсиновяването“ се добавя „винаги“.\n§ 18.\n В чл. 103 ал. 2 се отменя.\n§ 19.\n В чл. 104 се правят следните изменения и допълнения:\n1. Досегашният текст става ал. 1 и в нея думата „две“ се заменя с „три“.\n2. Създава се ал. 2:\n„(2) Осиновителите и осиновеният имат право да ползват социални услуги по време на процедурата за осиновяване и след осиновяването, като при насочването от дирекция „Социално подпомагане“ се взема предвид и докладът на водещия случая социален работник.“\n§ 20.\n Член 105 се изменя така:\n„Право на информация\nЧл. 105. (1) Осиновителите, навършилият осемнадесет години осиновен, неговите низходящи, съпругът, съответно съпругата може да поискат от окръжния съд, постановил решението за допускане на осиновяването, да им бъде предоставена информация за произхода на осиновения.\n(2) Окръжният съд в съдебно заседание при закрити врата, след като уведоми за производството родителите по произход на осиновения без негово присъствие и изслуша заключението на прокурора, се произнася с решение. Уведомяването на родителите по произход на осиновения не се извършва в случаите, когато те не може да бъдат установени по реда на Гражданския процесуален кодекс или са починали.\n(3) Решението на окръжния съд може да се обжалва от молителя и да се протестира от прокурора.\n(4) Държавните органи и органите на местно самоуправление, които съхраняват информацията за дата, номер на дело и съд, постановил осиновяването, са длъжни да я предоставят на поискалия информацията, за да упражни правото по ал. 1, както и информация за произхода на осиновения или касаеща лично него, когато съдът е допуснал разкриването на данните със съдебно решение.“\n§ 21.\n В глава осма, раздел ІІІ се създава чл. 105а:\n„Посредничество относно произхода на осиновени лица\nЧл. 105а. (1) Посредничество относно произхода на осиновени лица може да извършва юридическо лице с нестопанска цел за осъществяване на общественополезна дейност, получило разрешение от министъра на труда и социалната политика, наричано по-нататък посредник относно произхода.\n(2) Разрешението по ал. 1 се издава за срок от две години.\n(3) Редът и условията за издаване и отнемане на разрешение по ал. 1 и за дейността на посредниците относно произхода се определят с наредба на министъра на труда и социалната политика.\n(4) Посредничеството относно произхода на осиновени лица се извършва по искане на лицата по чл. 105, ал. 1, получили съдебно решение по чл. 105, ал. 2, и включва консултиране за осъществяване по подходящ начин на контакт с родителите по произход и подпомагане на срещи между осиновен и родители по произход.“\n§ 22.\n В чл. 106 се правят следните изменения и допълнения:\n1. Алинея 5 се изменя така:\n„(5) В случаите по ал. 1, т. 2 съдът изисква становище от дирекция „Социално подпомагане“ по настоящия адрес на осиновителя тогава, когато процедурата по прекратяване на пълно осиновяване започва в периода на наблюдение след осиновяването по чл. 104. Във всички останали случаи преди разглеждането на иска съдът разпорежда извършването на експертна оценка от дирекция „Социално подпомагане“ относно степента на разстройване на отношенията между осиновителя и осиновения.“\n2. В ал. 8 след думите „дееспособни“ се добавя „и осиновеният е навършил 25-годишна възраст“.\n§ 23.\n В чл. 112 се правят следните изменения и допълнения:\n1. В ал. 2, т. 1 думата „осъществява“ се заменя с „ръководи“.\n2. В ал. 3 след думите „министъра на правосъдието“ се добавя „или упълномощено от него лице“.\n3. В ал. 6 накрая думите „ал. 4“ се заменят с „ал. 5“.\n§ 24.\n В чл. 113 се правят следните изменения и допълнения:\n1. В ал. 2 след думата „децата“ се добавя „по ал. 1, т. 1“, а думите „му в регионалния регистър“ се заменят с „на детето в информационната система по чл. 83, ал. 1“.\n2. Създава се нова ал. 3:\n„(3) Срокът по ал. 2 не се взема предвид в случаите, когато са налице основания за вписване на дете над 7-годишна възраст, дете с увреждания или при осиновяване на братя и сестри.“\n3. Досегашната ал. 3 става ал. 4 и в нея думите „регионалния регистър“ се заменят с „информационната система по чл. 83, ал. 1“.\n4. Досегашните ал. 4 и 5 стават съответно ал. 5 и 6.\n§ 25.\n В чл. 114, ал. 1 думите „Министерството на образованието и науката“ се заменят с „Агенцията за социално подпомагане“.\n§ 26.\n В чл. 115, т. 3 след думата „правосъдието“ се добавя „по заявленията“.\n§ 27.\n В чл. 117, ал. 1 след думата „правосъдието“ се добавя „или упълномощено от него лице“.\n§ 28.\n В чл. 153 се правят следните допълнения:\n1. В ал. 1, изречение първо накрая се поставя запетая и се добавя „както и на непридружени малолетни чужденци, които са на територията на Република България.“\n2. В ал. 2, изречение първо накрая се поставя запетая и се добавя „както и на непридружени непълнолетни чужденци, които са на територията на Република България.“\n§ 29.\n В чл. 156 се създават ал. 3, 4 и 5:\n„(3) За настойник на непридружен малолетен чужденец може да се назначи и лице измежду роднини, близки или други пълнолетни лица, пребиваващи в страната на законно основание, които са дали писмено съгласие за това и за които е извършена преценка, че ще полагат за него грижа с оглед най-добрия му интерес. В този случай не се назначава настойнически съвет. \n(4) Преценката за най-добрия интерес на непридружения малолетен чужденец се извършва от дирекция „Социално подпомагане“ по настоящия адрес на лицето.            \n(5) Настойникът по ал. 3 удостоверява липсата на пречки по чл. 158 с официален документ, а при невъзможност за представяне на такъв, с декларация, за верността на която носи отговорност по чл. 313 от Наказателния кодекс.“\n§ 30.\n В чл. 173 се правят следните изменения и допълнения:\n1. Създава се нова ал. 2:           \n„(2) Настойник, съответно попечител, на непридружен малолетен или непълнолетен чужденец, който е настанен по реда на чл. 26 от Закона за закрила на детето в социална или интегрирана здравно-социална услуга за резидентна грижа, е нейният ръководител.“\n2. Досегашната ал. 2 става ал. 3.\n3. Досегашната ал. 3 става ал. 4 и в нея думите „ал. 1 и 2“ се заменят с „ал. 1 – 3“.\n4. Досегашната ал. 4 става ал. 5 и в нея думите „ал. 2“ се заменят с „ал. 3“.\n§ 31.\n В чл. 174, ал. 1 и 2 думите „ал. 2“ се заменят с „ал. 2 и 3“.\n§ 32.\n Създава се чл. 173а:\n„Права на детето под настойничество или под попечителство\nЧл. 173а. Детето, поставено под настойничество или под попечителство, има правата по чл. 124, ал. 1 и 3.“\nПреходни и заключителни разпоредби\n§ 33.\n (1) Националната електронна информационна система за пълно осиновяване и Електронната платформа за кандидатстване за осиновяване на деца при условията на пълно осиновяване се създават до 1 януари 2025 г.\n(2) До внедряването и въвеждането в експлоатация на Националната електронна информационна система за пълно осиновяване в информационната и комуникационна среда на Министерството на труда и социалната политика продължават да функционират по досегашния ред Националната електронна информационна система за децата, които могат да бъдат осиновени при условията на пълно осиновяване, както и регистрите на деца, които могат да бъдат осиновени при условията на пълно осиновяване. Внедряването включва инсталиране, конфигуриране и настройка на програмните компоненти на системата в условията на експлоатационната среда на Министерството на труда и социалната политика.\n(3) До внедряването и въвеждането в експлоатация на Националната електронна информационна система за пълно осиновяване в информационната и комуникационна среда на Министерството на труда и социалната политика всички налични данни в Националната електронна информационна система за децата, които могат да бъдат осиновени при условията на пълно осиновяване, както и данните от регистрите на деца, които могат да бъдат осиновени при условията на пълно осиновяване, се прехвърлят към Националната електронна информационна система за пълно осиновяване.\n(4) След прехвърлянето на данните по ал. 3 децата, вписани в Националната информационна система на децата, които могат да бъдат осиновени при условията на пълно осиновяване, поддържана от Агенцията за социално подпомагане, се считат за служебно вписани от Министерството на труда и социалната политика в Националната електронна информационна система за пълно осиновяване.\n(5) В срок до три месеца от влизане в сила на този закон регионалната дирекция за социално подпомагане, извършила първоначалното вписване на лицата в регистъра на осиновяващите за пълно осиновяване, ги информира за промените в закона и необходимостта да дадат своето пълно съгласие за вписване в Националната електронна информационна система за пълно осиновяване.\n(6) Лицата, дали писмено съгласие по ал. 5, се вписват служебно от Министерството на труда и социалната политика в Националната електронна информационна система за пълно осиновяване.\n§ 34.\n (1) Националната електронна информационна система на децата, които могат да бъдат осиновени при условията на пълно осиновяване, и Националният регистър на лицата, които желаят да осиновят дете при условията на пълно осиновяване, водени от Агенцията за социално подпомагане, както и регистрите на децата и осиновяващите, водени в регионалните дирекции за социално подпомагане, се поддържат до внедряването и въвеждането в експлоатация на Националната електронна информационна система за пълно осиновяване в информационната и комуникационна среда на Министерството на труда и социалната политика.\n(2) Министерството на труда и социалната политика уведомява писмено Агенцията за социално подпомагане за датата на въвеждане в експлоатация на Националната електронна информационна система за пълно осиновяване.\n§ 35.\n За дете, което служебно се вписва в Националната електронна информационна система за пълно осиновяване по реда на § 33, ал. 3 и 4, срокът по чл. 113, ал. 2 започва да тече от първото вписване на детето в регистъра на регионалната дирекция за социално подпомагане.\n§ 36.\n Всички процедури по глава осма, започнали преди 31 декември 2024 г., се разглеждат и довършват по досегашния ред.\n§ 37.\n Започналите, но неприключили съдебни дела по чл. 105 до влизане в сила на този закон, се довършват по новия ред.\n§ 38.\n Започналите, но неприключили съдебни дела по чл. 106 до влизане в сила на този закон, се довършват по досегашния ред.\n§ 39.\n В 6-месечен срок от влизането в сила на този закон министърът на труда и социалната политика, съгласувано с министъра на правосъдието, издава наредбата по чл. 83, ал. 4. До издаването на наредбата се прилага действащата подзаконова нормативна уредба, доколкото не противоречи на закона.\n§ 40.\n Срокът по чл. 93, ал. 2 за вписване на дете в Националната електронна информационна система за пълно осиновяване по реда на чл. 84 се счита от датата на настаняването по административен ред по реда на Закона за закрила на детето и когато настаняването е извършено до влизането в сила на този закон.\n§ 41.\n В Закона за социално подпомагане (обн., ДВ, бр. 56 от 1998 г.; изм., бр. 45 и 120 от 2002 г., бр. 18, 30 и 105 от 2006 г., бр. 52 и 59 от 2007 г., бр. 58 от 2008 г., бр. 14, 41 и 74 от 2009 г., бр. 15 от 2010 г., бр. 9 и 51 от 2011 г., бр. 32 от 2012 г., бр. 15 и 66 от 2013 г., бр. 98 от 2014 г., бр. 8 от 2016 г., бр. 85 от 2017 г., бр. 7, 17, 77, 91 и 105 от 2018 г., бр. 24, 35 и 101 от 2019 г., бр. 71 от 2020 г., бр. 102 от 2022 г. и бр. 84 от 2023 г.) в чл. 6, ал. 1, т. 10 думите „на децата, които могат да бъдат осиновени при условията на пълно осиновяване, на осиновяващи при условията на пълно осиновяване и“ се заличават.\n§ 42.\n В Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г., бр. 42, 50, 59 и 98 от 2010 г., бр. 28 и 51 от 2011 г., бр. 32 и 40 от 2012 г., бр. 15, 68 и 84 от 2013 г., бр. 79 от 2015 г., бр. 8 от 2016 г., бр. 85 и 103 от 2017 г., бр. 17, 77 и 102 от 2018 г., бр. 17, 24, 58 и 101 от 2019 г., бр. 71 и 99 от 2020 г., бр. 62 от 2022 г. и бр. 66 от 2023 г.) в чл. 17а, ал. 1, т. 9 буква „в“ се изменя така:\n„в) от Националната електронна информационна система за пълно осиновяване по чл. 83, ал. 1 от Семейния кодекс;“.\n§ 43.\n В Кодекса за международното частно право (обн., ДВ, бр. 42 от 2005 г.; изм., бр. 59 от 2007 г., бр. 47 от 2009 г. и бр. 100 от 2010 г.) в чл. 76, ал. 1 изречение второ се заличава.\n§ 44.\n Този закон влиза в сила от деня на обнародването му в „Държавен вестник“, с изключение на § 2, 41 и 42, които влизат в сила от 1 януари 2025 г.\nЗаконът е приет от 49-ото Народно събрание на 13 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8934"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165146",
    "meta": [],
    "text": "УКАЗ № 238\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за тютюна, тютюневите и свързаните с тях изделия, приет от 49-ото Народно събрание на 13 декември 2023 г.\nИздаден в \nСофия на 19 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за тютюна, тютюневите и свързаните с тях изделия \n(обн., ДВ, бр. 101 от 1993 г.; изм., бр. 19 от 1994 г., бр. 110 от 1996 г., бр. 153 от 1998 г., бр. 113 от 1999 г., бр. 33 и 102 от 2000 г., бр. 110 от 2001 г., бр. 20 от 2003 г., бр. 57 и 70 от 2004 г., бр. 91, 95, 99 и 105 от 2005 г., бр. 18, 30, 34, 70, 80 и 108 от 2006 г., бр. 53 и 109 от 2007 г., бр. 36, 67 и 110 от 2008 г., бр. 12, 82 и 95 от 2009 г., бр. 19 от 2011 г., бр. 50 от 2012 г., бр. 12 и 14 от 2015 г., бр. 19, 28, 31 и 101 от 2016 г., бр. 58, 63, 85, 92, 97 и 103 от 2017 г., бр. 17, 98 и 106 от 2018 г., бр. 7, 17 и 83 от 2019 г., бр. 102 от 2022 г. и бр. 52 и 102 от 2023 г.)\n§ 1. \nВ чл. 2 се правят следните изменения:\n1. В ал. 3 думите „Министърът на икономиката“ се заменят с „Министърът на икономиката и индустрията“.\n2. Алинеи 4 и 5 се отменят.\n§ 2. \nВ чл. 4, ал. 3 т. 2 се изменя така:\n„2. декларация, в която се посочва правното основание за ползване на земеделските земи с площ над 5 дка, регистрирано по реда на чл. 41, ал. 4 от Закона за подпомагане на земеделските производители; когато правното основание не е регистрирано, се представя копие от документа за ползване на земите;“.\n§ 3. \nВ чл. 16а, ал. 1 се правят следните изменения и допълнения:\n1. В текста преди т. 1 думите „заверени копия от“ се заличават.\n2. В т. 1 в началото се добавя „заверено копие от“.\n3. В т. 2 думите „документ за собственост или за право на ползване на обект и/или съоръжение за съхраняване на изкупения тютюн“ се заменят с „декларация, в която се посочва правното основание за ползване на обекта и/или съоръжението за съхраняване на изкупения тютюн, данните на документа за собственост или ползване, включително от неговото вписване, а ако документът не подлежи на вписване, се прилага копие от него“.\n§ 4. \nВ чл. 26б се правят следните изменения и допълнения:\n1. В ал. 1 думите „Министерството на икономиката“ се заменят с „Министерството на икономиката и индустрията“.\n2. В ал. 3 накрая се добавя „и посочена в заявление, иск, декларация или друг документ, с който започва съответното производство, като информацията се проверява служебно“.\n§ 5. \nЧлен 26в се изменя така:\n„Чл. 26в. (1) Новите тютюневи изделия, пуснати на пазара, трябва да отговарят на изискванията на закона.\n(2) Ново тютюнево изделие, при чиято употреба не е налице процес на горене, се смята за бездимно тютюнево изделие, а когато употребата се извършва чрез процес на горене, новото тютюнево изделие се смята за тютюнево изделие за пушене.\n(3) За новите тютюневи изделия се прилагат съответно изискванията за бездимните тютюневи изделия или за тютюневите изделия за пушене.“\n§ 6. \nВ чл. 30, ал. 2 се правят следните изменения и допълнения:\n1. Точка 10 се изменя така:\n„10. тютюневи и свързани с тях изделия от:\nа) автомати за продажба на тютюневи и свързани с тях изделия;\nб) щандове за самообслужване, с изключение на обектите за безмитна търговия;“.\n2. В т. 18:\nа) в текста преди буква „а“ съюзът „и“ се заменя със запетая, а накрая се добавя „и нагреваеми тютюневи изделия“;\nб) в буква „б“ след думата „дим“ се добавя „или аерозол“.\n§ 7. \nВ чл. 32 се правят следните изменения и допълнения:\n1. Създава се нова ал. 2:\n„(2) Контролът по отношение на безопасността при внос на тютюневи и свързани с тях изделия се извършва от Комисията за защита на потребителите при условия и по ред, определени с правилника за прилагане на закона.“\n2. Досегашната ал. 2 става ал. 3.\n§ 8. \nВ чл. 35 се правят следните изменения и допълнения:\n1. В ал. 2 думата „предавания“ се заменя с „програми“.\n2. В ал. 5:\nа) в текста преди т. 1 думите „тютюневи и свързани с тях изделия“ се заменят с „тютюневи изделия, изделия за пушене, различни от тютюневи изделия, изделия за водна лула, несъдържащи тютюн, и изделия, съдържащи никотин“;\nб) в т. 1 думата „предавания“ се заменя с „програми“;\nв) в т. 2 накрая се добавя „върху широката публика“.\n3. В ал. 6 думите „с цел пряко или косвено“ се заменят с „имаща за цел или резултат пряко или непряко“.\n4. Създава се ал. 8:\n„(8) За електронните цигари, контейнерите за многократно пълнене и течностите, съдържащи никотин, са забранени всякакви форми на публичен или частен принос към:\n1. радио- и телевизионни програми, имащи за цел или резултат пряко или непряко популяризиране на електронните цигари, контейнерите за многократно пълнене и течностите, съдържащи никотин;\n2. събития, дейности или отделни лица, имащи за цел или резултат пряко или непряко популяризиране на електронните цигари, контейнерите за многократно пълнене и течностите, съдържащи никотин, и които обхващат или се провеждат в няколко държави – членки на Европейския съюз, или в други държави – страни по Споразумението за Европейското икономическо пространство, или по друг начин имат трансграничен ефект върху широката публика.“\n§ 9. \nВ чл. 35а се правят следните изменения и допълнения:\n1. В ал. 3 думите „министъра на икономиката“ се заменят с „министъра на икономиката и индустрията“.\n2. В ал. 4 накрая се добавя „от лица, които извършват промишлена обработка на тютюн, и/или от лица, които извършват продажба на тютюневи изделия“.\n§ 10.\n В чл. 35б се правят следните изменения:\n1. В ал. 7, т. 6 думите „Министерството на икономиката“ се заменят с „Министерството на икономиката и индустрията“.\n2. Алинея 9 се изменя така:\n„(9) Министерството на икономиката и индустрията въвежда забраната по ал. 7, т. 6, за което уведомява Европейската комисия.“\n§ 11.\n В чл. 35ж, ал. 1, т. 4, след думата „мирис“ се поставя запетая и се добавя „всякакви овкусители“.\n§ 12.\n В чл. 35з, ал. 1, в текста преди т. 1 думите „цигари и тютюн за водна лула“ се заменят с „цигари, тютюн за водна лула и нагреваеми тютюневи изделия, когато, в зависимост от характеристиките си, са тютюневи изделия за пушене“.\n§ 13.\n В чл. 35к се правят следните изменения и допълнения:\n1. В ал. 6 думите „Министерството на икономиката“ се заменят с „Министерството на икономиката и индустрията“.\n2. Създава се ал. 8:\n„(8) Алинеи 1 – 7 се прилагат и за нагреваемите тютюневи изделия, когато, в зависимост от характеристиките си, са тютюневи изделия за пушене.“\n§ 14.\n В чл. 35л се създава ал. 3:\n„(3) Алинеи 1 и 2 се прилагат и за нагреваемите тютюневи изделия, когато, в зависимост от характеристиките си, са бездимни тютюневи изделия.“\n§ 15.\n В чл. 35м, ал. 1, в текста преди т. 1 думите „цигари и тютюна за водна лула“ се заменят с „цигари, тютюна за водна лула и нагреваемите тютюневи изделия, когато, в зависимост от характеристиките си, са тютюневи изделия за пушене“.\n§ 16.\n В чл. 37, ал. 1, т. 17 накрая се поставя запетая и се добавя „когато плащането не е извършено по електронен път“.\n§ 17.\n В чл. 43а се правят следните изменения и допълнения:\n1. В ал. 1, 4, 5, 6, 7, 8 и 9 думите „Министерството на икономиката“ се заменят с „Министерството на икономиката и индустрията“.\n2. В ал. 10 накрая се добавя „и посочена в заявление, иск, декларация или друг документ, с който започва съответното производство, като информацията се проверява служебно“.\n§ 18.\n Член 43г се изменя така:\n„Чл. 43г. (1) Икономическите оператори, когато установят или имат съмнение, че произведените и/или пуснати от тях на пазара електронни цигари или контейнери за многократно пълнене не са безопасни или не са с добро качество, или по друг начин не съответстват с изискванията на закона, незабавно предприемат действия за:\n1. привеждане на съответното изделие в съответствие с изискванията на закона, или\n2. изтегляне и/или изземване на съответното изделие от пазара.\n(2) Икономическите оператори незабавно уведомяват Министерството на икономиката и индустрията и Комисията за защита на потребителите за всички предприети действия и за резултатите от тях и дават подробна информация, включително относно риска за човешкото здраве и безопасността.\n(3) Когато икономически оператор предприема действия за изтегляне на пуснатите от него на пазара електронни цигари или контейнери за многократно пълнене, той незабавно уведомява търговците на дребно, потребителите, както и останалите участници по веригата на доставка, че изделието не е безопасно или не е с добро качество, или по друг начин не съответства с изискванията на закона. В тези случаи икономическият оператор съхранява документи, които:\n1. позволяват проследяване произхода на изделието и на веригата на доставка на изделието;\n2. доказват извършеното уведомяване.\n(4) Документите по ал. 3 се съхраняват в тригодишен срок от датата на уведомяването и при поискване се предоставят на Комисията за защита на потребителите.\n(5) Когато икономически оператор предприема действия за изземване на пуснатите от него на пазара електронни цигари или контейнери за многократно пълнене, той незабавно уведомява търговците на дребно, потребителите, както и останалите участници по веригата на доставка за възможността да бъдат върнати закупените изделия. Уведомлението се поставя на видно място в търговския обект за продажба на дребно и съдържа:\n1. подробна информация за вида на изделието;\n2. място, начин и срок за връщане на съответното изделие;\n3. информация за начина на обезщетение на потребителите – заплащане или замяна.“\n§ 19.\n В чл. 43з, ал. 3, т. 3 думата „мирис“ се заменя с „мирис, всякакви овкусители“.\n§ 20.\n В чл. 43и, ал. 2 се създава т. 4:\n„4. се разполага в центъра на повърхността, предназначена за него, като при опаковките с форма на паралелепипед и при всички външни опаковки – то е успоредно на страничния ръб на потребителската опаковка или на външната опаковка.“\n§ 21.\n В чл. 43к се правят следните изменения и допълнения:\n1. В ал. 1, 2 и 4 думите „Министерството на икономиката“ се заменят с „Министерството на икономиката и индустрията“.\n2. В ал. 6 накрая се добавя „и посочена в заявление, иск, декларация или друг документ, с който започва съответното производство, като информацията се проверява служебно“.\n§ 22.\n В чл. 52, ал. 1 се правят следните допълнения:\n1. В т. 1 след думите „чл. 32“ се добавя „ал. 1 и 3, чл.“.\n2. В т. 5 след думите „31в“ се добавя „чл. 32, ал. 2, чл.“.\n§ 23.\n В допълнителните разпоредби се правят следните изменения и допълнения:\n1. В § 1:\nа) точка 4в се изменя така:\n„4в. „Пурета“ е вид малка пура с максимално тегло три грама за къс.“;\nб) създава се т. 7а:\n„7а. „Нагреваемо тютюнево изделие“ е ново тютюнево изделие, което се нагрява, за да произведе емисии, съдържащи никотин и други химикали, които се вдишват от потребителя, и което, в зависимост от характеристиките си, е бездимно тютюнево изделие или е тютюнево изделие за пушене.“;\nв) в т. 8 след думата „течностите“ се добавя „и изделията“;\nг) точка 33 се изменя така:\n„33. „Рекламиране“ е всяка форма на търговско съобщение, което има за цел или резултат пряко или непряко популяризиране на тютюневи и свързани с тях изделия или на тяхната употреба.“;\nд) в т. 34 думите „тютюнево изделие и/или свързано с него изделие“ се заменят с „тютюн, тютюневи изделия, изделия за пушене, различни от тютюневи изделия, изделия за водна лула, несъдържащи тютюн, и изделия, съдържащи никотин“;\nе) създава се т. 49:\n„49. „Изделия, съдържащи никотин“ са изделия, предназначени за въвеждане на никотин в човешкото тяло, които не са за медицински цели и които:\nа) не съдържат тютюн;\nб) не са течности, съдържащи никотин, и\nв) са съставени изцяло или частично от никотин на прах, отделни частици, паста, гел или друга форма, или комбинация от тях, включително предлагани и на малки порции в пакетчета (паучове) или порести пликчета.“\n2. В § 1а се създава т. 3:\n„3. Делегирана директива (ЕС) 2022/2100 на Комисията от 29 юни 2022 г. за изменение на Директива 2014/40/ЕС на Европейския парламент и на Съвета с оглед на оттеглянето на определени освобождавания по отношение на нагреваемите тютюневи изделия (ОВ, L 283/4 от 3 ноември 2022 г.).“\n§ 24.\n В останалите текстове на закона думите „Министерството на икономиката“, „министърът на икономиката“ и „министъра на икономиката“ се заменят съответно с „Министерството на икономиката и индустрията“, „министърът на икономиката и индустрията“ и „министъра на икономиката и индустрията“.\nПреходни и заключителни разпоредби\n§ 25.\n Тютюневите и свързаните с тях изделия, които са произведени или пуснати на пазара до влизането в сила на този закон, може да продължат да се предлагат и продават до изчерпване на количествата, но не по-късно от два месеца от обнародването на закона в „Държавен вестник“.\n§ 26.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 13 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8920"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165087",
    "meta": [],
    "text": "УКАЗ № 240\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за финансов принос между Република България и Европейската комисия съгласно член 7 от Регламент (ЕС) 2022/2463 на Европейския парламент и на Съвета, приет от 49-ото Народно събрание на 13 декември 2023 г.\nИздаден в София на 20 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Споразумението за финансов принос между Република България и Европейската комисия съгласно член 7 от Регламент (ЕС) 2022/2463 на Европейския парламент и на Съвета\nЧлен единствен.\n Ратифицира Споразумението за финансов принос между Република България и Европейската комисия съгласно член 7 от Регламент (ЕС) 2022/2463 на Европейския парламент и на Съвета, подписано за Република България на 10 май 2023 г. и за Европейската комисия на 26 юни 2023 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 13 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8919"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165013",
    "meta": [],
    "text": "УКАЗ № 237\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Гаранционното споразумение между Европейската комисия и Република България съгласно член 10 от Решение (ЕС) 2022/1628 на Европейския парламент и на Съвета, приет от 49-ото Народно събрание на 13 декември 2023 г.\nИздаден в София на 19 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Гаранционното споразумение между Европейската комисия и Република България съгласно член 10 от Решение (ЕС) 2022/1628 на Европейския парламент и на Съвета\nЧлен единствен. \nРатифицира Гаранционното споразумение между Европейската комисия и Република България съгласно член 10 от Решение (ЕС) 2022/1628 на Европейския парламент и на Съвета, подписано за Република България на 28 март 2023 г. и за Европейската комисия на 17 май 2023 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 13 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8918"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164885",
    "meta": [],
    "text": "УКАЗ № 239\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за морските пространства, вътрешните водни пътища и пристанищата на Република България, приет от 49-ото Народно събрание на 13 декември 2023 г.\nИздаден в \nСофия на 19 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за морските пространства, \nвътрешните водни пътища и пристанищата на Република България \n(обн., ДВ, бр. 12 от 2000 г.; изм., бр. 111 от 2001 г., бр. 24 и 70 от 2004 г., бр. 11 от 2005 г.; Решение № 5 на Конституционния съд от 2005 г. – бр. 45 от 2005 г.; изм., бр. 87, 88, 94, 102 и 104 от 2005 г., бр. 30, 36, 43, 65, 99 и 108 от 2006 г., бр. 41, 54 и 109 от 2007 г., бр. 67, 71, 98 и 108 от 2008 г., бр. 47 и 81 от 2009 г., бр. 61 и 88 от 2010 г., бр. 23 от 2011 г., бр. 32 и 53 от 2012 г., бр. 15, 28, 66 и 109 от 2013 г.; Решение № 3 на Конституционния съд от 2014 г. – бр. 24 от 2014 г.; изм., бр. 98 от 2014 г., бр. 14 и 52 от 2015 г., бр. 26 от 2016 г., бр. 13, 58 и 96 от 2017 г., бр. 28 от 2018 г., бр. 60 и 104 от 2020 г., бр. 17 от 2021 г., бр. 102 от 2022 г. и бр. 103 от 2023 г.)\n§ 1. \nЧлен 103д се изменя така:\n„Чл. 103д. (1) При определяне размера на таксата по чл. 103в, ал. 1, т. 2 се спазват следните принципи:\n1. размерът на таксата не насърчава изхвърлянето на отпадъци в морето, съответно в река Дунав;\n2. таксата е непряка и покрива непреките административни разходи и не по-малко от 30 на сто от общите преки експлоатационни разходи, определени в наредбата по чл. 95, ал. 1, за действителното предаване на отпадъци през предходната година, като могат да бъдат взети предвид и разходите, свързани с прогнозния обем на трафика за следващата година;\n3. размерът на таксата се определя в зависимост от категорията, вида и размера на кораба, предоставяните услуги на кораби извън установеното работно време в пристанището или опасността, която представляват отпадъците;\n4. размерът на таксата се намалява в зависимост от вида търговска дейност, за която се използва корабът, когато извършва търговски морски превоз на къси разстояния или когато конструкцията, оборудването и експлоатацията на кораба доказват, че на него се генерират намалени количества отпадъци и те се управляват по устойчив и съобразен с околната среда начин.\n(2) Таксата по чл. 103в, ал. 1, т. 2 се заплаща за всеки кораб, който посещава пристанището, независимо дали е ползвано пристанищно приемно съоръжение.\n(3) Корабопритежател на кораб, който по реда на наредбата по чл. 371 от Кодекса на търговското корабоплаване е освободен от задължението за предаване на отпадъци от кораби, може да бъде освободен от заплащане на таксата по чл. 103в, ал. 1, т. 2, когато са изпълнени следните условия:\n1. корабът извършва редовни превози, свързани с чести и редовни посещения на български морски пристанища;\n2. корабопритежателят има сключено споразумение за предаване на отпадъците и плащане на съответните такси в пристанище по маршрута на кораба.\n(4) Освобождаването по ал. 3 се извършва от лицето, което събира таксата по чл. 103в, ал. 1, т. 2 в пристанището, като в началото на всяко тримесечие предоставя на Изпълнителна агенция „Морска администрация“ информация за случаите на освобождаване през предходния тримесечен период.\n(5) Таксата по чл. 103в, ал. 1, т. 2 се разходва за дейността по приемане и обработване на отпадъци от кораби, различни от остатъци от товари.\n(6) Частта от разходите за предоставяне на морско-техническата пристанищна услуга „приемане и обработване на отпадъци от кораби“, която не се покрива от непряката такса, се заплаща на пристанищния оператор, предоставящ услугата, въз основа на действително предадените от кораба видове и количества отпадъци.“\n§ 2. \nВ чл. 104, ал. 3 след думите „Изпълнителна агенция „Морска администрация“ се поставя запетая и се добавя „Държавно предприятие „Пристанищна инфраструктура“.\n§ 3. \nВ чл. 112с се правят следните изменения:\n1. В ал. 2, т. 2 думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n2. В ал. 3 думите „по ал. 1, т. 2“ се заменят с „по ал. 1, т. 3“.\n3. В ал. 5 думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n§ 4. \nВ допълнителните разпоредби се правят следните изменения и допълнения:\n1. В § 1б думите „отпадъците – резултат от корабоплавателна дейност, и на остатъците от корабни товари“ се заменят с „отпадъците от кораби“.\n2. Параграфи 1в и 1г се отменят.\n3. В § 2:\nа) в т. 20 думите „министъра на транспорта, информационните технологии и съобщенията“ се заменят с „министъра на транспорта и съобщенията“;\nб) точка 37 се изменя така:\n„37. „Отпадъци от кораби“ са всички отпадъци, включително остатъците от товари, генерирани по време на експлоатацията на кораба или по време на товарене, разтоварване и почистване. В морските пристанища се приемат отпадъци от кораби, попадащи в обхвата на анекси I, II, IV, V и VI към Международната конвенция за предотвратяване на замърсяването от кораби, 1973, изменена с Протокол от 1978 г. (MARPOL 73/78) и с Протокол от 1997 г., съставена в Лондон на 2 ноември 1973 г. (ратифицирана със закон – ДВ, бр. 94 от 2004 г.) (обн., ДВ, бр. 12 от 2005 г.), както и пасивно уловените отпадъци. Отпадъците от кораби са отпадъци по смисъла на § 1, т. 17 от допълнителните разпоредби на Закона за управление на отпадъците.“;\nв) създават се т. 37а и 37б:\n„37а. „Пасивно уловени отпадъци“ са отпадъци, които са попаднали в мрежите по време на риболовни операции.\n37б. „Непряка такса“ е такса, която се заплаща за дейността по осигуряване на пристанищни приемни съоръжения, независимо дали при посещението на кораба в пристанището действително са предадени отпадъци.“;\nг) точка 38 се изменя така:\n„38. „Остатъци от товари“ са всички остатъци от товари на борда на кораба, които остават на палубата, в трюмовете или в товарните танкове след приключване на операциите по товарене или разтоварване, включително излишъците и разлетите или разпилени по време на товарене или разтоварване количества, независимо дали са в течно или сухо състояние, или се съдържат в миячните води. Не са остатъци от товари прахът от товара, останал на палубата след премитане, и прахът по външните повърхности на кораба. Остатъците от товари са отпадъци по смисъла на § 1, т. 17 от допълнителните разпоредби на Закона за управление на отпадъците.“;\nд) в т. 39 думите „отпадъци – резултат от корабоплавателна дейност, и остатъци от корабни товари“ се заменят с „отпадъците от кораби“;\nе) в т. 39а думите „отпадъците от корабоплавателна дейност и на остатъците от корабни товари“ се заменят с „отпадъците от кораби“;\nж) в т. 40 думите „отпадъците – резултат от корабоплавателна дейност, и на остатъците от корабни товари“ се заменят с „отпадъците от кораби“;\nз) създават се т. 57, 58 и 59:\n„57. „Редовни превози“ са превози въз основа на обявено или планирано разписание с посочени времена на отпътуване и пристигане между посочени пристанища или често повтарящи се пътувания между пристанища, които се приемат за общоприето разписание.\n58. „Редовни посещения в пристанище“ са повтарящи се пътувания на кораб, които образуват постоянна схема на движение между посочени пристанища или серия от пътувания без междинни влизания в пристанище, започващи и завършващи в едно и също пристанище.\n59. „Чести посещения в пристанище“ са посещения на дадено пристанище от конкретен кораб, осъществявани най-малко веднъж на две седмици.“\n§ 5. \nВ Закона за изменение и допълнение на Закона за морските пространства, вътрешните водни пътища и пристанищата на Република България (ДВ, бр. 104 от 2020 г.) в § 57, ал. 1 от преходните и заключителните разпоредби след думите „Черноморското крайбрежие“ се поставя запетая.\nДопълнителни разпоредби\n§ 6. \nТози закон въвежда изисквания на Директива (ЕС) 2019/883 на Европейския парламент и на Съвета от 17 април 2019 г. относно пристанищните приемни съоръжения за предаване на отпадъци от кораби, за изменение на Директива 2010/65/ЕС и за отмяна на Директива 2000/59/ЕС (ОВ, L 151/116 от 7 юни 2019 г.).\n§ 7. \n(1) Навсякъде в закона думите „министърът на транспорта, информационните технологии и съобщенията“ и „Министерството на транспорта, информационните технологии и съобщенията“ се заменят съответно с „министърът на транспорта и съобщенията“ и „Министерството на транспорта и съобщенията“.\n(2) В останалите текстове на закона думите „министъра на транспорта, информационните технологии и съобщенията“ се заменят с „министъра на транспорта и съобщенията“, а думите „отпадъци – резултат от корабоплавателна дейност“ се заменят с „отпадъци от кораби“.\nЗаключителна разпоредба\n§ 8. \nВ Кодекса на търговското корабоплаване (обн., ДВ, бр. 55 и 56 от 1970 г.; попр., бр. 58 от 1970 г.; изм., бр. 55 от 1975 г., бр. 10 от 1987 г., бр. 30 от 1990 г., бр. 85 от 1998 г., бр. 12 от 2000 г., бр. 41 от 2001 г., бр. 113 от 2002 г., бр. 55 от 2004 г., бр. 42, 77, 87, 94 и 104 от 2005 г., бр. 30, 62 и 108 от 2006 г., бр. 36, 71 и 98 от 2008 г., бр. 12 и 32 от 2009 г., бр. 85 от 2010 г., бр. 92 от 2011 г., бр. 38 и 77 от 2012 г., бр. 15, 28 и 109 от 2013 г., бр. 14 и 52 от 2015 г., бр. 58 от 2016 г., бр. 93 от 2017 г., бр. 28 от 2018 г., бр. 62 от 2019 г. и бр. 104 и 108 от 2020 г.) се правят следните изменения и допълнения:\n1. В чл. 6е, ал. 1 думите „заместник-министър на транспорта, информационните технологии и съобщенията“ се заменят със „заместник-министър на транспорта и съобщенията“.\n2. В чл. 371 думите „отпадъци – резултат от корабоплавателната дейност и корабните товари“ се заменят с „отпадъци от кораби“, а думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n3. В чл. 377 ал. 3 се отменя.\n4. В допълнителните разпоредби се създава § 1г:\n„§ 1г. Този кодекс въвежда изисквания на Директива (ЕС) 2019/883 на Европейския парламент и на Съвета от 17 април 2019 г. относно пристанищните приемни съоръжения за предаване на отпадъци от кораби, за изменение на Директива 2010/65/ЕС и за отмяна на Директива 2000/59/ЕС (ОВ, L 151/116 от 7 юни 2019 г.).“\n5. Навсякъде в кодекса думите „министърът на транспорта, информационните технологии и съобщенията“ и „Министерството на транспорта, информационните технологии и съобщенията“ се заменят съответно с „министърът на транспорта и съобщенията“ и „Министерството на транспорта и съобщенията“.\n6. В останалите текстове на кодекса думите „министъра на транспорта, информационните технологии и съобщенията“ се заменят с „министъра на транспорта и съобщенията“.\nЗаконът е приет от 49-ото Народно събрание на 13 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8935"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165176",
    "meta": [],
    "text": "УКАЗ № 226\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за местните данъци и такси, приет от 49-ото Народно събрание на 12 декември 2023 г.\nИздаден в \nСофия на 19 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за местните данъци и такси \n(обн., ДВ, бр. 117 от 1997 г.; изм., бр. 71, 83, 105 и 153 от 1998 г., бр. 103 от 1999 г., бр. 34 и 102 от 2000 г., бр. 109 от 2001 г., бр. 28, 45, 56 и 119 от 2002 г., бр. 84 и 112 от 2003 г., бр. 6, 18, 36, 70 и 106 от 2004 г., бр. 87, 94, 100, 103 и 105 от 2005 г., бр. 30, 36 и 105 от 2006 г., бр. 55 и 110 от 2007 г., бр. 70 и 105 от 2008 г., бр. 12, 19, 41 и 95 от 2009 г., бр. 98 от 2010 г., бр. 19, 28, 31, 35 и 39 от 2011 г.; Решение № 5 на Конституционния съд от 2012 г. – бр. 30 от 2012 г.; изм., бр. 53, 54 и 102 от 2012 г., бр. 24, 30, 61 и 101 от 2013 г., бр. 105 от 2014 г., бр. 14, 35, 37, 79 и 95 от 2015 г., бр. 32, 43 и 74 от 2016 г.; попр., бр. 80 от 2016 г.; изм., бр. 97 от 2016 г., бр. 88, 92, 96, 97 и 99 от 2017 г., бр. 98 и 108 от 2018 г., бр. 1 от 2019 г.; Решение № 4 на Конституционния съд от 2019 г. – бр. 32 от 2019 г.; изм., бр. 38, 96, 101 и 102 от 2019 г., бр. 18, 71, 104, 107 и 110 от 2020 г., бр. 14 и 16 от 2021 г., бр. 8, 17 и 104 от 2022 г. и бр. 66 и 80 от 2023 г.)\n§ 1. \nВ чл. 3 се създава ал. 3:\n,,(3) По предложение на Националното сдружение на общините в Република България министърът на финансите, след съгласуване с министъра на електронното управление, одобрява със заповед образци на заявления и документи, издавани от общините за признаване, упражняване или погасяване на права или задължения във връзка с местните данъци.“\n§ 2. \nВ чл. 14 се правят следните изменения и допълнения:\n1. Алинея 5 се изменя така:\n„(5) При преустройство и при промяна на предназначението на съществуваща сграда или на самостоятелен обект в сграда, както и при промяна на други обстоятелства, които имат значение за определяне на данъка, вписани в имотния регистър или в кадастралната карта и кадастралните регистри или в регистри, налични в общината, служителите по чл. 4 отразяват промяната служебно, за което на данъчно задълженото лице се изпраща уведомление в 30-дневен срок.“\n2. Създава се ал. 9:\n„(9) При промяна на друго обстоятелство, което има значение за определяне на данъка, извън изброените по ал. 2 – 5, данъчно задължените лица уведомяват общината по реда и в срока по ал. 1.“\n§ 3. \nВ чл. 15 се създава ал. 8:\n„(8) При преустройство и при промяна на предназначението на съществуваща сграда или на самостоятелен обект в сграда, както и при промяна на друго обстоятелство, което има значение за определяне на данъка, Агенцията по вписванията и Агенцията по геодезия, картография и кадастър уведомяват общината в 7-дневен срок за промененото обстоятелство по реда на Закона за електронното управление, за обстоятелства, подлежащи на вписване в имотния регистър, и за промени в кадастралната карта и кадастралните регистри.“\n§ 4. \nВ чл. 18, ал. 1, изречение първо думите „чл. 15, ал. 4, 6 и 7“ се заменят с „чл. 15, ал. 4, 6, 7 и 8“.\n§ 5. \nВ чл. 24, ал. 1 се правят следните изменения:\n1. Точка 18 се изменя така:\n„18. сгради и обособени части от сгради, въведени в експлоатация преди 1 януари 2005 г. и получили сертификати, издадени по реда на Закона за енергийната ефективност:\nа) с клас на енергопотребление „A“ – за срок 6 години, считано от годината, следваща годината на издаване на сертификата;\nб) които удостоверяват, че в съществуващото състояние на сградата са постигнати техническите изисквания за „сграда с близко до нулево потребление на енергия“ по смисъла на § 1, т. 28 от допълнителните разпоредби на Закона за енергийната ефективност – за срок 10 години, считано от годината, следваща годината на издаване на сертификата;“.\n2. Точка 19 се изменя така:\n„19. сгради, въведени в експлоатация от 1 януари 2005 г. и преди 31 декември 2023 г. и получили сертификати, издадени по реда на Закона за енергийната ефективност, които в съществуващото състояние на сградата удостоверяват, че са постигнати техническите изисквания за „сграда с близко до нулево потребление на енергия“ по смисъла на § 1, т. 28 от допълнителните разпоредби на Закона за енергийната ефективност – за срок 10 години, считано от годината, следваща годината на издаване на сертификата.“\n§ 6. \nВ чл. 51 ал. 3 се изменя така:\n„(3) Министърът на вътрешните работи, министърът на туризма и изпълнителният директор на Изпълнителна агенция „Морска администрация“ предоставят автоматизирано по електронен път на общините данни от съответните поддържани от тях регистри чрез системата за обмен на информация по чл. 5а. Предоставянето се осъществява по реда на Закона за електронното управление. Редът, обхватът и периодичността на предоставянето на данните от всеки отделен орган се определят с акт на министъра на финансите, съгласуван със съответния орган и с министъра на електронното управление.“\n§ 7. \nВ чл. 52, т. 2 думите „регистрите на българските пристанища“ се заменят с „регистровите книги на малките и на големите кораби от регистъра на корабите, плаващи под българско знаме“.\n§ 8. \nВ чл. 54 се правят следните изменения:\n1. Алинея 1 се изменя така:\n„(1) Размерът на данъка се определя от служител на общинската администрация и се съобщава на данъчно задълженото лице, както следва:\n1. за превозните средства, регистрирани за движение по пътната мрежа в Република България – въз основа на данните от регистъра на пътните превозни средства, поддържан от Министерството на вътрешните работи;\n2. за корабите – въз основа на данните от регистъра на корабите, плаващи под българско знаме, поддържан от Изпълнителна агенция „Морска администрация“.“\n2. Алинея 2 се изменя така:\n„(2) Данните по ал. 1 се предоставят на общините по реда на чл. 51, ал. 3.“\n3. В ал. 3 навсякъде думите „пътното превозно“ се заменят с „превозното“.\n4. В ал. 9 думите „пътното превозно“ се заменят с „превозното“.\n§ 9. \nВ чл. 55, ал. 14 думите „регистъра по чл. 54, ал. 1“ се заменят с „регистъра по чл. 54, ал. 1, т. 1“.\n§ 10.\n В чл. 56 се правят следните изменения и допълнения:\n1. Точки 1 и 2 се изменят така:\n„1. малките кораби по чл. 34, ал. 2 от Кодекса на търговското корабоплаване, без яхтите, джетовете и другите плавателни средства за спорт, туризъм и развлечение – в размер от 1 до 3 лв. за всеки започнат бруто тон;\n2. големите кораби по чл. 34, ал. 3 от Кодекса на търговското корабоплаване, без яхтите и другите плавателни средства за спорт, туризъм и развлечение, влекачите и тласкачите – в размер от 1 до 3 лв. за всеки започнат бруто тон до 40 бруто тона включително, и в размер от 0,10 до 0,30 лв. за всеки започнат бруто тон над 40 бруто тона;“.\n2. В т. 4 след думата „яхти“ се добавя „и другите плавателни средства за спорт, туризъм и развлечение“.\n3. Точка 5 се отменя.\n4. В т. 7 думите „максимална товароподемност“ се заменят с „пълна товароподемност (дедуейт)“.\n§ 11.\n В чл. 59, ал. 5 думите „регистъра по чл. 54, ал. 1“ се заменят с „регистъра по чл. 54, ал. 1, т. 1“.\n§ 12.\n В чл. 61з се правят следните изменения и допълнения:\n1. В ал. 1:\nа) в текста преди т. 1 след думите „(патентни дейности)“ се поставя запетая и се добавя „а за дейността по т. 2 от приложение № 4 – и юридическо лице“;\nб) в т. 1 думите „50 000 лв.“ се заменят със „100 000 лв.“.\n2. В ал. 2 накрая се добавя „съответно на Закона за корпоративното подоходно облагане“.\n3. В ал. 3 думите „чл. 204, т. 2“ се заменят с „чл. 204, ал. 1, т. 2 и 4“.\n§ 13.\n В чл. 61и се правят следните изменения и допълнения:\n1. В ал. 1 думите „50 000 лв.“ се заменят със „100 000 лв.“.\n2. В ал. 2 думите „50 000 лв.“ се заменят със „100 000 лв.“ и накрая се добавя „съответно на Закона за корпоративното подоходно облагане“.\n3. В ал. 4 накрая се добавя „съответно на Закона за корпоративното подоходно облагане“.\n4. В ал. 6 след думите „Закона за данъците върху доходите на физическите лица“ се добавя „съответно на Закона за корпоративното подоходно облагане“.\n§ 14.\n В чл. 61л се правят следните изменения и допълнения:\n1. В ал. 7 думите „предприятието на едноличен търговец“ се заменят с „предприятие по чл. 15 от Търговския закон“.\n2. В ал. 8 накрая се поставя запетая и се добавя „съответно на Закона за корпоративното подоходно облагане“.\n§ 15.\n В чл. 61н, ал. 3 в изречение второ думите „предприятието на едноличен търговец“ се заменят с „предприятие по чл. 15 от Търговския закон“.\n§ 16.\n В чл. 61с ал. 3 се изменя така:\n„(3) Министърът на туризма непосредствено след изтичане на календарния месец, както и след изтичане на текущата година, предоставя на общините необходимите данни от Единната система за туристическа информация по реда на чл. 51, ал. 3.“\n§ 17.\n В § 1 от допълнителните разпоредби се създава т. 47:\n„47. „Пълна товароподемност (дедуейт)“ е разликата в тонове между водоизместимостта на кораба във вода с относително тегло 1,025 при товарната водолиния, съответстваща на летния надводен борд, и теглото на празния кораб, равняващо се на водоизместимостта на кораба без товар, гориво, смазочни масла, баластни води, прясна вода и котелна вода в танковете, провизии и без пътници, екипаж и техните вещи.“\n§ 18.\n В приложение № 2 „Норми за данъчна оценка на недвижимите имоти“ в раздел II „Данъчна оценка на сградите“ в чл. 5, ал. 2, таблица № 1 описанието на конструкцията с код М1 се изменя така: „масивна без стоманобетонни елементи, масивна с дървен гредоред или от сглобяеми плоскости (бунгала)“.\nПреходни и заключителни разпоредби\n§ 19.\n Правото на освобождаване от данък върху недвижимите имоти, упражнено по досегашния чл. 24, ал. 1, т. 18 и 19, се запазва до изтичането на срока на издадения сертификат, но за общ срок за съответната сграда не по-дълъг от 10 години.\n§ 20.\n Сградите, получили сертификати с клас на енергопотребление „В“, „С“ и „D“ по реда на Закона за енергийната ефективност, за които не е упражнено правото на освобождаване от данък върху недвижимите имоти по досегашния чл. 24, ал. 1, т. 18 и 19, не се освобождават от данък върху недвижимите имоти.\n§ 21.\n В срок до 30 юни 2024 г. Националното сдружение на общините в Република България представя в Министерството на финансите предложение по чл. 3, ал. 3.\n§ 22.\n В срок до 31 декември 2024 г. изпълнителният директор на Изпълнителна агенция „Морска администрация“ и министърът на финансите осигуряват техническата възможност за автоматизирана връзка между регистъра на корабите, плаващи под българско знаме, и системата за обмен на информация по чл. 5а с цел обмен на данни, необходими за определяне размера на данъка върху превозните средства за целите на чл. 54, ал. 1, т. 2.\n§ 23.\n Законът влиза в сила от 1 януари 2024 г. с изключение на:\n1. параграфи 2, 3, 4, 6, 8, 9, § 10, т. 4, § 11, 16 и 17, които влизат в сила от 1 януари 2025 г.;\n2. параграф 12, т. 1, буква „а“, т. 2 и 3, § 13, т. 2 относно думите „съответно на Закона за корпоративното подоходно облагане“, т. 3 и 4, § 14 и 15, които влизат в сила от 1 януари на годината, следваща годината, в която Европейската комисия се е произнесла, че мярката не е държавна помощ или е съвместима държавна помощ.\nЗаконът е приет от 49-ото Народно събрание на 12 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8915"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165171",
    "meta": [],
    "text": "УКАЗ № 227\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за данък върху добавената стойност, приет от 49-ото Народно събрание на 12 декември 2023 г.\nИздаден в \nСофия на 19 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за данък върху добавената стойност \n(обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. – бр. 37 от 2007 г.; изм. и доп., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г., бр. 58, 60, 74, 88, 95 и 97 от 2016 г., бр. 85, 92, 96 и 97 от 2017 г., бр. 24, 65 и 98 от 2018 г., бр. 24, 33, 96, 100, 101 и 102 от 2019 г., бр. 14, 18, 52, 55, 71, 104 и 107 от 2020 г., бр. 17 и 111 от 2021 г., бр. 14, 18, 52, 58, 99 и 102 от 2022 г. и бр. 66 от 2023 г.)\n§ 1. \nВ чл. 27, ал. 6 след думите „служителите или“ се добавя „по-общо“.\n§ 2. \nСъздават се чл. 57е, 57ж и 57з:\n„Отсрочено плащане на данъка при централизирано оформяне при внос на стоки\nЧл. 57е\n. Отсрочено плащане на данъка при централизирано оформяне при внос на стоки може да се прилага от данъчно задължено лице, което притежава разрешение за централизирано оформяне на стоки, издадено при условията и по реда на митническото законодателство на Съюза и към датата на вноса отговаря едновременно на следните условия:\n1. притежава идентификационен номер по чл. 94, ал. 2, издаден в страната, и този номер е вписан в разрешението за централизираното оформяне на стоки;\n2. притежава разрешение за отсрочено плащане на вносни мита, издадено или съгласувано от митническите органи в страната при условията и по реда на митническото законодателство на Съюза.\nДеклариране и начисляване на данъка с отсрочено плащане при централизирано оформяне при внос на стоки\nЧл. 57ж\n. (1) В митническата декларация за централизирано оформяне при внос на стоки се декларират:\n1. номер на разрешение за централизирано оформяне при внос на стоки, издадено при условията и по реда на митническото законодателство на Съюза;\n2. номер на разрешение за отсрочено плащане на вносни мита, издадено или съгласувано от митническите органи в страната при условията и по реда на митническото законодателство на Съюза;\n3. начин на плащане, код „Е“ за отсрочено или отложено плащане съгласно Приложение Б, Дял II от Регламент за изпълнение (ЕС) 2021/235 на Комисията от 8 февруари 2021 г. за изменение на Регламент за изпълнение (ЕС) 2015/2447 по отношение на форматите и кодовете на общите изисквания за данните, някои правила относно наблюдението и митническото учреждение, компетентно за поставяне на стоките под митнически режим (ОВ, L 63/386 от 23 февруари 2021 г.).\n(2) Начисляването на данъка при централизирано оформяне при внос на стоки се извършва от митническите органи, като размерът на данъка се взема под отчет по реда, определен за митническото задължение.\nРед за плащане на данъка при прилагане на отсрочено плащане на данъка при централизирано оформяне при внос на стоки\nЧл. 57з\n. Лицето по чл. 57е е длъжно да внесе данъка за съответния период в срок не по-късно от 16-о число на месеца, следващ месеца на приемането на митническата декларация по реда на чл. 90.“\n§ 3. \nВ чл. 71, т. 3 след думите „като вносител и“ се добавя „документ, копие от документ или документ, доказващ че“.\n§ 4. \nВ чл. 79 се правят следните изменения:\n1. Заглавието се изменя така: „Корекции на ползван данъчен кредит за стока или услуга“.\n2. В ал. 1 думите „установяване на липси или при бракуване“ се заменят с „кражба, установяване на загуба или на липси или при бракуване“.\n§ 5. \nВ чл. 80 ал. 2 се изменя така:\n„(2) Корекции по чл. 79 не се извършват в случаите на:\n1. доказано или потвърдено унищожаване, загуба или липса на стоки в резултат на:\na) непреодолима сила;\nб) аварии или катастрофи, за които лицето може да докаже, че не са причинени по негова вина или по вина на лицето, което използва стоките;\nв) естествени фири вследствие на промяна на физико-химичните свойства при съхраняването и транспортирането на стоки, определени в рамките на установените норми за пределните размери на естествените фири съгласно нормативен акт или фирмени стандарти и нормали;\nг) други събития, различни от посочените по букви „а“ – „в“, извън контрола на данъчно задълженото лице, за които лицето може да докаже, че не са причинени по негова вина;\n2. унищожаване на акцизни стоки под административен контрол по реда на Закона за акцизите и данъчните складове;\n3. доказано или потвърдено унищожаване, включително изхвърляне на стоки по начин, който води до необратимото им изчезване в резултат на:\na) технологичен брак в допустимите норми, определени с технологичната документация за съответното производство или дейност;\nб) брак поради изтичане срока на годност/трайност, определен съгласно изискванията на нормативен акт или на фирмени стандарти, когато не е налице нормативен акт, и в обичайните за съответната дейност размери;\nв) брак на стоки, които са станали обективно неизползваеми за независимата икономическа дейност на данъчно задълженото лице в резултат на тяхната обичайна употреба в независимата икономическа дейност на лицето;\nг) брак на дълготрайни активи, когато балансовата им стойност е по-ниска от 10 на сто от отчетната им стойност;\n4. брак на стоки, които са обективно неизползваеми за независимата икономическа дейност на данъчно задълженото лице, когато с тези стоки е извършена последваща облагаема доставка, включително по реда на глава деветнадесета „а“.“\n§ 6. \nВ чл. 90 ал. 1 се изменя така:\n„(1) В случаите по чл. 16 вносителят на стоки или негов представител по митническото законодателство на Съюза внася ефективно начисления от митническите органи данък в държавния бюджет, както следва:\n1. по съответната сметка на Агенция „Митници“ за вносни мита, данък върху добавената стойност при внос, акциз при внос, глоби, имуществени санкции и лихви;\n2. чрез виртуално терминално устройство ПОС или чрез терминално устройство ПОС по реда на чл. 4, ал. 3 от Закона за ограничаване на плащанията в брой.“\n§ 7. \nВ чл. 96, ал. 1 думите „100 000 лв.“ се заменят със „166 000 лв.“.\n§ 8. \nВ чл. 102 се правят следните изменения и допълнения:\n1. В ал. 4 думите „100 000 лв.“ се заменят със „166 000 лв.“.\n2. Алинея 5 се отменя.\n3. Създават се ал. 6 – 12:\n„(6) Регистрирано по ал. 1 лице за всяка извършена от него облагаема доставка, документирана с фактура и/или известие към фактура без начислен данък, за която дължи данък по ал. 3 или 4, в първия или в следващия данъчен период може да анулира издадените документи без начислен данък по реда на чл. 116 и да издаде нова фактура по чл. 113, в която да посочи данъка на отделен ред. При определяне на размера на дължимия данък за всяка извършена облагаема доставка се приема, че той е включен в договорената цена, освен ако при издаване на новата фактура е договорено изрично, че данъкът ще се дължи отделно. Новата фактура се отразява в дневника за продажбите за данъчния период, през който е издадена.\n(7) Когато не е издало нова фактура по реда на ал. 6, регистрираното по ал. 1 лице начислява дължимия данък за извършената от него облагаема доставка с протокол в първия или в следващия данъчен период. Протоколът задължително съдържа реквизитите по чл. 117, ал. 2, т. 1 – 8, като се посочват и издадените документи, с които е документирана доставката без начислен данък. Издаденият протокол се отразява в дневника за продажбите за данъчния период, през който е издаден.\n(8) Регистрираното по ал. 1 лице за извършените облагаеми доставки, които не са документирани с фактура и/или известие към фактура без начислен данък, за които дължи данък по ал. 3 или 4, в първия или в следващия данъчен период съставя отчет по чл. 119, в който определя размера на дължимия данък съгласно чл. 67, ал. 2 или 3, и го отразява в дневника за продажбите за данъчния период, през който е издаден.\n(9) Регистрираното по ал. 1 лице начислява дължимия по ал. 3 или 4 данък за всяка получена облагаема доставка на стоки или услуги, за която данъкът е изискуем от получателя, с протокол по чл. 117 в първия или в следващия данъчен период. Протоколът се отразява в дневника за продажбите за данъчния период, през който е издаден.\n(10) За доставки по чл. 163а, ал. 2, за които данъкът е начислен от доставчик, регистрираното по ал. 1 лице не дължи данък по реда на този член.\n(11) За дължимия данък по ал. 3 или 4 лицето дължи лихва, считано от изтичането на срока, в който данъкът е следвало да бъде внесен, ако лицето е било регистрирано по този закон в срок.\n(12) В случаите по ал. 6 получателят по доставката – регистрирано по този закон лице, може да упражни право на приспадане на данъчен кредит по общите правила на закона през данъчния период, през който е издадена новата фактура, или през следващия данъчен период само когато е бил регистрирано лице към датата на доставката и е отразил първоначално издадената фактура и/или известие към нея в дневника за покупките по чл. 124, ал. 1, т. 1 в срока по чл. 72, ал. 1.“\n§ 9. \nВ чл. 113, ал. 2 след думата „Фактурата“ се добавя „на хартиен носител“.\n§ 10.\n В чл. 118 се правят следните допълнения:\n1. Създава се ал. 1а:\n„(1а) Когато регистрирано или нерегистрирано по този закон лице не издаде документ по ал. 1, получателят има право да задържи плащането на стойността на доставката/продажбата. Изречение първо не се прилага в случаите, когато този закон или наредбата по ал. 4 допускат при доставки/продажби в търговски обект да не се издава фискална касова бележка от фискално устройство (фискален бон) или касова бележка от интегрирана автоматизирана система за управление на търговската дейност (системен бон).“\n2. Създава се ал. 21:\n„(21) Лице, избрало да използва в търговски обект софтуер, включен в списъка по ал. 16, може да регистрира и отчита извършените от него доставки/продажби в този търговски обект чрез издаване на фискален/системен бон, генериран в електронен вид, който се предоставя на получателя по електронен път, при условия, ред и начин, определени в наредбата по ал. 4.“\n§ 11.\n В чл. 123а се правят следните изменения:\n1. В ал. 1, т. 1 думите „доставчика на платежни услуги на платеца“ се заменят с „платеца е в друга държава членка“, а думите „доставчика на платежни услуги на получателя на трансграничното плащане е в различни държави членки“ се заменят с „получателя на трансграничното плащане е в страната“.\n2. В ал. 2, т. 1 думите „доставчика на платежни услуги на платеца е в държава членка, а местонахождението на доставчика на платежни услуги“ се заменят с „платеца е в страната, а местонахождението“.\n3. В ал. 3, изречение първо думите „когато поне един от доставчиците на платежни услуги на получателя се намира на територията на държава членка“ се заменят с „по отношение на всяко трансгранично плащане, за което поне един от доставчиците на платежни услуги на получателя се намира на територията на друга държава членка“, а в изречение второ думите „платежните услуги“ се заменят с „това трансгранично плащане“.\n4. В ал. 7 думите „определен с правилника за прилагане на закона“ и запетаята пред и след тях се заличават.\n5. В ал. 10, в изречение второ думите „държава членка, различна от държавата членка по произход“ се заменят със „страната“.\n§ 12.\n В чл. 126б, ал. 8 изречение второ се изменя така: „В 60-дневен срок от подаване на уведомлението органите по приходите издават разрешение или отказ по реда на глава дванадесета от Данъчно-осигурителния процесуален кодекс.“\n§ 13.\n В чл. 133, ал. 5 думите „и по реда на чл. 154 за прилагане на режим извън Съюза или“ се заличават.\n§ 14.\n В чл. 154, ал. 1 се правят следните изменения:\n1. В т. 4 накрая точката и запетаята се заменя с точка.\n2. Точка 5 се отменя.\n§ 15.\n В чл. 176в се правят следните изменения:\n1. Алинея 4 се изменя така:\n„(4) При промяна на обстоятелствата, които са от значение за определяне размера на обезпечението, се предоставя ново обезпечение в тридневен срок преди промяната. Новото обезпечение е със срока на предоставеното вече обезпечение по ал. 1 и е в размер, не по-малък от:\n1. двадесет на сто от данъчната основа на облагаемите доставки/вътреобщностните придобивания на течни горива или стойността на получените течни горива, освободени за потребление, с които се надхвърля размерът от 20 на сто от данъчната основа на облагаемите доставки, придобиванията или стойността на получените течни горива, освободени за потребление, за които е предоставено вече обезпечение, размерът на което е определен по реда на ал. 2, или\n2. десет на сто от данъчната основа на облагаемите доставки/вътреобщностните придобивания на течни горива или стойността на получените течни горива, освободени за потребление, с които се надхвърля размерът от 20 на сто от данъчната основа на облагаемите доставки, придобиванията или стойността на получените течни горива, освободени за потребление, за които е предоставено вече обезпечение, определено по реда на ал. 16.“\n2. Алинея 16 се изменя така:\n„(16) Данъчно задължено лице, предоставило обезпечение по ал. 1 в продължение на три последователни години, по отношение на което няма влязло в сила наказателно постановление за нарушения по този закон през посочения период и няма непогасени публични вземания, събирани от Националната агенция за приходите, към датата на предоставяне на новото обезпечение по ал. 6, има право да определи размера на предоставяното по ал. 2, изречение първо обезпечение на 10 на сто от данъчната основа на облагаемите доставки, придобиванията или стойността на получените течни горива, освободени за потребление, за предходния данъчен период.“\n§ 16.\n В чл. 179, ал. 1 думите „,декларацията по чл. 125, ал. 2, отчетните регистри по чл. 124“ се заменят с „или декларацията по чл. 125, ал. 2“.\n§ 17.\n В чл. 181е думите „чл. 123а, ал. 1 и/или 2 и“ се заменят с „чл. 123а, ал. 1 и/или 2 или“.\n§ 18.\n В чл. 182 се правят следните изменения:\n1. Алинея 1 се изменя така:\n„(1) Регистрирано лице, което не издаде данъчен документ или не отрази издаден или получен данъчен документ в отчетните регистри за съответния данъчен период, поради което определи резултат за периода данък за внасяне в по-малък размер или данък за възстановяване в по-голям размер, се наказва с глоба – за физическите лица, които не са търговци, или с имуществена санкция – за юридическите лица и едноличните търговци в размер на неначисления данък или на посочения данък в неотразения документ, но не по-малко от 1000 лв.“\n2. В ал. 2 думите „определения в по-малък размер данък“ се заменят с „неначисления данък или на посочения данък в неотразения документ“.\n§ 19.\n В чл. 185 се правят следните изменения:\n1. В ал. 1 думите „от 100 до 500 лв.“ се заменят с „от 200 до 1000 лв.“ и думите „от 500 до 2000 лв.“ се заменят с „от 1000 до 4000 лв.“.\n2. В ал. 2 думите „от 300 до 1000 лв.“ се заменят с „от 600 до 2000 лв.“ и думите „от 3000 до 10 000 лв.“ се заменят с „от 6000 до 20 000 лв.“.\n3. В ал. 3 думите „от 100 до 500 лв.“ се заменят с „от 200 до 1000 лв.“.\n4. В ал. 4 думите „от 200 до 1000 лв.“ се заменят с „от 400 до 2000 лв.“ и думите „от 1000 до 4000 лв.“ се заменят с „от 2000 до 8000 лв.“.\n5. В ал. 5 думите „от 600 до 2000 лв.“ се заменят с „от 1200 до 4000 лв.“ и думите „от 6000 до 20 000 лв.“ се заменят с „от 12 000 до 40 000 лв.“.\n6. В ал. 6 думите „размер 5 лв.“ се заменят с „размер 10 лв.“.\n§ 20.\n Създава се чл. 192а:\n„Чл. 192а. (1) Лице, което, като е длъжно, не декларира или невярно декларира данни по чл. 123, ал. 10, или не ги декларира в предвидените срокове, се наказва с глоба или имуществена санкция в размер от 1000 до 4000 лв.\n(2) При повторно нарушение по ал. 1 глобата или имуществената санкция е в размер от 2000 до 10 000 лв.“\n§ 21.\n В § 1 от допълнителните разпоредби в т. 104 се правят следните изменения:\n1. В буква „а“ думите „чл. 3, ал. 1“ се заменят с „чл. 3, ал. 1, т. 1 – 3“.\n2. В буква „д“ думите „чл. 4“ се заменят с „чл. 4, т. 3 – 6“.\n§ 22.\n В § 15д от преходните и заключителните разпоредби се правят следните изменения и допълнения:\n1. В ал. 1:\nа) в текста преди т. 1 думите „31 декември 2023 г.“ се заличават;\nб) в т. 2 накрая се добавя „до 31 декември 2024 г. включително“;\nв) в т. 5 накрая се добавя „до 30 юни 2024 г. включително“;\nг) в т. 6 накрая се добавя „до 30 юни 2024 г. включително“.\n2. В ал. 3 думите „31 декември 2023 г. включително“ се заменят с „30 юни 2024 г. включително“.\nЗаключителни разпоредби\n§ 23.\n В тримесечен срок от обнародването на този закон в „Държавен вестник“ министърът на финансите привежда в съответствие с него наредбата по чл. 118, ал. 4.\n§ 24.\n В 6-месечен срок от влизането в сила на този закон лицата по чл. 118, ал. 21 привеждат дейността си в съответствие с изискванията на този закон по отношение на използвания софтуер.\n§ 25.\n Законът влиза в сила от 1 януари 2024 г. с изключение на:\n1. параграф 7 и § 8, т. 1, които влизат в сила от 1 януари 2025 г.;\n2. параграф 23, който влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 12 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8916"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165217",
    "meta": [],
    "text": "УКАЗ № 219\nНа основание чл. 101, ал. 3 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между Министерството на вътрешните работи на Република България и Министерството на отбраната на Украйна за безвъзмездно предоставяне на бронирана транспортна техника, подписано в София на 8 август 2023 г. и в Киев на 13 ноември 2023 г., приет от 49-ото Народно събрание на 22 ноември 2023 г., повторно приет на 8 декември 2023 г.\nИздаден в София на 12 декември 2023 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Споразумението между Министерството на вътрешните работи на Република България и Министерството на отбраната на Украйна за безвъзмездно предоставяне на бронирана транспортна техника, подписано в София на 8 август 2023 г. и в Киев на 13 ноември 2023 г.\nЧлен единствен.\n Ратифицира Споразумението между Министерството на вътрешните работи на Република България и Министерството на отбраната на Украйна за безвъзмездно предоставяне на бронирана транспортна техника, подписано в София на 8 август 2023 г. и в Киев на 13 ноември 2023 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 22 ноември 2023 г. и на 8 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8780"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165173",
    "meta": [],
    "text": "УКАЗ № 224\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за данъците върху доходите на физическите лица, приет от 49-ото Народно събрание на 7 декември 2023 г.\nИздаден в \nСофия на 19 декември 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за данъците върху доходите на физическите лица \n(обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г., бр. 16, 49, 94 и 100 от 2010 г., бр. 19, 31, 35, 51 и 99 от 2011 г., бр. 40, 81 и 94 от 2012 г., бр. 23, 66, 100 и 109 от 2013 г., бр. 1, 53, 98, 105 и 107 от 2014 г., бр. 12, 22, 61, 79 и 95 от 2015 г., бр. 32, 74, 75, 97 и 98 от 2016 г., бр. 58, 63 и 97 от 2017 г., бр. 15, 98, 102 и 105 от 2018 г., бр. 24, 79, 96 и 101 от 2019 г., бр. 14, 18, 28, 38, 60 и 104 от 2020 г., бр. 14 от 2021 г., бр. 14, 17, 52, 100 и 102 от 2022 г. и бр. 102 от 2023 г.)\n§ 1. \nВ чл. 8, ал. 6, т. 5 думите „или недвижимо“ се заличават.\n§ 2. \nВ чл. 13, ал. 1, т. 2 буква „г“ се отменя.\n§ 3. \nВ чл. 14 се създава ал. 6:\n„(6) Доходите на физическите лица, които не са търговци по смисъла на Търговския закон, от събиране на диворастящи гъби и плодове, с изключение на такива от лечебните растения, се облагат с алтернативен данък.“\n§ 4. \nСъздава се чл. 22з:\n„Данъчни облекчения за физически лица, регистрирани като земеделски стопани\nЧл. 22з. Физически лица, регистрирани като земеделски стопани, които са получили субсидия или друго подпомагане от Европейския фонд за гарантиране на земеделието и Европейския фонд за развитие на селските райони, могат да ползват данъчно облекчение, като намалят сумата от годишните данъчни основи по чл. 17 с размера на получената през годината субсидия, съответно подпомагане от двата фонда, до размера на годишните данъчни основи преди намалението, но с не повече от 100 000 лв.“\n§ 5. \nВ чл. 29, ал. 1, т. 2, буква „а“ думите „гъби и плодове“ се заличават. \n§ 6. \nВ чл. 33 ал. 3 се изменя така:\n„(3) Облагаемият доход от продажба или замяна на акции, дялове, компенсаторни инструменти, инвестиционни бонове и други финансови активи, включително виртуални валути, както и от търговия с чуждестранна валута се определя, като сумата от реализираните през годината печалби, определени за всяка конкретна сделка, намалена със сумата от реализираните през годината загуби, определени за всяка конкретна сделка, се намалява с 10 на сто разходи.“\n§ 7. \nВ чл. 38 ал. 10 се отменя. \n§ 8. \nВ част трета се създава глава седма „а“ „Алтернативен данък за доходи от събиране на диворастящи гъби и плодове“ с чл. 41а: \n„Глава седма „а“\nАЛТЕРНАТИВЕН ДАНЪК ЗА ДОХОДИ ОТ СЪБИРАНЕ НА ДИВОРАСТЯЩИ ГЪБИ И ПЛОДОВЕ\nОблагане на доходите от събиране на диворастящи гъби и плодове\nЧл. 41а. (1) Доходите на физическите лица, които не са търговци по смисъла на Търговския закон, от събиране на диворастящи гъби и плодове, с изключение на такива от лечебните растения, се облагат еднократно с алтернативен данък в размер на 30 лв. за всеки месец, през който се извършва дейността.\n(2) Данъкът по ал. 1 се удържа от държавните предприятия по чл. 163, ал. 1 от Закона за горите непосредствено преди издаването на позволително за извършване на дейността по събиране на диворастящи гъби и плодове, с изключение на такива от лечебните растения, за съответния месец. \n(3) Данъкът по ал. 1 се внася в сроковете и по реда на чл. 65 и 66.“\n§ 9. \nВ чл. 45 ал. 1 се изменя така:\n„(1) При поискване от лицето работодателят издава служебна бележка по образец за изплатения през годината облагаем доход по трудови правоотношения, както и за доходите по:\n1. член 24, ал. 2: \nа) точка 1, буква „е“; \nб) точка 5, буква „б“, когато годишният размер на дохода, изплатен на физическо лице, превишава 1000 лв.;\nв) точки 7 и 8;\nг) точки 11, 12, 14 и 15;\nд) точки 16 и 17, когато не са предоставени в натура;\n2. член 24, ал. 5.\nВ служебната бележка се посочва информация и за удържаните през годината данък и задължителни осигурителни вноски. Когато служебната бележка се издава от работодател по основното трудово правоотношение на работника или служителя към 31 декември на данъчната година, се посочва и данъкът, удържан или възстановен на лицето при определяне на годишния размер на данъка по реда на чл. 49.“\n§ 10.\n В чл. 46, ал. 1 думите „чл. 38, ал. 5, 8, 10, 11, 12, 14 и 15“ се заменят с „чл. 38, ал. 5, 8, 11, 12, 14 и 15“.\n§ 11.\n В чл. 50а се правят следните изменения и допълнения: \n1. Заглавието се изменя така: „Възможност за деклариране на необлагаеми доходи, както и на доходи, облагаеми с окончателен и/или алтернативен данък“.\n2. В ал. 1 след думите „по чл. 38“ се добавя „и/или с алтернативен данък по глава седма „а“.\n§ 12.\n В чл. 52, ал. 1 се създава т. 6:\n„6. доходи, облагаеми с алтернативен данък по реда на глава седма „а“, от събиране на диворастящи гъби и плодове, с изключение на такива от лечебните растения.“\n§ 13.\n В чл. 55 ал. 3 се изменя така:\n„(3) В декларацията по ал. 1 не се посочва дължимият от работодателите данък за доходи от трудови правоотношения, както и дължимият алтернативен данък по чл. 41а, за които се подава информация по ред и по начин, определени в наредба, издадена от министъра на финансите.“\n§ 14.\n В глава дванадесета, раздел I, в наименованието накрая се добавя „или от друго лице, задължено да удържа данъци по този закон“.\n§ 15.\n В чл. 65 се правят следните изменения и допълнения:\n1. В заглавието накрая се добавя „или от друго лице, задължено да удържа данъци по този закон“.\n2. В ал. 1 думите „чл. 38, ал. 10 и 12“ се заменят с „чл. 38, ал. 12“.\n3. Създава се ал. 15:\n„(15) Данъкът по чл. 41а се внася от държавните предприятия по чл. 163, ал. 1 от Закона за горите в срок до 25-о число на месеца, следващ месеца на удържането му.“\n§ 16.\n В чл. 66 се правят следните допълнения:\n1. В заглавието накрая се добавя „или от друго лице, задължено да удържа данъци по този закон“.\n2. Създава се ал. 3:\n„(3) Данъкът по чл. 41а, ал. 1 се внася в държавния бюджет по сметка на компетентната териториална дирекция на Националната агенция за приходите по чл. 8 от Данъчно-осигурителния процесуален кодекс.“\n§ 17.\n В чл. 73 се правят следните изменения и допълнения:\n1. В ал. 1:\nа) в т. 3 думите „чл. 13, ал. 1, т. 1, 2, 3, 5, 12 и 26“ се заменят с „чл. 13, ал. 1, т. 1 – 5, 12 и 26“;\nб) точка 4 се изменя така:\n„4. по чл. 13, ал. 1, т. 6 – 9, 15 – 18, 22, дневните командировъчни пари по т. 23, когато годишният размер на дохода, изплатен на физическо лице, превишава 1000 лв., т. 24, когато годишният размер на дохода, изплатен на физическо лице, превишава 3000 лв., и т. 27 в полза на местни физически лица;“\nв) създава се т. 5:\n„5. по чл. 38, ал. 9 в полза на местни физически лица.“\n2. Алинея 6 се изменя така:\n„(6) Работодателите изготвят справка по образец за изплатения през годината облагаем доход по трудови правоотношения, както и за доходите по:\n1. член 24, ал. 2: \nа) точка 1, буква „е“; \nб) точка 5, буква „б“, когато годишният размер на дохода, изплатен на физическо лице, превишава 1000 лв.;\nв) точки 7 и 8;\nг) точки 11, 12, 14 и 15;\nд) точки 16 и 17, когато не са предоставени в натура;\n2. член 24, ал. 5.\nВ справката се посочва информация и за удържаните през годината данък и задължителни осигурителни вноски, както и информацията, свързана с определянето на годишната данъчна основа и годишния данък по реда на чл. 49 за лицата, на които към 31 декември на данъчната година работодателят е работодател по основното трудово правоотношение.“\n3. В ал. 10 накрая се поставя запетая и се добавя „както и доходите по чл. 13, ал. 1, т. 18, изплащани от училищата в полза на ученици и студенти“.\n§ 18.\n В § 1 от допълнителните разпоредби се създават т. 63 и 64:\n„63. „Виртуални валути“ са тези по смисъла на § 1, т. 24 от допълнителните разпоредби на Закона за мерките срещу изпирането на пари.\n64. „Лечебни растения“ са тези по смисъла на § 1, т. 1 от допълнителните разпоредби на Закона за лечебните растения.“ \nЗаключителни разпоредби\n§ 19.\n Данъчното облекчение по § 4 се прилага от 1 януари на годината, в която Европейската комисия се е произнесла, че мярката не е държавна помощ или е съвместима държавна помощ. Ако Европейската комисия се произнесе до 30 април 2024 г., данъчното облекчение може да се прилага и за 2023 г.\n§ 20.\n В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм. и доп., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г., бр. 16, 18, 25, 51, 58 и 62 от 2022 г. и бр. 8, 53, 66, 84 и 85 от 2023 г.) се правят следните изменения и допълнения:\n1. Създава се чл. 4а\n1\n:\n„Осигуряване на лица, извършващи дейност по събиране на диворастящи гъби и плодове\nЧл. 4а\n1\n. (1) Лицата, които извършват дейност по събиране на диворастящи гъби и плодове, задължително се осигуряват изцяло за своя сметка за инвалидност поради общо заболяване, старост и смърт върху месечен осигурителен доход в размер на половината от минималната работна заплата за страната.\n(2) Лицата по ал. 1 внасят авансово и еднократно осигурителни вноски за съответния месец чрез държавното предприятие по чл. 163, ал. 1 от Закона за горите, в размерите, определени за фонд „Пенсии“, както следва – 19,8 на сто за лицата, родени преди 1 януари 1960 г., и 14,8 на сто за лицата, родени след 31 декември 1959 г.\n(3) За лицата по ал. 1, направили избор по чл. 4б, ал. 1, увеличената осигурителна вноска във фонд „Пенсии“ е с размера на вноската по чл. 157, ал. 1, т. 1.\n(4) Лицата по ал. 1 не определят окончателен размер на осигурителния доход от реализираните доходи от тази дейност.\n(5) Редът за осигуряване на лицата по ал. 1 се урежда с акта на Министерския съвет по чл. 4, ал. 11.\n(6) Когато лицата по ал. 1 получават доходи и от дейности по чл. 4 или чл. 4а, осигурителните вноски се внасят върху сбора от осигурителните им доходи, но върху не повече от максималния месечен размер на осигурителния доход, по следния ред:\n1. доходи от дейности на лицата съгласно последователността, посочена в чл. 4, ал. 1 и 10;\n2. доходи от обезщетения, изплащани по Кодекса на труда или по специални закони, върху които се дължат осигурителни вноски;\n3. осигурителен доход като морски лица;\n4. осигурителен доход от дейност по събиране на диворастящи гъби и плодове;\n5. осигурителен доход като еднолични търговци, собственици или съдружници в търговски или в неперсонифицирани дружества, лица, които се облагат по реда на чл. 26, ал. 7 от Закона за данъците върху доходите на физическите лица, упражняващи свободна професия и/или занаятчийска дейност, регистрирани земеделски стопани тютюнопроизводители;\n6. доходи за работа без трудово правоотношение.\n(7) Заплатената от лицата по ал. 1 осигурителна вноска за съответния месец се внася от предприятието по чл. 163, ал. 1 от Закона за горите до 25-о число на месеца, за който се отнася.“\n2. В чл. 9, ал. 1, т. 4 накрая се добавя „и чл. 4а\n1\n, ал. 1“.\n3. В чл. 70а, ал. 1 след думите „чл. 4а, ал. 1“ се добавя „и чл. 4а\n1\n, ал. 1“.\n4. В § 1 от допълнителните разпоредби:\nа) в т. 3 в изречение първо след думите „чл. 4а, ал. 1, и“ се добавя „чл. 4а\n1\n, ал. 1“ и в изречение трето думите „и чл. 4а“ се заменят с „чл. 4а и чл. 4а\n1\n“;\nб) създава се т. 5б:\n„5б. „Лицата, които извършват дейност по събиране на диворастящи гъби и плодове“ са физически лица, които не са търговци по смисъла на Търговския закон и се облагат с алтернативен данък по Закона за данъците върху доходите на физическите лица.“\n§ 21.\n В Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г., бр. 18, 32 и 62 от 2022 г. и бр. 8, 13, 64, 66, 82 и 84 от 2023 г.) се правят следните допълнения:\n1. В чл. 40, ал. 1:\nа) създава се т. 2б:\n„2б. лицата, извършващи дейност по събиране на диворастящи гъби и плодове, се осигуряват изцяло за своя сметка върху месечен осигурителен доход по чл. 4а\n1\n от Кодекса за социално осигуряване (в размер на половината от минималната работна заплата за страната), като не определят окончателен размер на осигурителния доход от реализираните доходи от тази дейност; лицата внасят авансово и еднократно здравноосигурителната вноска за съответния месец чрез държавното предприятие по чл. 163, ал. 1 от Закона за горите, като заплатената от лицата вноска се внася от държавното предприятие по чл. 163, ал. 1 от Закона за горите по реда на чл. 4а\n1\n, ал. 7 от Кодекса за социално осигуряване;“\nб) в т. 6 след думите „2а“ се добавя „2б“, а след думите „определен в чл. 4а, ал. 6“ се добавя „чл. 4а\n1\n, ал. 6“.\n2. В § 1 от допълнителните разпоредби се създава т. 30:\n„30. Лицата, които извършват дейност по събиране на диворастящи гъби и плодове“ са физически лица, които не са търговци по смисъла на Търговския закон и се облагат с алтернативен данък по Закона за данъците върху доходите на физическите лица.“\n§ 22.\n В Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60, 82 и 102 от 2012 г., бр. 15, 27, 66 и 109 от 2013 г., бр. 28, 53, 61 и 98 от 2014 г., бр. 60, 79 и 100 от 2015 г., бр. 13, 15, 57, 61 и 95 от 2016 г., бр. 13, 58 и 103 от 2017 г., бр. 17, 77 и 83 от 2018 г., бр. 1 и 17 от 2019 г., бр. 21, 79 и 109 от 2020 г., бр. 21 от 2021 г., бр. 102 от 2022 г. и бр. 11, 67 и 102 от 2023 г.) в чл. 120 се създават ал. 6 и 7:\n„(6) Позволително за ползване на недървесни горски продукти от горските територии – държавна и общинска собственост, се издава от държавното предприятие по чл. 163 за всеки месец в месеца преди извършването на дейността, като в стойността му се включва:\n1. цената за ползване на недървесни горски продукти от горските територии държавна и общинска собственост;\n2. осигурителни вноски съгласно чл. 4а\n1 \nот Кодекса за социално осигуряване;\n3. здравноосигурителни вноски съгласно чл. 40, ал. 1 от Закона за здравното осигуряване;\n4. алтернативен данък по реда на глава седма „а“ от Закона за данъците върху доходите на физическите лица. \n(7) Държавното предприятие по чл. 163, което издава позволително за конкретен месец:\n1. удържа, декларира и внася задължителните осигурителни вноски по ал. 6, т. 2 и 3, както и алтернативния данък по ал. 6, т. 4;\n2. превежда цената за ползване на недървесни горски продукти от горските територии – общинска собственост, на съответната община за територията, на която е издадено позволителното.“\n§ 23.\n В Закона за управление на отпадъците (обн., ДВ, бр. 53 от 2012 г.; изм., бр. 66 от 2013 г.; Решение № 11 на Конституционния съд от 2014 г. – бр. 61 от 2014 г.; изм., бр. 98 от 2014 г., бр. 14 от 2015 г., бр. 105 от 2016 г., бр. 13, 85, 88 и 102 от 2017 г., бр. 53, 77 и 98 от 2018 г., бр. 1, 25, 56 и 81 от 2019 г., бр. 105 от 2020 г., бр. 14, 18 и 19 от 2021 г., бр. 17 от 2022 г. и бр. 11 от 2023 г.) в чл. 38, ал. 5 думите „100 лв.“ се заменят с „1200 лв.“.\n§ 24.\n В Закона за хазарта (обн., ДВ, бр. 26 от 2012 г.; изм., бр. 54, 82 и 94 от 2012 г., бр. 68 от 2013 г., бр. 1 и 105 от 2014 г., бр. 61 и 79 от 2015 г., бр. 74 и 98 от 2016 г., бр. 103 от 2017 г., бр. 42 от 2019 г., бр. 14, 28, 34, 44, 69 и 104 от 2020 г., бр. 11 и 14 от 2021 г., бр. 61 от 2022 г. и бр. 84 от 2023 г.) се правят следните допълнения:\n1. В глава трета, раздел І се създава чл. 47е:\n„Задължение за предоставяне на информация от организаторите на хазартни игри\nЧл. 47е. (1) Организаторите на хазартни игри, на които е издаден лиценз по реда на този закон, предоставят на Националната агенция за приходите информация за размера на изплатените парични и предметни печалби на местни физически лица по смисъла на Закона за данъците върху доходите на физическите лица, както следва: \n1. годишен размер на изплатените печалби, превишаващ 5000 лв. на участник в хазартна игра и годишен размер на изтеглените от него суми, когато участникът има игрална сметка при организатора на хазартни игри;\n2. всяка отделно изплатена печалба на участник в хазартна игра в размер, превишаващ 5000 лв., когато участникът няма игрална сметка при организатора на хазартни игри.\n(2) Информацията по ал. 1 се предоставя по електронен път в срок до 28 февруари на годината, следваща годината на изплащане на печалбите, във формат, утвърден със заповед на изпълнителния директор на Националната агенция за приходите, която се обнародва в „Държавен вестник“.“\n2. В глава пета, раздел ІІ се създава чл. 118а:\n„Чл. 118а. (1) На организатор на хазартни игри, който не изпълни задължението си по чл. 47е или не го изпълни в срок, или предостави невярна или непълна информация, се налага имуществена санкция в размер от 5000 до 15 000 лв.\n(2) При повторно нарушение имуществената санкция е в двоен размер.“\n§ 25.\n Законът влиза в сила от 1 януари 2024 г. с изключение на § 17, т. 1, буква „б“ – относно думите „т. 24, когато годишният размер на дохода, изплатен на физическо лице, превишава 3000 лв.“, която влиза в сила от 1 януари 2023 г.\nЗаконът е приет от 49-ото Народно събрание на 7 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8765"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165174",
    "meta": [],
    "text": "УКАЗ № 225\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Данъчно-осигурителния процесуален кодекс, приет от 49-ото Народно събрание на 7 декември 2023 г.\nИздаден в \nСофия на 19 декември 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение на Данъчно-осигурителния \nпро\nцесуален кодекс \n(обн., ДВ, бр. 105 от 2005 г.; \nизм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94, 98, 100 и 101 от 2010 г., бр. 14, 31, 77 и 99 от 2011 г., бр. 26, 38, 40, 82, 94 и 99 от 2012 г., бр. 52, 98, 106 и 109 от 2013 г., бр. 1 от 2014 г.; Решение № 2 на Конституционния съд от 2014 г. – бр. 14 от 2014 г.; изм., бр. 18, 40, 53 и 105 от 2014 г., бр. 12, 14, 60, 61 и 94 от 2015 г., бр. 13, 42, 58, 62, 97 и 105 от 2016 г., бр. 58, 63, 85, 86, 92 и 103 от 2017 г., бр. 7, 15, 27, 77 и 98 от 2018 г., бр. 17, 64, 83, 96 и 102 от 2019 г., бр. 18, 28, 34, 69, 104 и 105 от 2020 г., бр. 25, 56, 100 и 102 от 2022 г. и бр. 8, 66, 80, 84 и 102 от 2023 г.)\n§ 1. \nВ чл. 178 се правят следните изменения:\n1. Алинея 5 се изменя така:\n„(5) Безкасовото плащане се извършва с платежна карта чрез терминално устройство ПОС, включително виртуално, или чрез банка или друг доставчик на платежни услуги с платежно нареждане за плащане от/към бюджета, бюджетно платежно искане или вносна бележка (платежно нареждане за наличен паричен превод), чиито форма, структура и съдържание се определят със съвместни указания на министъра на финансите и управителя на Българската народна банка по чл. 151, ал. 1 от Закона за публичните финанси.“\n2. В ал. 6 изречение първо се изменя така: „Безкасовото плащане се смята за извършено в срок, когато дължимата сума е постъпила по съответната сметка не по-късно от последния ден, в който изтича срокът за доброволно плащане на публичното задължение.“, а в изречение второ думите „ал. 2“ се заличават.\n§ 2. \nВ чл. 213, ал. 1 т. 5 се изменя така:\n„5. трудовото възнаграждение, обезщетението по трудово правоотношение, всяко друго възнаграждение за труд, пенсията или стипендията – в общ размер до минималната работна заплата месечно; за доходи от трудово възнаграждение принудително изпълнение не се насочва и за петдесет на сто от разликата между средната брутна месечна работна заплата, определена общо за икономическите дейности за предходно тримесечие, за което са публикувани официални данни на Националния статистически институт, и минималната работна заплата; ако трудовото възнаграждение е в размер под петдесет на сто от разликата между средната брутна месечна работна заплата, определена общо за икономическите дейности за предходно тримесечие, за което са публикувани официални данни на Националния статистически институт, и минималната работна заплата, принудително изпълнение не се насочва върху цялото трудово възнаграждение.“\nПреходни и заключителни разпоредби\n§ 3. \nВ Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г., бр. 12, 42, 52, 100 и 102 от 2022 г. и бр. 8, 54, 66, 82, 86, 96 и 102 от 2023 г.) в чл. 44, ал. 3 изречение второ се изменя така: „Безкасовото плащане се смята за извършено в срок, когато дължимата сума е постъпила по съответната сметка не по-късно от последния ден, в който изтича срокът за доброволно плащане на публичното задължение.“\n§ 4. \nВ Закона за туризма (обн., ДВ, бр. 30 от 2013 г.; изм., бр. 68 и 109 от 2013 г., бр. 40 от 2014 г., бр. 9, 14 и 79 от 2015 г., бр. 20, 43, 59 и 75 от 2016 г., бр. 58, 85 и 96 от 2017 г., бр. 37, 77 и 86 от 2018 г., бр. 17, 60 и 100 от 2019 г., бр. 13, 17, 21 и 60 от 2020 г., бр. 21 от 2021 г., бр. 102 от 2022 г. и бр. 56, 80 и 102 от 2023 г.) се правят следните допълнения:\n1. В чл. 117 се създават ал. 6 и 7:\n„(6) Лицата, извършващи ресторантьорство в заведения за хранене и развлечения с категории – две, три, четири или пет звезди, \nзадължително осигуряват възможност за плащане и чрез терминално устройство ПОС.\n(7) Лицата по ал. 6 са длъжни да поставят на видно за клиентите място в заведенията информация за възможността за плащане и чрез терминално устройство ПОС.“\n2. Създава се чл. 231а:\n„Чл. 231а. (1) Лице, което не изпълни задължението по чл. 117, ал. 6, се наказва с глоба – за физическите лица, които не са търговци, в размер от 100 до 500 лв., или с имуществена санкция – за юридическите лица и едноличните търговци, в размер от 500 до 2000 лв.\n(2) При повторно нарушение по ал. 1 размерът на глобата е от 200 до 1000 лв., а на имуществената санкция – от 1000 до 4000 лв. \n(3) Лице, което не изпълни задължението по чл. 117, ал. 7, се наказва с глоба – за физическите лица, които не са търговци, в размер от 100 до 300 лв., или имуществена санкция – за юридическите лица и едноличните търговци, в размер от 300 до 1000 лв.\n(4) При повторно нарушение по ал. 3 размерът на глобата е от 200 до 600 лв., а на имуществената санкция е от 600 до 2000 лв.“\n§ 5. \nВ Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г., бр. 42, 76 и 95 от 2016 г., бр. 62, 95 и 103 от 2017 г., бр. 15, 20, 24, 27 и 77 от 2018 г., бр. 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г., бр. 16, 25 и 51 от 2022 г. и бр. 65, 84 и 85 от 2023 г.) в чл. 273, ал. 1 се правят следните изменения:\n1. В т. 6 думите „чл. 198, ал. 3 и 7“ се заменят с „чл. 198, ал. 3, 6 и 8“.\n2. В т. 14 думите „чл. 86, ал. 7, 9 – 11“ се заменят с „чл. 86, ал. 8, 10 – 12“.\n§ 6. \nВ Кодекса на труда (обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.; изм., бр. 100 и 101 от 2010 г., бр. 18, 33, 61 и 82 от 2011 г., бр. 7, 15, 20 и 38 от 2012 г.; Решение № 7 на Конституционния съд от 2012 г. – бр. 49 от 2012 г.; изм., бр. 77 и 82 от 2012 г., бр. 15 и 104 от 2013 г., бр. 1, 27 и 61 от 2014 г., бр. 54, 61, 79 и 98 от 2015 г., бр. 8, 57, 59, 98 и 105 от 2016 г., бр. 85, 86, 96 и 102 от 2017 г., бр. 7, 15, 30, 42, 59, 77, 91 и 92 от 2018 г., бр. 79 от 2019 г., бр. 13, 28, 44, 64, 104, 107 и 109 от 2020 г., бр. 25, 51, 58, 62 и 104 от 2022 г. и бр. 11, 14, 66, 84 и 85 от 2023 г.) в чл. 270 се правят следните изменения и допълнения:\n1. В ал. 3, изречение второ думите „на влог в посочената от него банка“ се заменят с „по негова платежна сметка“ и се създава изречение трето: „В случай че платежната сметка е извън страната, таксите за паричния превод са за сметка на работника или служителя.“\n2. В ал. 4 думите „в посочена от работника или служителя банка в страната“ се заменят с „на работника или служителя“ и се създава изречение второ: „В случай че платежната сметка е извън страната, таксите за паричния превод са за сметка на работника или служителя.“ \n§ 7. \nВ Закона за опазване на земеделските земи (обн., ДВ, бр. 35 от 1996 г.; изм., бр. 14 и 26 от 2000 г., бр. 28 от 2001 г., бр. 112 от 2003 г., бр. 18, 29 и 30 от 2006 г., бр. 13 и 64 от 2007 г., бр. 36 и 43 от 2008 г., бр. 10 и 103 от 2009 г., бр. 87 от 2010 г., бр. 19 и 39 от 2011 г., бр. 22, 38 и 91 от 2012 г., бр. 27 и 66 от 2013 г., бр. 98 от 2014 г., бр. 14, 61 и 100 от 2015 г., бр. 61 от 2016 г., бр. 58 и 96 от 2017 г., бр. 17, 77 и 83 от 2018 г., бр. 21 от 2021 г., бр. 102 от 2022 г. и бр. 86 и 102 от 2023 г.) се правят следните изменения и допълнения:\n1. В чл. 17а, ал. 3 след думите „индустриалните паркове“ се поставя запетая.\n2. В чл. 23, ал. 3 думата „пета“ се заменя със „седма“.\n3. В чл. 24:\nа) алинея 9 се изменя така:\n„(9) В случаите по ал. 7 заинтересованото лице изпраща на министъра на земеделието и храните копие от влезлия в сила подробен устройствен план, придружен с констативен акт, удостоверяващ влизането му в сила, регистър на засегнатите имоти и документите, необходими за промяна на предназначението на земята, посочени в правилника. За промяна на предназначението на земи от общинския поземлен фонд, за които се дължи такса по чл. 30, ал. 2, се прилага документ от съответната общинска администрация, указващ размера на дължимата местна такса, и банкова сметка, по която таксата следва да бъде преведена.“;\nб) създават се ал. 10 – 12:\n„(10) В 30-дневен срок от подаване на документите по ал. 9, ако предложението е комплектувано съгласно изискванията, министърът на земеделието и храните определя служебно таксата по чл. 30, ал. 1. Заинтересованото лице се уведомява писмено по реда на Административнопроцесуалния кодекс за дължимата такса по чл. 30, ал. 1 или 2.\n(11) В 30-дневен срок от заплащане на дължимата такса по чл. 30, ал. 1 или 2 министърът на земеделието и храните или оправомощено от него длъжностно лице издава удостоверение, което да послужи за служебно отразяване на промяната на предназначението на земеделската земя в съответните регистри. Отказът за издаване на удостоверение подлежи на оспорване по реда на Административнопроцесуалния кодекс. \n(12) За удостоверение, издадено за обекти за производство на енергия от възобновяеми източници, се прилагат сроковете и правилата по ал. 5.“\n4. В чл. 26 след думите „чл. 17, ал. 1“ се добавя „или удостоверение по чл. 24, ал. 11 за обекти за производство на енергия от възобновяеми източници“.\n5. В наименованието на глава седма накрая се добавя „и удостоверения“.\n6. В чл. 35 в текста преди т. 1 след думата „земята“ се добавя „и удостоверението по чл. 24, ал. 11, издадено за обекти за производство на енергия от възобновяеми източници“.\n7. В чл. 36 след думите „чл. 17, ал. 1“ се добавя „и удостоверението по чл. 24, ал. 11“.\n8. В чл. 37:\nа) в ал. 1 след думите „чл. 17, ал. 1“ се добавя „и на удостоверението по чл. 24, ал. 11“;\nб) в ал. 2 след думата „земя“ се добавя „и удостоверението по чл. 24, ал. 11“.\n9. В чл. 38:\nа) алинея 1 се изменя така:\n„(1) Предложение за отмяна или изменяне на решение на комисиите по чл. 17, ал. 1 и на удостоверение по чл. 24, ал. 11 се разглежда и решава от органа, издал решението или удостоверението, с ново решение или удостоверение в едномесечен срок от изтичането на срока по чл. 37, ал. 2.“;\nб) в ал. 4, изречение първо след думите „чл. 24, ал. 5, т. 2 и 3“ се добавя „и ал. 11“, а в изречение второ след думата „решението“ се добавя „или удостоверението“.\n10. В § 2, ал. 1 от допълнителните разпоредби думите „без да е променено предназначението й“ се заменят с „без наличие на влязло в сила решение на комисиите по чл. 17, ал. 1 или издадено удостоверение по чл. 24, ал. 11“.\n§ 8. \n(1) Започналите и недовършени процедури за промяна на предназначението на земеделски земи по Закона за опазване на земеделските земи до 13 октомври 2023 г. се довършват по реда преди изменението на закона със Закона за изменение и допълнение на Закона за енергията от възобновяеми източници (ДВ, бр. 86 от 2023 г.).\n(2) За недовършени се смятат процедурите, по които предложенията за утвърждаване на площадка и/или трасе за проектиране и за промяна на предназначението на земеделски земи са подадени в Министерството на земеделието и храните или в съответната областна дирекция „Земеделие“ до 13 октомври 2023 г.\n(3) Започналите и недовършени процедури след 13 октомври 2023 г. за промяна на предназначението на земеделски земи от пета и шеста категория по чл. 23, ал. 3 от Закона за опазване на земеделските земи се прекратяват.\n(4) За обекти за производство на енергия от възобновяеми източници не се прилага § 30 от преходните и заключителните разпоредби на Закона за изменение и допълнение на Закона за посевния и посадъчния материал (ДВ, бр. 17 от 2018 г.).\n(5) Промяната на предназначението на земеделски земи, за които е налице подробен устройствен план за изграждане на обекти за производство на енергия от възобновяеми източници, одобрен до влизането в сила на Закона за изменение и допълнение на Закона за енергията от възобновяеми източници (ДВ, бр. 86 от 2023 г.), и за които до влизането в сила на същия закон не е подадено предложение за промяна на предназначението в Министерството на земеделието и храните или в съответната областна дирекция „Земеделие“, се извършва по реда на този закон.\n§ 9. \nВ Закона за енергията от възобновяеми източници (обн., ДВ, бр. 35 от 2011 г.; изм., бр. 29 и 54 от 2012 г., бр. 15, 59, 68 и 109 от 2013 г., бр. 33 от 2014 г.; Решение № 13 на Конституционния съд от 2014 г. – бр. 65 от 2014 г.; изм., бр. 14, 17, 35, 56 и 100 от 2015 г., бр. 58 от 2017 г., бр. 38 и 91 от 2018 г., бр. 41 и 65 от 2020 г., бр. 9 и 21 от 2021 г., бр. 42 и 102 от 2022 г. и бр. 11, 54 и 86 от 2023 г.) се правят следните допълнения:\n1. В чл. 28 се създава ал. 6:\n„(6) Публичните регистри по ал. 5 не съдържат търговска информация, която има чувствителен характер. Достъп до всички данни за конкретна процедура за присъединяване се предоставя единствено на заявилия присъединяване по тази процедура.“\n2. В чл. 29, ал. 2 се създава изречение второ: „Когато с писмено съгласие на производителя са направени разходи от съответния оператор по присъединяването на обекта, гаранцията се усвоява до размера на направените и незаплатени от производителя разходи.“\n§ 10.\n Законът влиза в сила от 1 януари 2024 г., с изключение на:\n1. параграф 4, който влиза в сила от 1 март 2024 г.;\n2. параграфи 7, 8 и 9, които влизат в сила от деня на обнародването му в „Държавен вестник“.\nЗаконът е приет от 49-ото Народно събрание на 7 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8766"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165227",
    "meta": [],
    "text": "УКАЗ № 221\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за акцизите и данъчните складове, приет от 49-ото Народно събрание на 7 декември 2023 г.\nИздаден в \nСофия на 13 декември 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за акцизите и данъчните складове \n(обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г., бр. 12, 42, 52, 100 и 102 от 2022 г. и бр. 8, 54, 66, 82, 86, 96 и 102 от 2023 г.)\n§ 1. \nВ глава първа се създава раздел IIа „Прилагане на Митническия кодекс на Съюза към акцизните стоки“ с чл. 3а:\n„Раздел IIа\nПрилагане на Митническия кодекс на Съюза към акцизните стоки\nЧл. 3а. (1) Формалностите, предвидени в митническите разпоредби на Съюза при въвеждането на стоки на митническата територия на Съюза, се прилагат съответно към въвеждането на акцизни стоки на територията на Съюза от една от териториите, посочени в чл. 4, т. 25.\n(2) Формалностите, предвидени в митническите разпоредби на Съюза при извеждането на стоки от митническата територия на Съюза, се прилагат съответно към извеждането на акцизни стоки от територия на Съюза за някоя от териториите, посочени в чл. 4, т. 25.\n(3) Разпоредбите на глава четвърта, глава четвърта „а“ и глава пета не се прилагат за акцизните стоки, които имат митнически статут на несъюзни стоки по смисъла на чл. 5, т. 24 от Регламент (ЕС) № 952/2013 на Европейския парламент и на Съвета от 9 октомври 2013 г. за създаване на Митнически кодекс на Съюза (ОВ, L 269/1 от 10 октомври 2013 г.), наричан по-нататък „Регламент (ЕС) № 952/2013“.“\n§ 2. \nВ чл. 4 се правят следните изменения и допълнения:\n1. В т. 6 изречение трето се изменя така: „Не се изисква изписване на продажна цена върху потребителската опаковка на:\nа) заместителите на тютюна, съдържащи никотин;\nб) течностите за електронни цигари, независимо дали съдържат никотин;\nв) нагреваемите изделия със съдържание, различно от тютюн;“.\n2. В т. 25, буква „а“ се създават подбукви „дд“ и „ее“:\n„дд) Англо-нормандските острови;\nее) за Република Франция: френските територии, посочени в член 349 и член 355, параграф 1 от Договора за функционирането на Европейския съюз;“.\n3. В т. 33 се създава изречение второ: „В „минералогичните процеси“ не се включват процесите и дейностите, на които се подлагат суровините за производството на кварцов пясък (различен от кварцов пясък за флоат стъкло и флотиран пясък), варовик и доломит и фелдшпат (с изключение на процесите калциниран каолин и шамот), както и процесите, на които се подлагат суровините за производство на плакирани пясъци и лепило.“\n4. В т. 47 думите „на Европейския парламент и на Съвета от 9 октомври 2013 г. за създаване на Митническия кодекс на Съюза (ОВ, L 269/1 от 10 октомври 2013 г.), наричан по-нататък „Регламент (ЕС) № 952/2013“ се заличават.\n5. Създава се т. 73:\n„73. „Място на внасяне“ е мястото, където стоките са допуснати за свободно обращение в съответствие с чл. 201 от Регламент (ЕС) № 952/2013.“\n§ 3. \nВ чл. 6, ал. 2 в текста преди т. 1 числото „2204 22 10“ се заличава.\n§ 4. \nВ глава втора, раздел II се създава чл. 12г:\n„Чл. 12г. (1) Нагреваемо изделие със съдържание, различно от тютюн, за целите на този закон се смята за тютюнево изделие.\n(2) „Нагреваемо изделие със съдържание, различно от тютюн“ е вид бездимно изделие на базата на растения, билки, плодове или друга/и субстанция/и или комбинация от тях, независимо дали са обработени с (или съдържат) никотин, и което не съдържа тютюн, при чиято употреба не протича процес на горене, а употребата се извършва чрез нагряването му, в резултат на което се отделя аерозол, и което не е предназначено за медицински цели.\n(3) За нагреваеми изделия със съдържание, различно от тютюн, не се считат изделията по чл. 12б и по чл. 12в.“\n§ 5. \nВ чл. 20, ал. 2 се правят следните допълнения:\n1. Създава се т. 2б:\n„2б. неспазването на условията за получаване на акцизни стоки по реда на чл. 76л;“.\n2. В т. 10 накрая се добавя „с изключение на случаите на издадено решение за прекратяване по чл. 24е, ал. 1, т. 3 и връчено ново удостоверение за освободен от акциз краен потребител – за наличните акцизни стоки, които са включени в обхвата на новото удостоверение;“.\n3. Създава се т. 13а:\n„13а. получаването на акцизни стоки по реда на чл. 76л, освен когато стоките постъпят в данъчен склад на територията на страната;“.\n4. В т. 21 след думите „разпореждането на акцизни стоки“ се добавя „включително в случаите на нередовност“.\n5. В т. 22 думите „чл. 21, ал. 1, т. 1 и 3“ се заменят с „чл. 21, ал. 1, т. 1, 3 – 3б“.\n§ 6. \nВ чл. 21 се правят следните изменения и допълнения:\n1. В ал. 1 се създава т. 3б:\n„3б. акцизни стоки, предназначени за потребление по силата на споразумение, сключено с трети държави или международни организации, при условие че такова споразумение е разрешено по отношение на освобождаване от данък върху добавената стойност по реда на чл. 173, ал. 1 от Закона за данък върху добавената стойност;“.\n2. В ал. 2:\nа) в текста преди т. 1 думите „т. 1 – 3а“ се заменят с „т. 1 – 3б“;\nб) в т. 2 думите „т. 2, 3 и 3а“ се заменят с „т. 2, 3, 3а и 3б“.\n3. Създава се ал. 7:\n„(7) Когато акцизните стоки са предназначени за европейски орган, за който е приложим Протоколът относно привилегиите и имунитетите на Европейския съюз, освобождаването от плащане на акциз по ал. 1, т. 6 се прилага, при условие че общата стойност на акцизните стоки по фактурата е не по-малко от 400 лв., включително данъка.“\n§ 7. \nВ чл. 23 се правят следните изменения:\n1. В ал. 1:\nа) в текста преди т. 1 думите „чл. 76а, ал. 4 и“ се заличават;\nб) точка 1 се отменя;\nв) в т. 2 думите „лицата разполагат с третия екземпляр на опростения придружителен документ, заверен от получателя в другата държава членка и“ се заличават.\n2. В ал. 2 думите „чл. 76б, ал. 1, т. 1“ се заменят със „седалище и адрес на управление в случаите по чл. 76ж, ал. 11“.\n§ 8. \nВ чл. 24в се правят следните изменения и допълнения:\n1. Алинея 2 се изменя така:\n„(2) При промяна на обстоятелствата, които подлежат на вписване в удостоверението по чл. 24б, ал. 4, лицето подава:\n1. уведомление за промяна само в случаите, когато промяната е свързана с обстоятелства, вписани в търговския регистър;\n2. искане за издаване на ново удостоверение, при промяна, подлежаща на вписване в удостоверението по чл. 24б, ал. 4 и която не касае само промяна по т. 1.“\n2. Алинея 3 се изменя така:\n„(3) В случаите по ал. 2, т. 1 директорът на компетентната териториална дирекция издава решение, което е неразделна част от издаденото удостоверение. В случаите по ал. 2, т. 2 се прилага процедурата по чл. 24б.“\n3. Създават се ал. 5 и 6:\n„(5) Когато се установят нередовности на подаденото уведомление по ал. 2, т. 1, директорът на териториалната дирекция в 14-дневен срок от подаване на уведомлението писмено уведомява лицето, което отстранява нередовностите или предоставя допълнителна информация в 14-дневен срок от получаване на уведомлението. Когато при проверката се установи наличие на обстоятелство по чл. 24а, ал. 7, лицето се уведомява в 14-дневен срок от получаването на уведомлението да представи обезпечение в размер, не по-малък от размера на непогасеното публично задължение. При неотстраняване на нередовностите директорът на териториалната дирекция издава решение, с което прекратява производството. Решението за прекратяване на производството подлежи на обжалване по реда на глава десета, раздел IV от Административнопроцесуалния кодекс.\n(6) В случаите по ал. 2, т. 1 когато при проверката се установи, че изискванията са изпълнени, директорът на териториалната дирекция в 14-дневен срок от подаване на уведомлението, съответно от отстраняване на нередностите, издава решение, което е неразделна част от издаденото и връчено удостоверение. Решението подлежи на обжалване по реда на Административнопроцесуалния кодекс.“\n§ 9. \nВ чл. 24е, ал. 1 се правят следните допълнения:\n1. В т. 3 накрая се поставя запетая и се добавя „т. 2“.\n2. В т. 4, буква „б“ накрая се поставя запетая и се добавя „т. 2“.\n§ 10.\n В чл. 25, ал. 1, т. 2 думите „безвъзвратната загуба“ се заменят с „пълната или частична безвъзвратна загуба“.\n§ 11.\n В чл. 25в, ал. 1 след думите „безвъзвратна загуба на акцизните стоки“ се добавя „в резултат на непредвидими обстоятелства“.\n§ 12.\n В чл. 28, ал. 1, т. 7 след думите „код по КН 2710 19 99“ се добавя „както и консистентни смазки (греси), включени в код по КН 2710 19 99 и 3403“.\n§ 13.\n В чл. 29 се правят следните изменения и допълнения:\n1. В ал. 3 се създава т. 4:\n„4. нагреваемо изделие със съдържание, различно от тютюн, е количеството субстанция, измерено в килограми.“\n2. Алинея 5 се изменя така:\n„(5) Не се изисква регистрирана цена за реализация на територията на страната на:\n1. заместителите на тютюна, съдържащи никотин;\n2. течностите за електронни цигари, независимо дали съдържат никотин;\n3. нагреваемите изделия със съдържание, различно от тютюн.“\n§ 14.\n В чл. 31 се създава ал. 3:\n„(3) Освобождава се от облагане с акциз бира, произведена от физически лица за лично потребление или употреба в рамките на семейството или домакинството, при условие че не се извършва продажба.“\n§ 15.\n В чл. 33а ал. 1 се изменя така:\n„(1) Акцизната ставка за смазочни масла с кодове по КН от 2710 19 71 до 2710 19 93, други смазочни масла, включени в код по КН 2710 19 99, както и консистентни смазки (греси), включени в кодове по КН 2710 19 99 и 3403 е 0 лв. за 1000 кг, а за смазочните препарати и препаратите за омасляване с код по КН 3403 е 0 лв. за 1000 литра.“\n§ 16.\n В чл. 38 се създава ал. 5:\n„(5) Акцизната ставка за нагреваемо изделие със съдържание, различно от тютюн, е, както следва:\n1. 331 лв. за килограм от 1 януари 2024 г.;\n2. 380 лв. за килограм от 1 януари 2025 г.;\n3. 400 лв. за килограм от 1 януари 2026 г.“\n§ 17.\n В чл. 43, ал. 1, т. 1 думите „чл. 3, ал. 1, т. 4 и 6“ се заменят с „чл. 3, ал. 1, т. 4, 6 и 11“.\n§ 18.\n В чл. 57 се създават ал. 12 – 15:\n„(12) В случаите, когато собственик или наемател на обект по чл. 56, ал. 1, т. 2 подаде искане за регистрация на повече от един обект за винопроизводство на независим малък винопроизводител и тези обекти се намират на територията на две или повече териториални дирекции, компетентен да се произнесе по искането за регистрация е директорът по седалище и адрес на управление на лицето.\n(13) Когато собственик или наемател на обект по чл. 56, ал. 1, т. 2 с валидно удостоверение за регистрация на обект на независим малък винопроизводител иска да регистрира нов обект на независим малък винопроизводител, той подава уведомление за промяна до:\n1. директора на териториална дирекция по седалище и адрес на управление на лицето, в случай че обектите се намират на територията на две или повече териториални дирекции;\n2. директора на компетентната териториална дирекция по местонахождение на обектите, в случай че обектите се намират на територията на една териториална дирекция.\n(14) В случаите по ал. 12 се издава едно удостоверение за регистрация, в което се вписват всички обекти за винопроизводство на независимия малък винопроизводител.\n(15) В случаите по ал. 13 директорът на компетентната териториална дирекция издава решение, с което се отразява настъпилата промяна.“\n§ 19.\n В чл. 57а се правят следните допълнения:\n1. В ал. 1, т. 4а след думите „по смисъла на“ се добавя „чл. 152, ал. 4 от“.\n2. Създава се ал. 12:\n„(12) Изискването по ал. 1, т. 3б за инсталирана мощност се прилага за всеки обект поотделно.“\n§ 20.\n В чл. 60, ал. 4 след думите „производство на“ се добавя „бира“.\n§ 21.\n В глава четвърта, раздел IV се създава чл. 64в:\n„Чл. 64в. (1) В случаите по чл. 76ж\n1\n, ал. 1 при дистанционни продажби на бутилирани алкохолни напитки с код по КН 2208 и с алкохолно съдържание, равно и превишаващо 15 % vol, лицата по чл. 76ж\n1\n, ал. 2 своевременно уведомяват в писмена форма компетентното митническо учреждение за количествата алкохолни напитки, които ще се изпращат в другата държава членка на получаване, и прилагат опис на бандеролите, облепени върху акцизните стоки, по образец, определен с правилника за прилагане на закона.\n(2) Редът и начинът за уведомяване на митническите органи по ал. 1 се определят с правилника за прилагане на закона.\n(3) Бандеролите, посочени в описа по ал. 1, стават неизползваеми на територията на страната.“\n§ 22.\n В чл. 65, ал. 2, т. 4 думите „чл. 76в“ се заменят с „чл. 76и и чл. 76л“.\n§ 23.\n В чл. 66 се създава ал. 10:\n„(10) Разпоредбите на този член не се прилагат при съхранение на до 1 хектолитър бира, произведена при условията на чл. 31, ал. 3.“\n§ 24.\n В чл. 73а се правят следните изменения и допълнения:\n1. В ал. 1:\nа) в т. 1, 2, 5 и 6 думите „т. 1, 3 и 3а“ се заменят с „т. 1, 3, 3а и 3б“;\nб) създава се т. 7:\n„7. мястото на внасяне до което и да е от местата на получаване, в случаите по т. 1, 2, 3, 3а и 5, когато стоките се изпращат от регистриран изпращач.“\n2. В ал. 2 думите „т. 1, 2, 3 и 3а“ се заменят с „т. 1, 2, 3, 3а, 3б и 5“.\n3. В ал. 3 се създава т. 4:\n„4. в случаите по ал. 1, т. 7 – когато акцизните стоки бъдат допуснати за свободно обращение съгласно чл. 201 от Регламент (ЕС) № 952/2013.“\n§ 25.\n В чл. 73б се правят следните изменения и допълнения:\n1. В ал. 3, т. 1, буква „д“ думите „т. 1 и 3“ се заменят с „т. 1 – 3б“.\n2. Алинея 4 се изменя така:\n„(4) Задължителните реквизити на документа по ал. 3 се определят с Делегиран регламент (ЕС) 2022/1636 на Комисията от 5 юли 2022 г. за допълнение на Директива (ЕС) 2020/262 на Съвета чрез установяване на структурата и съдържанието на документите, които се разменят в контекста на движението на акцизни стоки, и за определяне на праг за загубите, дължащи се на естеството на стоките (ОВ, L 247/2 от 23 септември 2022 г.), наричан по-нататък „Делегиран регламент (ЕС) 2022/1636“.\n3. В ал. 6 след думата „уведомяват“ се добавя „незабавно“.\n4. В ал. 9 думите „т. 1, 3 и 3а“ се заменят с „т. 1, 3, 3а и 3б“.\n§ 26.\n В чл. 73в, ал. 1 и 4 думите „т. 1, 3 и 3а“ се заменят с „т. 1, 3, 3а и 3б“.\n§ 27.\n В чл. 73г се правят следните изменения:\n1. В ал. 2 думите „т. 1, 3 и 3а“ се заменят с „т. 1, 3, 3а и 3б“.\n2. В ал. 3:\nа) в текста преди т. 1 думите „чл. 6 от Регламент (ЕО) № 684/2009“ се заменят с „чл. 7 от Делегиран регламент (ЕС) 2022/1636“;\nб) в т. 5 думите „чл. 24 от Директива 2008/118/ЕО на Съвета по отношение на компютризираните процедури за движението на акцизни стоки под режим отложено плащане на акциз“ се заменят с „чл. 73д“.\n§ 28.\n В чл. 73д, ал. 3 думите „3 и 3а“ се заменят с „3, 3а и 3б“.\n§ 29.\n В чл. 73е думите „Регламент (ЕО) № 684/2009“ се заменят с „Делегиран регламент (ЕС) 2022/1636“.\n§ 30.\n В чл. 73ж, ал. 1 и 2 думите „Регламент (ЕО) № 684/2009“ се заменят с „Делегиран регламент (ЕС) 2022/1636“.\n§ 31.\n В чл. 73з, ал. 1 думите „ал. 1, т. 3“ се заменят с „ал. 1, т. 3 и 7“.\n§ 32.\n В чл. 73л се правят следните изменения и допълнения:\n1. В ал. 1 в изречение първо след думите „ново място на получаване“ се добавя „или да раздели движението на енергийните продукти, съгласно чл. 73г, ал. 3“ и се поставя запетая.\n2. В ал. 5 думите „3 и 3а“ се заменят с „3, 3а и 3б“.\n§ 33.\n В чл. 73н, ал. 3 думите „5 и 6“ се заменят с „5, 6 и 7“.\n§ 34.\n В чл. 73о, ал. 1 в текста преди т. 1 думите „Регламент (ЕО) № 684/2009“ се заменят с „Делегиран регламент (ЕС) 2022/1636“.\n§ 35.\n В чл. 73п, ал. 2 думата „Когато“ се заменя с „В случаите по чл. 73а, ал. 1, т. 3 и 3а, когато“.\n§ 36.\n В глава четвърта „а“ раздел I „Движение на акцизни стоки, освободени за потребление на територията на страната“ с чл. 76а и 76б се отменя.\n§ 37.\n В глава четвърта „а“ раздел II „Движение на акцизни стоки, освободени за потребление на територията на друга държава членка“ с чл. 76в и 76д се отменя.\n§ 38.\n В чл. 76е думите „чл. 76в“ се заличават.\n§ 39.\n В чл. 76ж се правят следните изменения и допълнения:\n1. В ал. 1 в текста преди т. 1 след думите „сертифициран изпращач“ се поставя наклонена черта и се добавя „временно сертифициран изпращач“.\n2. В ал. 4 след думите „сертифицираният изпращач“ се поставя наклонена черта и се добавя „временно сертифицираният изпращач“, а думите „Регламент (ЕО) № 684/2009“ се заменят с „Делегиран регламент (ЕС) 2022/1636“.\n3. В ал. 5 в изречение второ след думите „сертифицирания изпращач“ се поставя наклонена черта и се добавя „временно сертифицираният изпращач“, и накрая се добавя „които го препращат на получателя“.\n4. В ал. 11 след думите „Сертифицираният изпращач“ се поставя наклонена черта и се добавя „временно сертифицираният изпращач“.\n§ 40.\n В глава четвърта „а“ се създава раздел IVа „Дистанционни продажби на акцизни стоки, освободени за потребление на територията на страната, които се изпращат на лица, които не извършват независима икономическа дейност в държавата членка на получаване“ с чл. 76ж\n1\n:\n„Раздел IVа\nДистанционни продажби на акцизни стоки, освободени за потребление на територията на страната, които се изпращат на лица, които не извършват независима икономическа дейност в държавата членка на получаване\nЧл. 76ж\n1\n. (1) Акцизни стоки, освободени за потребление на територията на страната, закупени при условията на дистанционни продажби от лице от друга държава членка, което не е лицензиран складодържател, регистриран получател или сертифициран получател и не извършва независима икономическа дейност, които се изпращат или превозват до територията на друга държава членка от лице по чл. 57а, ал. 1, т. 4а, което извършва независима икономическа дейност, подлежат на облагане с акциз в държавата членка на получаване.\n(2) В случаите по ал. 1 лицето по чл. 57а, ал. 1, т. 4а е длъжно да:\n1. уведоми писмено преди изпращането на акцизните стоки до другата държава членка компетентното митническо учреждение по седалище и адрес на управление, че възнамерява да изпраща акцизни стоки в условия на дистанционни продажби;\n2. представи доказателство, че акцизът е обезпечен или заплатен в държавата членка на получаване на стоките по ал. 1, включително, че е изпълнило всички изискуеми процедури за извършване на дистанционни продажби в държавата членка на получаване;\n3. информира митническите органи за вида и количеството на акцизните стоки и датата на изпращането им;\n4. води отчетност за изпратените акцизни стоки по получатели, код по КН на стоките и количества.\n(3) Писменото уведомление по ал. 2, т. 1 съдържа:\n1. име/наименование, адрес, единен идентификационен код на лицето по чл. 57а, ал. 1, т. 4а;\n2. дата на изпращане на акцизните стоки до другата държава членка;\n3. описание на маршрута от Република България до държавата членка на получаване на акцизните стоки;\n4. описание на видовете акцизни стоки и тяхното количество;\n5. име/наименование и адрес на получателя на акцизните стоки и превозвача;\n6. начин на изпращане на акцизните стоки;\n7. дата на изпращане на акцизните стоки и очаквана дата, на която трябва да бъдат получени на територията на другата държава членка.\n(4) Писменото уведомление по ал. 2, т. 1 може да се подава и по електронен път по ред, начин и във формат, определени с правилника за прилагане на закона.\n(5) Разпоредбите на ал. 1 не се прилагат при трансграничните продажби от разстояние и при предлагането и продажбата на потребители на тютюневи изделия по чл. 12в и 12г, както и за тютюневи и свързани с тях изделия чрез услугите на информационното общество, за които е налице забрана по чл. 31а от Закона за тютюна, тютюневите и свързаните с тях изделия.“\n§ 41.\n В чл. 76з се правят следните изменения и допълнения:\n1. В ал. 3, т. 1 накрая думите „с изключение на случаите на освобождаване от акциз по този закон“ и запетаята пред тях се заличават.\n2. Алинея 5 се изменя така:\n„(5) Митническите органи осъществяват проверка на данните в съобщението за получаване за съответствието им с изискванията на Делегиран регламент (ЕС) 2022/1636. Когато данните са в съответствие с регламента, митническите органи потвърждават на получателя, че съобщението за получаване е регистрирано, и изпращат съобщението за получаване на компетентните органи на държавата членка на изпращане за уведомяване на сертифицирания изпращач.“\n3. В ал. 6 думите „Регламент (ЕО) № 684/2009“ се заменят с „Делегиран регламент (ЕС) 2022/1636“, а след думата „уведомяват“ се добавя „незабавно“.\n§ 42.\n В глава четвърта „а“ наименованието на раздел VІ се изменя така: „Изпращане и получаване на акцизни стоки от и до територията на страната, които не са в обхвата на компютърната система по чл. 4, т. 40“.\n§ 43.\n В чл. 76к, ал. 1 изречение първо се изменя така: „При изпращане на акцизни стоки, които не са в обхвата на компютърната система по чл. 4, т. 40 до територията на друга държава членка, изпращачът издава задължително търговски документ (фактура, документ за доставка, транспортен документ и други), съдържащ реквизитите на електронен опростен административен документ.“\n§ 44.\n В чл. 76л се правят следните изменения и допълнения:\n1. В ал. 1 текстът преди т. 1 се изменя така:\n„(1) Лицето, което получава на територията на страната акцизни стоки, които не са в обхвата на компютърната система по чл. 4, т. 40, изпратени от територията на друга държава членка, е длъжно:“.\n2. В ал. 6 накрая се добавя „или чрез местно юридическо лице – акредитиран представител по реда на чл. 133 – 135 от Закона за данък върху добавената стойност, като уведомлението се подава от местното юридическо лице – акредитиран представител“.\n3. Алинея 7 се изменя така:\n„(7) Разпоредбите на този член не се прилагат за случаите:\n1. по чл. 24, ал. 1, т. 3, с изключение на случаите на получаване на:\nа) смазочни масла с кодове по КН от 2710 19 71 до 2710 19 93;\nб) други смазочни масла, включени в код по КН 2710 19 99;\nв) смазочни препарати и препарати за омасляване с код по КН 3403;\n2. по чл. 24, ал. 1, т. 4.“\n4. Създават се ал. 8 – 10:\n„(8) Разпоредбите на чл. 83ж и 83з, както и на ал. 3 не се прилагат в случаите, когато се получават смазочни масла с код по КН от 2710 19 71 до 2710 19 93 и консистентни смазки (греси), включени в кодове по КН 2710 19 99 и 3403 на територията на страната, изпратени от територията на друга държава членка.\n(9) При движение на акцизни стоки по ал. 8 същите се придружават от уведомлението по ал. 2.\n(10) В случаите по ал. 8 директорът на териториалната дирекция или оправомощено от него лице в 7-дневен срок от подаване на уведомлението уведомява писмено или по електронен път на посочен от лицето електронен адрес за генерирания уникален идентификационен номер.“\n§ 45.\n В чл. 76п се правят следните изменения и допълнения:\n1. В ал. 2, изречение първо думите „Регламент (ЕО) № 684/2009“ се заменят с „Делегиран регламент (ЕС) 2022/1636“ и се създава изречение трето: „Компетентните органи на държавата членка на изпращане препращат копието на сертифицирания изпращач или го съхраняват на разположение на сертифицирания изпращач.“\n2. В ал. 3 думите „Регламент (ЕО) № 684/2009“ се заменят с „Делегиран регламент (ЕС) 2022/1636“.\n§ 46.\n В чл. 76с ал. 1 се изменя така:\n„(1) Сертифициран изпращач може да бъде лице, което:\n1. е регистрирано по Търговския закон или по законодателството на държава – членка на Европейския съюз, или на друга държава – страна по Споразумението за Европейското икономическо пространство;\n2. има лиценз за управление на данъчен склад, за който не е издадено решение за отнемане и прекратяване действието на лиценза, което да е във фазата на оспорване;\n3. има удостоверение за регистриран изпращач, за което не е издадено решение за прекратяване действието на удостоверението, което да е във фазата на оспорване.“\n§ 47.\n В чл. 76у ал. 1 се изменя така:\n„(1) Сертифициран получател може да бъде лице, което:\n1. е регистрирано по Търговския закон или по законодателството на държава – членка на Европейския съюз, или на друга държава – страна по Споразумението за Европейското икономическо пространство;\n2. има лиценз за управление на данъчен склад, за който не е издадено решение за отнемане и прекратяване действието на лиценза, което да е във фазата на оспорване;\n3. има удостоверение за регистриран получател, за което не е издадено решение за прекратяване действието на удостоверението, което да е във фазата на оспорване.“\n§ 48.\n В чл. 81в, ал. 1 след думите „данъчен склад“ се поставя запетая и се добавя „както и при изтичане на срока на валидност на банкова гаранция или анекс към нея“.\n§ 49.\n В чл. 83е се правят следните изменения:\n1. В ал. 1 думите „чл. 76ц, лицата по чл. 76л и чл. 76в, ал. 4“ се заменят с „чл. 76ц и лицата по чл. 76л“.\n2. Алинея 4 се отменя.\n3. В ал. 5:\nа) в текста преди т. 1 думите „чл. 76в, ал. 4“ се заличават;\nб) в т. 1 и 2 думите „чл. 76в, ал. 4“ се заменят с „чл. 76и и/или чл. 76л“.\n4. Алинея 7 се изменя така:\n„(7) За целите на прилагане на ал. 5, т. 1 и ал. 6 при предоставено обезпечение под формата на:\n1. банкова гаранция – банката следва да е задължена да изплати безусловно и неотменяемо, солидарно с посочения в нея длъжник, при първо писмено поискване от Централното митническо управление дължимите суми до определения в гаранцията максимален размер и за задължения във връзка с прилагането на чл. 76и и 76л;\n2. депозит – лицензираният складодържател следва да е заявил пред директора на Агенция „Митници“ съгласие предоставеният депозит да обезпечава и задължения във връзка с прилагането на чл. 76и и 76л;\n3. депозит и банкова гаранция, като в този случай същите следва да отговарят едновременно на условията по т. 1 и 2.“\n5. Алинея 8 се изменя така:\n„(8) За целите на прилагане на ал. 5, т. 2 при предоставено обезпечение под формата на:\n1. банкова гаранция – банката следва да е задължена да изплати безусловно и неотменяемо, солидарно с посочения в нея длъжник, при първо писмено поискване от териториалното управление дължимите суми до определения в гаранцията максимален размер и за задължения във връзка с прилагането на чл. 76и и 76л;\n2. депозит – регистрираният получател следва да е заявил пред директора на компетентната териториална дирекция съгласие предоставеният депозит да обезпечава и задължения във връзка с прилагането на чл. 76и и 76л;\n3. депозит и банкова гаранция, като в този случай същите следва да отговарят едновременно на условията по т. 1 и 2.“\n§ 50.\n В чл. 83ж, ал. 1 думите „чл. 76в, ал. 6“ се заменят с „чл. 76л“.\n§ 51.\n В чл. 83з, ал. 3 думите „чл. 76в, ал. 4“ се заменят с „чл. 76л“.\n§ 52.\n В чл. 84 ал. 3 се изменя така:\n„(3) Лицензираните складодържатели, регистрираните по този закон лица (с изключение на лицата по чл. 76с, ал. 1, т. 1 и чл. 76х), както и лицата по чл. 3, ал. 1, т. 4, 6 и 11, издават регистриран електронен акцизен данъчен документ.“\n§ 53.\n В чл. 87 се правят следните изменения:\n1. Алинея 1 се изменя така:\n„(1) Акцизната декларация е документ, в който лицензираният складодържател или регистрираното лице декларира за всеки данъчен период определена информация, свързана с неговата дейност, която е основание за възникване на права и задължения. Акцизна декларация не се подава от регистрирани лица, получили удостоверение за:\n1. сертифициран изпращач;\n2. временно сертифициран изпращач;\n3. свободен от акциз краен потребител, освен в случаите, при които е налице основание за начисляване на акциз:\nа) по чл. 20, ал. 2, т. 8 и 19;\nб) по чл. 20, ал. 2, т. 10 при издадено решение за прекратяване на удостоверението, с изключение на прекратяване по чл. 24е, ал. 1, т. 3 и връчено ново удостоверение за освободен от акциз краен потребител – за наличните акцизни стоки, които са включени в обхвата на новото удостоверение.“\n2. Алинея 6 се изменя така:\n„(6) Акцизна декларация се подава в 14-дневен срок от:\n1. освободения от акциз краен потребител, при възникване на основание за начисляване на акциз в случаите по:\nа) чл. 20, ал. 2, т. 8 и 10;\nб) чл. 20, ал. 2, т. 19, с изключение на случаите по чл. 84, ал. 22 и 23, при които се подава в 14-дневен срок от изтичане на данъчния период;\n2. временно регистрирания получател, при възникване на основание за начисляване на акциз в случаите по чл. 20, ал. 2, т. 12;\n3. временно сертифицирания получател, при възникване на основание за начисляване на акциз в случаите по чл. 20, ал. 2, т. 13;\n4. лицето, което получава акцизни стоки по реда на чл. 76л, при възникване на основание за начисляване на акциз в случаите по чл. 20, ал. 2, т. 13а.“\n§ 54.\n В чл. 91б се правят следните изменения и допълнения:\n1. Алинея 1 се изменя така:\n„(1) Разтоварването на изпращаните до територията на страната:\n1. акцизни стоки под режим отложено плащане на акциз се извършва на мястото на получаване, посочено в електронния административен документ, или на разрешеното място на директна доставка, а в случаите, когато стоките се получават от регистриран получател или от временно регистриран получател, разтоварването се извършва само в обектите, посочени в съответното удостоверение или разрешение;\n2. акцизни стоки, освободени за потребление на територията на друга държава членка, се извършва в обекта по чл. 76у, ал. 4 или на мястото, посочено в регистрирания опростен административен документ;\n3. акцизни стоки, които в държавата членка на изпращане не се облагат с акциз, се извършва само на мястото на получаване, посочено в уведомлението по чл. 76л, ал. 1.“\n2. В ал. 3 след думите „чл. 73д“ се добавя „и чл. 76з“, а накрая думата „обекта“ се заменя с „обекта/мястото на получаване“.\n3. Алинея 6 се изменя така:\n„(6) При движение на територията на страната на акцизни стоки под режим отложено плащане на акциз, на акцизни стоки с регистриран опростен административен документ или на акцизни стоки, предназначени за освободен от акциз краен потребител, промяна на транспортното средство се извършва само след предварително уведомяване на компетентната териториална дирекция. Уведомлението се подава писмено или по електронен път от лицата, определени с правилника за прилагане на закона.“\n§ 55.\n Създава се чл. 91в:\n„Чл. 91в. (1) Забранява се акцизни стоки, които са освободени за потребление на територията на страната, да се изпращат до друга държава членка от лица, които не са регистрирани като сертифициран изпращач/временно сертифициран изпращач и за които не е регистриран електронен опростен административен документ.\n(2) Забранява се получаването в страната на акцизни стоки, които са освободени за потребление на територията на друга държава членка, от лица, които не са регистрирани като сертифициран получател/временно сертифициран получател и за които не е регистриран електронен опростен административен документ.\n(3) Забранява се акцизни стоки, които не са в обхвата на компютърната система по чл. 4, т. 40, да се изпращат до друга държава членка без издаден документ по чл. 76к, ал. 1. Документът придружава стоките при тяхното транспортиране.\n(4) Забранява се акцизни стоки, които не са в обхвата на компютърната система по чл. 4, т. 40, изпратени от територията на друга държава членка, да се държат и превозват на територията на страната, без да са придружени с документите по чл. 76л, ал. 3, съответно с документите по чл. 76л, ал. 9.\n(5) Държане и превозване на акцизните стоки по ал. 1 се допуска само ако сертифицираният изпращач/временно сертифицираният изпращач е предоставил на лицата по чл. 76ж, ал. 7 уникалния опростен административен референтен код на документа. По искане на лицата сертифицираният изпращач/временно сертифицираният изпращач е длъжен да им предостави информацията от регистрирания електронен опростен административен документ на хартиен носител.\n(6) Забранява се изпращането и/или превозването на акцизните стоки по чл. 76ж\n1\n, ал. 1 от лице без регистрация по чл. 57а, ал. 1, т. 4а, както и без подадено уведомление и представени доказателства по реда на чл. 76ж\n1\n, ал. 2. Копие от писменото уведомление съпровожда стоките при изпращането и превозването им на територията на страната.\n(7) Физически лица може да изпращат, пренасят или превозват до друга държава членка закупени в страната тютюневи изделия и алкохолни напитки, предназначени за лична или семейна употреба или за подаръци, когато стоките не надхвърлят количествените ограничения в правилника за прилагане на закона и действията не се извършват редовно.“\n§ 56.\n В чл. 106а се правят следните изменения и допълнения:\n1. В ал. 1 думите „20-дневен срок“ се заменят с „тримесечен срок“.\n2. В ал. 2 думите „45-дневен срок“ се заменят с „12-месечен срок“.\n3. Създават се ал. 3 – 7:\n„(3) В срока по ал. 2 собственикът или изрично упълномощено от него лице подава искане за връщане на акцизните стоки до директора на компетентната териториална дирекция, на територията на която се намират.\n(4) В 30-дневен срок от писменото искане акцизни стоки подлежат на връщане, освен когато подлежат на събиране като доказателства в друго висящо производство или е насочено принудително изпълнение върху тях.\n(5) Към искането по ал. 1 се представя документ, удостоверяващ начисляването и заплащането на акциза за стоките, подлежащи на връщане. В случай че лицето не разполага с документ за начисляването и заплащането на акциза, акцизът за стоките се определя по реда на чл. 107ж.\n(6) Не се връщат акцизни стоки, притежаването на които е забранено. За тях се прилага редът на чл. 124, ал. 5.\n(7) Отказът на директора на компетентната териториална дирекция за връщане на акцизните стоки подлежи на обжалване по реда на чл. 197 от Данъчно-осигурителния процесуален кодекс.“\n§ 57.\n В чл. 112а се правят следните изменения:\n1. В ал. 1 думите „не издаде опростен придружителен документ“ се заменят с „не регистрира електронен опростен административен документ в нарушение на чл. 91в, ал. 1“, а думите „с глоба, съответно“ се заличават.\n2. В ал. 2 думите „глобата/санкцията“ се заменят със „санкцията“.\n3. Алинея 3 се изменя така:\n„(3) Който изпраща, получава, държи или превозва акцизни стоки в нарушение на чл. 91в, ал. 1 – 6, се наказва с имуществена санкция в размер от 2000 до 6000 лв. При повторно нарушение имуществената санкция е в размер от 4000 до 8000 лв.“\n4. Алинея 4 се изменя така:\n„(4) Физическо лице, което изпраща, пренася или превозва за друга държава членка тютюневи изделия или алкохолни напитки в нарушение на ограниченията в чл. 91в, ал. 7, се наказва с глоба в размер от 1000 до 4000 лв., а при повторно нарушение – с глоба в размер от 3000 до 6000 лв.“\n§ 58.\n В чл. 114а, ал. 1 думите „Лице, което разтовари на място, различно от посоченото в“ се заменят с „Лице, което наруши“.\n§ 59.\n В чл. 126, ал. 3, т. 1 след думите „декларирана“ се добавя „писмено“.\n§ 60.\n В чл. 126б, ал. 1 числото „118“ и запетаята след него се заличават.\nПреходни и заключителни разпоредби\n§ 61.\n (1) Лицата, които произвеждат нагреваеми изделия със съдържание, различно от тютюн, в случай че в едномесечен срок от влизането в сила на този закон подадат заявление за издаване на лиценз за управление на данъчен склад, може да продължат дейността си по реда на Закона за акцизите и данъчните складове до произнасяне на директора на Агенция „Митници“, но не по-късно от 31 март 2024 г., при спазване на разпоредбите относно задълженията на лицензираните складодържатели.\n(2) До 31 март 2024 г. нагреваеми изделия със съдържание, различно от тютюн, може да бъдат освобождавани за потребление по смисъла на чл. 20, ал. 2 без поставен бандерол върху потребителската опаковка от:\n1. лицата по ал. 1;\n2. лицензираните складодържатели, на които в обхвата на лиценза за управление на данъчен склад са включени и нагреваеми изделия със съдържание, различно от тютюн;\n3. лицата, които внасят на територията на страната нагреваеми изделия със съдържание, различно от тютюн;\n4. лицата, които въвеждат на територията на страната нагреваеми изделия със съдържание, различно от тютюн.\n(3) Лицата, които притежават валидно разрешение за търговия с тютюневи изделия и които продават, съхраняват и предлагат нагреваеми изделия със съдържание, различно от тютюн, може да продължат дейността си, при условие че подадат опис за наличните към 31 декември 2023 г. в съответния обект нагреваеми изделия със съдържание, различно от тютюн. Описът се подава в срок до 31 януари 2024 г. до директора на териториалната дирекция по местонахождение на съответния обект.\n(4) Лицата по ал. 3 може да реализират в търговската мрежа наличните към 31 март 2024 г. нагреваеми изделия със съдържание, различно от тютюн, без поставен бандерол в срок до 30 юни 2024 г.\n(5) След 30 юни 2024 г. нагреваемите изделия със съдържание, различно от тютюн, следва да са с поставен бандерол върху потребителската опаковка.“\n§ 62.\n Лицата, подали искания за издаване на лиценз за управление на данъчен склад в срока по § 6в, ал. 4, по които няма произнасяне на директора на Агенция „Митници“, може да продължат дейността си като лицензиран складодържател от датата на влизане в сила на този закон. В тези случаи лицата продължават дейността си до произнасяне на директора на Агенция „Митници“, но не по-късно от 31 март 2024 г., при спазване на разпоредбите относно задълженията на лицензираните складодържатели.\n§ 63.\n В Закона за виното и спиртните напитки (обн., ДВ, бр. 45 от 2012 г.; изм., бр. 15 от 2013 г., бр. 26 от 2014 г., бр. 14 и 61 от 2015 г., бр. 9 и 58 от 2017 г., бр. 17, 77 и 98 от 2018 г., бр. 51 от 2020 г., бр. 102 от 2022 г. и бр. 102 от 2023 г.) в чл. 117 се правят следните изменения:\n1. В ал. 2, т. 2 думите „член 76а“ се заменят с „член 76ж, ал. 3“.\n2. Алинея 3 се изменя така:\n„(3) Превозът на вино, освободено за потребление на територията на друга държава – членка на Европейския съюз, до територията на страната, се осъществява с документа по чл. 76з, ал. 1 от Закона за акцизите и данъчните складове.“\n§ 64.\n Законът влиза в сила от 1 януари 2024 г., с изключение на:\n1. параграфи 14, 20 и 23, които влизат в сила три дни след обнародването му в „Държавен вестник“;\n2. параграфи 21 и 40, които влизат в сила от 1 април 2024 г.\nЗаконът е приет от 49-ото Народно събрание на 7 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8764"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165170",
    "meta": [],
    "text": "УКАЗ № 220\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за счетоводството, приет от 49-ото Народно събрание на 7 декември 2023 г.\nИздаден в \nСофия на 13 декември 2023 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nАтанас Славов\nЗАКОН\nза изменение и допълнение на Закона за счетоводството \n(обн., ДВ, бр. 95 от 2015 г.; изм., бр. 74, 95 и 97 от 2016 г., бр. 85, 92 и 97 от 2017 г., бр. 15, 22 и 98 от 2018 г., бр. 13, 37 и 96 от 2019 г., бр. 26, 28, 104 и 105 от 2020 г. и бр. 19 от 2021 г.)\n§ 1. \nВ чл. 16, ал. 2 след думите „консолидираните финансови отчети“ се добавя „декларацията с информация за подоходния/корпоративния данък“.\n§ 2. \nВ чл. 37, ал. 6 се създава т. 7: \n„7. има ли предприятието задължение за публикуване на декларация с информация за подоходния/корпоративния данък съгласно чл. 62в през отчетния период, предхождащ този, за който е изготвен одитираният финансов отчет, и дали е публикувана в съответствие с изискванията на този закон.“\n§ 3. \nВ глава седма се създава раздел VII с чл. 62а – чл. 62г:\n„Раздел VII\nДекларация с информация за подоходния/корпоративния данък\nЧл. 62а. (1) Този раздел урежда реда за изготвяне и публикуване на декларация с информация за начислен и платен подоходен/корпоративен данък. Декларацията се изготвя и публикува от самостоятелно предприятие и от крайното предприятие майка на многонационална група предприятия, които осъществяват дейност в различни юрисдикции и които са местни лица за Република България.\n(2) В случай че група предприятия с крайно предприятие майка, установено в трета държава, или самостоятелно предприятие, установено в трета държава, осъществяват дейност на територията на Република България чрез средни и големи дъщерни предприятия и клонове, декларацията за подоходния/корпоративния данък се публикува от дъщерното предприятие или клона.\n(3) Декларацията съдържа информация за начисления и платения подоходен/корпоративен данък от многонационалните групи предприятия и самостоятелните предприятия, поотделно за всяка юрисдикция, в която тези предприятия осъществяват дейност.\nЧл. 62б. (1) Крайно предприятие майка, чиито консолидирани приходи надвишават 1 500 000 000 лв. за всеки от последните два отчетни периода, изготвя и публикува декларация с информация за подоходния/корпоративния данък за втория отчетен период.\n(2) Самостоятелно предприятие, чиито приходи на базата на индивидуален годишен финансов отчет надвишават 1 500 000 000 лв. за всеки от последните два отчетни периода, изготвя и публикува декларация с информация за подоходния/корпоративния данък за втория отчетен период.\n(3) Алинеи 1 и 2 не се прилагат, когато самостоятелните предприятия и крайните предприятия майки или свързаните с тях предприятия са задължени да оповестяват информация по чл. 70, ал. 6 от Закона за кредитните институции или по чл. 134, ал. 1 от Закона за пазарите на финансови инструменти, включваща информация за всички дейности на индивидуална или, когато е приложимо, на консолидирана основа.\n(4) Средните и големите дъщерни предприятия, които се контролират от крайно предприятие майка, регулирано от законодателството на трета държава, публикуват декларацията с информация за подоходен/корпоративен данък, предоставена им от крайното предприятие майка, когато консолидираните му приходи надвишават 1 500 000 000 лв., за всеки от последните два отчетни периода. Декларацията се публикува и предоставя на разположение за втория от тези два последователни отчетни периода.\n(5) В случай че средните и големите дъщерни предприятия не разполагат с декларация с информация за подоходния/корпоративния данък и такава не им е предоставена, след като е била изискана от крайното предприятие майка, регулирано от законодателството на трета държава, те изготвят и публикуват декларация с цялата информация, с която разполагат. Декларацията съдържа и изявление, че крайното предприятие майка не е предоставило необходимата информация. \n(6) Клоновете на предприятия, регулирани от законодателството на трети държави, публикуват декларация с информация за подоходен/корпоративен данък за втория от два последователни отчетни периода, когато нетните приходи от продажби надвишават 16 000 000 лв. за всеки от последните два последователни отчетни периода и когато е налице едно от следните обстоятелства:\n1. предприятието, открило клона, е свързано предприятие от група, която няма средни и/или големи дъщерни предприятия, крайното му предприятие майка се регулира от законодателството на трета държава и консолидираните приходи на групата надвишават 1 500 000 000 лв. за всеки от последните два последователни отчетни периода; \n2. предприятието, открило клона, е самостоятелно предприятие, чиито приходи надвишават сумата от 1 500 000 000 лв. за всеки от последните два последователни отчетни периода.\n(7) В случай че клоновете не разполагат с декларация с информация за подоходния/корпоративния данък и такава не им е предоставена, след като е била изискана от крайното предприятие майка или от самостоятелното предприятие, регулирани от законодателството на трети държави, те изготвят и публикуват декларация с цялата информация, с която разполагат. Декларацията съдържа и изявление, че крайното предприятие майка или самостоятелното предприятие, открило клона, не е предоставило необходимата информация. \n(8) Средните и големите дъщерни предприятия и клоновете не изготвят и не публикуват декларация с информация за подоходния/корпоративния данък, когато същата е изготвена от крайното предприятие майка или от самостоятелното предприятие, регулирани от законодателството на трети държави, и декларацията отговаря на следните критерии:\n1. достъпна е безплатно на интернет страницата на крайното предприятие майка или на самостоятелното предприятие, в машинночетим електронен формат, на поне един от официалните езици на Европейския съюз в срок не по-късно от 12 месеца след отчетния период, за който е изготвена декларацията;\n2. посочено е наименованието и седалището на единственото дъщерно предприятие или на единствения клон, регулирани от законодателството на държава членка, публикували декларацията в срок до 12 месеца след отчетния период, за който се отнася, по правилата на съответната държава членка.\n(9) Когато в една определена данъчна юрисдикция предприятие майка, регулирано от законодателството на трета страна, е регистрирало няколко дъщерни предприятия или клонове с една и съща стопанска дейност и те не попадат в критериите за деклариране по този член и съответно не са задължени да публикуват декларация за подоходния/корпоративния данък, се приема, че те са регистрирани единствено с цел избягване на задължението за деклариране. В този случай дъщерните предприятия и клоновете изготвят и публикуват декларация в съответствие с изискванията на този раздел.\n(10) Задълженията за деклариране отпадат, когато към края на отчетния период размерът на приходите на клона, самостоятелното предприятие или консолидираните приходи на крайното предприятие майка престане да отговаря на критериите по ал. 1, 2, 4 и 6 за всеки от последните два отчетни периода.\n(11) Праговете по ал. 4 и ал. 6, т. 1 и 2 се конвертират в националната парична единица на всяка съответна трета държава, като се прилага обменният курс на Българската народна банка към 21 декември 2021 г. и получената сума се закръгля до най-близките хилядни.\nЧл. 62в. (1) Декларацията с информация за подоходния/корпоративния данък включва данни за всички дейности на самостоятелното предприятие или на крайното предприятие майка, включително дейностите на всички свързани предприятия, включени в консолидираните финансови отчети за съответния отчетен период.\n(2) Декларацията по ал. 1 включва следната информация:\n1. наименованието на крайното предприятие майка или на самостоятелното предприятие; \n2. отчетния период, за който се отнася; \n3. валутата, използвана за изготвяне на декларацията;\n4. списък на всички дъщерни предприятия, включени в консолидираните финансови отчети на крайното предприятие майка за съответния отчетен период и които са установени в Европейския съюз или в данъчна юрисдикция, включена в приложение I и в приложение II към заключенията на Съвета относно преработения Списък на Европейския съюз на юрисдикциите, неоказващи съдействие за данъчни цели; \n5. кратко описание на дейностите на самостоятелното предприятие или на крайното предприятие майка, включително дейностите на всички свързани предприятия, включени в консолидираните финансови отчети за съответния отчетен период;\n6. броя на наетите лица на пълно работно време и броя на наетите лица на непълно работно време, преизчислени в еквиваленти на пълна заетост за отчетния период;\n7. приходите, включително приходите от сделки със свързани лица, които се изчисляват:\nа) за предприятия, прилагащи Националните счетоводни стандарти – като сума на приходите, включени в следните статии на отчета за приходите и разходите: нетни приходи от продажби; други приходи от дейността; приходи от дялови участия, с изключение на дивиденти, получени от свързани предприятия; приходи от други инвестиции и заеми, признати като нетекущи (дългосрочни) активи; други приходи от лихви и финансови приходи, като получените от свързани предприятия се посочват отделно; \nб) за предприятия, прилагащи Международните счетоводни стандарти или друга счетоводна база, приходите са съгласно определението или по смисъла на рамката за финансово отчитане, на чиято основа са изготвени финансовите отчети, с изключение на корекциите в стойността и дивидентите, получени от свързани предприятия;\n8. размера на печалбата или загубата преди облагане с подоходен/корпоративен данък;\n9. размера на начисления подоходен/корпоративен данък върху облагаемата печалба или загуба за съответния отчетен период, с изключение на отсрочените данъци или провизиите за неопределени данъчни задължения; \n10. сумата на действително платения подоходен/корпоративен данък за съответния отчетен период; платените данъци включват и удържаните при източника данъци, платени от други лица за сметка на доходите на предприятията и клоновете в рамките на групата; когато има съществени отклонения между сумите на начисления и платения подоходен/корпоративен данък на ниво група, се представя обяснение за причините и, когато е целесъобразно, се вземат предвид съответните суми за предходни отчетни периоди;\n11. размера на неразпределената печалба към края на съответния отчетен период; неразпределената печалба е натрупаната печалба от минали години и текущата печалба, за разпределението на която все още не е взето решение; по отношение на клоновете неразпределената печалба е тази на предприятието, което е открило клона;\n12. изявление, че крайното предприятие майка или самостоятелното предприятие не е предоставило необходимата информация по чл. 62б, ал. 5 и 7.\n(3) Предприятията могат да изберат да изготвят декларацията с информация, посочена в ал. 2, в съответствие с изискванията за съдържание на отчета по държави съгласно чл. 143ф от Данъчно-осигурителния процесуален кодекс.\n(4) Декларацията с информацията за подоходния/корпоративния данък се изготвя и публикува в машинночетим електронен формат по образец, определен от Европейската комисия с акт за изпълнение, приет на основание член 48в, параграф 4 от Директива (ЕС) 2021/2101 на Европейския парламент и на Съвета от 24 ноември 2021 г. за изменение на Директива 2013/34/ЕС по отношение на оповестяването на информация за данъка върху доходите от страна на някои предприятия и клонове (OB, L 429/1 от 1 декември 2021 г.).\n(5) Информацията по ал. 2 и 3 се представя поотделно за:\n1. всяка държава членка; когато държавата членка включва няколко данъчни юрисдикции, информацията се обобщава на ниво държава членка;\n2. всяка данъчна юрисдикция, която на 1 март на отчетния период, за който се изготвя декларацията, е включена в приложение I към заключенията на Съвета относно преработения Списък на Европейския съюз на юрисдикциите, неоказващи съдействие за данъчни цели;\n3. всяка данъчна юрисдикция, която на 1 март на отчетния период, за който се изготвя декларацията, и на 1 март на предходния отчетен период, е била посочена в приложение II към заключенията на Съвета относно преработения Списък на Европейския съюз на юрисдикциите, неоказващи съдействие за данъчни цели;\n4. всички останали данъчни юрисдикции – за тях информацията се представя на обобщена основа.\n(6) Информацията по ал. 2 и 3 се посочва за всяка данъчна юрисдикция, за която предприятие от група или самостоятелното предприятие е местно лице или осъществява дейност и е данъчно задължено лице за подоходен/корпоративен данък в тази юрисдикция. \n(7) В случай че доходите от дейността на няколко свързани предприятия подлежат на облагане с подоходен/корпоративен данък в една данъчна юрисдикция, информацията по ал. 2 и 3 се представя обобщено за тази юрисдикция.\n(8) Част от изискуемата по ал. 2 и 3 информация, която би нанесла вреда на търговската позиция на предприятието, може временно да не се включва в декларацията за подоходния/корпоративния данък. В декларацията предприятието посочва коя информация е пропусната и представя аргументирано обяснение за причините, по които тази информация не е декларирана. Пропусната информация се оповестява в декларацията за подоходния/корпоративния данък в срок, който не надвишава 5 години от датата на пропускането, като задължително се посочва отчетният период, за който е пропусната тази информация.\n(9) Информация, свързана с данъчните юрисдикции, включени в приложения I и II към заключенията на Съвета относно преработения Списък на Европейския съюз на юрисдикциите, неоказващи съдействие за данъчни цели, не може да бъде пропускана.\n(10) Декларацията с информация за подоходния/корпоративния данък се изготвя и публикува в същата валута, в която са представени консолидираните финансови отчети на крайното предприятие майка или годишните финансови отчети на самостоятелното предприятие.\n(11) В случаите, когато дъщерното предприятие изготвя декларация с информация за подоходния/корпоративния данък по чл. 62б, ал. 5, то използва същата валута, в която публикува годишните си финансови отчети.\n(12) В декларацията с информация за подоходния/корпоративния данък се посочва дали е изготвена в съответствие с изискванията на ал. 2 или 3.\nЧл. 62г. (1) Декларацията с информация за подоходния/корпоративния данък се публикува в срок до 12 месеца след края на отчетния период, за който се отнася, на български език, чрез представяне за обявяване в търговския регистър и регистъра на юридическите лица с нестопанска цел.\n(2) Декларацията по ал. 1 се публикува и на интернет страницата на задълженото предприятие на поне един от официалните езици на Европейския съюз за срок най-малко от 5 последователни години.\n(3) Алинея 2 не се прилага, когато декларацията е публикувана и безплатно достъпна в централен, търговски или дружествен регистър, създаден и администриран от друга държава членка, и предприятията по чл. 62б посочат на интернет страницата си информация относно освобождаването от публикуване на декларацията и препратка към интернет страницата на съответния регистър.“\n§ 4. \nВ чл. 68, ал. 1 думите „500 до 5000 лв.“ се заменят с „5000 до 15 000 лв.“, а думите „2000 до 10 000 лв.“ се заменят с „10 000 до 20 000 лв.“.\n§ 5. \nВ чл. 73, ал. 1 след думите „раздели V и VI“ се добавя „и декларация с информация за подоходния/корпоративния данък по раздел VII“.\n§ 6. \nВ допълнителните разпоредби се правят следните допълнения:\n1. В § 1 се създават т. 31 – 34:\n„31. „Крайно предприятие майка“ за целите на глава седма, раздел VII е предприятие майка, което съставя консолидиран финансов отчет на най-голямото обединение от предприятия.\n32. „Самостоятелно предприятие“ за целите на глава седма, раздел VII е предприятие, което не е част от група предприятия по смисъла на т. 2.\n33. „Данъчна юрисдикция“ за целите на глава седма, раздел VII е държавна или недържавна юрисдикция, която се ползва с данъчна независимост по отношение на подоходния/корпоративния данък.\n34. „Приложение I и приложение II към заключенията на Съвета относно преработения Списък на Европейския съюз на юрисдикциите, неоказващи съдействие за данъчни цели“ по смисъла на глава седма, раздел VII включват и последващите им версии, които се одобряват два пъти годишно и се публикуват в серия C на „Официален вестник“ на Европейския съюз. Приложение I към тези заключения на Съвета съдържа Списъка на Европейския съюз на юрисдикциите, неоказващи съдействие за данъчни цели, а приложение II – актуалното състояние на сътрудничеството с Европейския съюз по отношение на ангажиментите, поети от оказващите съдействие юрисдикции за прилагане на принципите на доброто управление в областта на данъчното облагане.“\n2. В § 2 се създава т. 3: \n„3. Директива (ЕС) 2021/2101 на Европейския парламент и на Съвета от 24 ноември 2021 г. за изменение на Директива 2013/34/ЕС по отношение на оповестяването на информация за данъка върху доходите от страна на някои предприятия и клонове (ОВ, L 429/1 от 1 декември 2021 г.).“\nЗаключителни разпоредби\n§ 7. \nВ Закона за обществените поръчки (обн., ДВ, бр. 13 от 2016 г.; изм., бр. 34 от 2016 г., бр. 63, 85, 96 и 102 от 2017 г., бр. 7, 15, 17, 24, 30, 49, 77, 80, 86, 102 и 105 от 2018 г., бр. 17, 83 и 102 от 2019 г., бр. 23 и 107 от 2020 г., бр. 62 от 2022 г. и бр. 84, 86 и 88 от 2023 г.) в чл. 72, ал. 1 се правят следните изменения и допълнения:\n1. В текста преди т. 1 след думата „участник“ се добавя „свързано с цена или разходи“.\n2. В т. 1 и 2 думите „оценяване на“ се заменят с „допуснати до оценяване“.\n§ 8. \nВ Закона за търговския регистър и регистъра на юридическите лица с нестопанска цел (обн., ДВ, бр. 34 от 2006 г.; изм., бр. 80 и 105 от 2006 г., бр. 53, 59 и 104 от 2007 г., бр. 50 и 94 от 2008 г., бр. 44 от 2009 г., бр. 101 от 2010 г., бр. 34 и 105 от 2011 г., бр. 25, 38 и 99 от 2012 г., бр. 40 от 2014 г., бр. 22, 54 и 95 от 2015 г., бр. 13, 74 и 105 от 2016 г., бр. 85 от 2017 г., бр. 27 от 2018 г., бр. 17 и 38 от 2019 г., бр. 38 и 105 от 2020 г. и бр. 60, 80 и 84 от 2023 г.) в чл. 6, ал. 3 след думите „чл. 38, ал. 1, 3, 5 и ал. 9, т. 2, буква „а“ се добавя „и глава седма, раздел VII“.\n§ 9. \nЗаконът влиза в сила от 1 януари 2024 г. с изключение на:\n1. параграфи 2, 3, 5, § 6, т. 1 и § 8, които влизат в сила от 1 януари 2025 г.; \n2. параграф 7, който влиза в сила от 22 декември 2023 г. \nЗаконът е приет от 49-ото Народно събрание на 7 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8763"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/165236",
    "meta": [],
    "text": "УКАЗ № 215\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Международен договор (LOA) BU-B-UCP „Придобиване на бойни машини Страйкър“, приет от 49-ото Народно събрание на 1 декември 2023 г.\nИздаден в \nСофия на 5 декември 2023 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nАтанас Славов\nЗАКОН\nза ратифициране на Международен договор (LOA) BU-B-UCP „Придобиване на бойни машини Страйкър“\nЧл. 1.\n Ратифицира Международен договор (LOA) BU-B-UCP „Придобиване на бойни машини Страйкър“, подписан на 26 септември 2023 г. в Съединените американски щати и на 17 ноември 2023 г. в София. \nЧл. 2.\n Договорът по чл. 1 да не се обнародва в „Държавен вестник“.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 49-ото Народно събрание на 1 декември 2023 г. и е подпечатан с официалния печат на Народното събрание.\nПредседател на Народното събрание: \nРосен Желязков\n8625"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163970",
    "meta": [],
    "text": "УКАЗ № 47\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за енергетиката, приет от 47-ото Народно събрание на 27 януари 2022 г.\nИздаден в \nСофия на 28 януари 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за енергетиката \n(обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г., бр. 35, 41, 42, 82 и 103 от 2009 г., бр. 54 и 97 от 2010 г., бр. 35 и 47 от 2011 г., бр. 38, 54 и 82 от 2012 г., бр. 15, 20, 23, 59 и 66 от 2013 г., бр. 98 от 2014 г., бр. 14, 17, 35, 48 и 56 от 2015 г., бр. 42, 47 и 105 от 2016 г., бр. 51, 58, 102 и 103 от 2017 г., бр. 7, 38, 57, 64, 77, 83, 91 и 103 от 2018 г., бр. 17, 41 и 79 от 2019 г., бр. 25, 38 и 57 от 2020 г. и бр. 9 и 21 от 2021 г.)\n§ 1. \nВ чл. 11, ал. 1 цифрата „9“ се заменя с „5“.\n§ 2. \nВ чл. 12, ал. 1, т. 2 се правят следните изменения:\n1. В буква „а“ думата „четирима“ се заменя с „двама“.\n2. Букви „в“ и „г“ се отменят. \n§ 3. \nВ чл. 12б, ал. 1, т. 3 цифрата „6“ се заменя с „три“. \n§ 4. \nВ чл. 13 се правят следните изменения и допълнения:\n1. В ал. 2, т. 1 и 2 след думата „председателя“ се добавя съюзът „и“, а думите „както и членовете, които са юрист и икономист“ се заличават. \n2. В ал. 3, т. 1 думата „двама“ се заменя с „един“.\n§ 5. \nВ § 1 от допълнителните разпоредби т. 59 и 59а се изменят така:\n„59. „Стаж в областта на енергетиката“ е служебен и/или трудов стаж, придобит на ръководна или експертна длъжност:\nа) в държавни или общински органи, или органи на Европейския съюз за управление в областта на енергетиката;\nб) в търговски дружества с предмет на дейност, подлежащ на лицензиране по този закон или съответното законодателство на държава – членка на Европейския съюз;\nв) в търговски дружества с предмет на дейност в областта на финансите, счетоводството, търговията с финансови инструменти или банковото дело, свързани с енергийния сектор;\nг) в търговски дружества с предмет на дейност, подлежаща на концесиониране по Закона за подземните богатства или съответното законодателство на държава – членка на Европейския съюз, свързани с енергийния сектор;\nд) при осъществяване на научна или преподавателска дейност, свързана с управлението на дейностите в енергетиката. \n59а. „Стаж в областта на водоснабдяването и канализацията“ е служебен или трудов стаж, придобит:\nа) на ръководна или експертна длъжност в държавни или общински органи, или органи на Европейския съюз за управление на дейностите по водоснабдяване и канализация;\nб) в търговски дружества с предмет на дейност, подлежащ на регулиране по Закона за регулиране на водоснабдителните и канализационните услуги или съответното законодателство на държава – членка на Европейския съюз;\nв) при осъществяване на научна или преподавателска дейност, свързана с управлението на дейностите по водоснабдяване и канализация.“\nЗаключителни разпоредби\n§ 6. \nС влизането в сила на този закон се прекратяват мандатите на членовете на комисията с юридически стаж и стаж в областта на икономиката. \n§ 7. \nВ деня на влизането в сила на този закон чрез жребий се прекратява мандата на двама от членовете на Комисията за енергийно и водно регулиране със стаж в областта на енергетиката. Жребият се провежда в Народното събрание измежду членовете на комисията със стаж в областта на енергетиката, чийто мандат не е изтекъл, по правила, приети от Комисията по енергетика.\n§ 8. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 27 януари 2022 г. и е подпечатан с официалния печат на Народното събрание.\n Председател на Народното събрание: \nНикола Минчев\n496"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163957",
    "meta": [],
    "text": "УКАЗ № 45\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за прилагане на разпоредби на Закона за държавния бюджет на Република България за 2021 г., Закона за бюджета на държавното обществено осигуряване за 2021 г. и Закона за бюджета на Националната здравноосигурителна каса за 2021 г., приет от 47-ото Народно събрание на 21 януари 2022 г.\nИздаден в София на \n25 януари\n 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза прилагане на разпоредби на Закона за държавния бюджет на Република България за 2021 г., Закона за бюджета на държавното обществено осигуряване за 2021 г. и Закона за бюджета на Националната здравноосигурителна \nкаса за 2021 г.\nЧл. 1. \nДо 31 март 2022 г.:\n1. се прилагат размерите, базата и средномесечният доход, определени в чл. 59 – 63 и чл. 65 – 67 от Закона за държавния бюджет на Република България за 2021 г., както и разпоредбите на чл. 79 и 99 от същия закон;\n2. на разделени или създадени бюджетни организации, чиито бюджети са част от държавния бюджет и ръководителите им са определени за първостепенни разпоредители с бюджет, Министерският съвет определя ежемесечни лимити за плащания, като съответният първостепенен разпоредител с бюджет води самостоятелна отчетност;\n3. максималните размери на ангажиментите за разходи, които могат да бъдат поети, и максималните размери на новите задължения за разходи, които могат да бъдат натрупани по бюджетите на първостепенните разпоредители с бюджет по държавния бюджет, са в размер до 25 на сто от годишните размери за съответния показател, утвърдени със Закона за държавния бюджет на Република България за 2021 г. и са в рамките на съответния годишен показател по бюджета на първостепенния разпоредител с бюджет по държавния бюджет за 2022 г.;\n4. Министерският съвет може да увеличава максималните размери на ангажиментите за разходи, които могат да бъдат поети, и максималните размери на новите задължения за разходи, които могат да бъдат натрупани по бюджетите на първостепенните разпоредители с бюджет по държавния бюджет, над размерите по т. 3 до размера на средствата, за които са ползвани сметки за чужди средства в изпълнение на актове на Министерския съвет от предходни години, както и до размера на разходите, свързани с мерки за преодоляване на последиците от COVID-19, с компенсация на високите цени на електрическата енергия и природния газ и в изпълнение на приети от Народното събрание инвестиционни проекти;\n5. в рамките на ежемесечните лимити на плащания на Министерството на здравеопазването се осигуряват допълнителните възнаграждения по чл. 15а от Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците.\nЧл. 2. \nДо 31 март 2022 г. се прилагат размерите, определени в чл. 9, чл. 10, т. 2, чл. 11, чл. 12, т. 2, чл. 13 и 14 от Закона за бюджета на държавното обществено осигуряване за 2021 г., както и разпоредбите на чл. 15, ал. 1 и 2, § 5 и § 7, ал. 1, ал. 2, т. 2 и ал. 3 от преходните и заключителните разпоредби на същия закон.\nЧл. 3. \nДо 31 март 2022 г. се прилага размерът, определен в чл. 2 от Закона за бюджета на Националната здравноосигурителна каса за 2021 г., както и разпоредбите на чл. 3 – 5, § 2, 7, 12 и 14 от преходните и заключителните разпоредби на същия закон.\nПреходни и заключителни разпоредби\n§ 1. \n(1) За месеците януари, февруари и март 2022 г. към пенсиите се изплаща сума, представляваща разликата между:\n1. сумата от месечния размер на пенсията или месечния сбор от пенсиите, преизчислени на основание § 7е от преходните и заключителните разпоредби на Кодекса за социално осигуряване, заедно с добавките и компенсациите, включително и с допълнителната сума от 60 лв., изплащана на основание Постановление № 479 от 30 декември 2021 г. за одобряване на допълнителен трансфер по бюджета на държавното обществено осигуряване за 2021 г. (ДВ, бр. 1 от 2022 г.) и сумата от месечния размер на пенсията или месечния сбор от пенсиите за месец декември 2021 г. преди преизчисляването, заедно с добавките и компенсациите, включително и с допълнителната сума от 120 лв., изплащана на основание § 6, ал. 2 от преходните и заключителните разпоредби на Закона за бюджета на държавното обществено осигуряване за 2021 г.;\n2. сумата от месечния размер на пенсията или месечния сбор от пенсиите, определени от 25 декември 2021 г. в съответствие с Постановление № 451 от 22 декември 2021 г. за определяне на нов размер на социалната пенсия за старост (ДВ, бр. 110 от 2021 г.) заедно с добавките и компенсациите, включително и с допълнителната сума от 60 лв., изплащана на основание Постановление № 479 от 30 декември 2021 г. за одобряване на допълнителен трансфер по бюджета на държавното обществено осигуряване за 2021 г. и сумата от месечния размер на пенсията или месечния сбор от пенсиите за месец декември 2021 г., определени до 25 декември 2021 г., заедно с добавките и компенсациите, включително и с допълнителната сума от 120 лв., изплащана на основание § 6, ал. 2 от преходните и заключителните разпоредби на Закона за бюджета на държавното обществено осигуряване за 2021 г.\n(2) При изчисляване на разликата по ал. 1 не се изключват дължимите от пенсионера удръжки по наложени върху пенсиите запори по реда на Гражданския процесуален кодекс и Данъчно-осигурителния процесуален кодекс и удръжки за възстановяване на неоснователно получени суми за осигурителни плащания, както и средствата за добавката за чужда помощ по чл. 103 от Кодекса за социално осигуряване, които Националният осигурителен институт превежда на Агенцията за социално подпомагане на основание чл. 13, ал. 3 от Закона за личната помощ.\n(3) Разликата по ал. 1 се изплаща, когато се дължи на извършеното на основание § 7е от преходните и заключителните разпоредби на Кодекса за социално осигуряване преизчисляване на пенсиите или на определените размери на пенсиите в съответствие с Постановление № 451 от 22 декември 2021 г. за определяне на нов размер на социалната пенсия за старост.\n(4) Разликата в определения съгласно ал. 1 размер се изплаща от Националния осигурителен институт в един и същ размер за всеки от месеците в периода от месец януари до месец март 2022 г. включително. \n§ 2. \nОбезпечителни мерки не се налагат и действия по принудително изпълнение не се извършват върху парични средства, изплатени на пенсионери като компенсации въз основа на закона за бюджета на държавното обществено осигуряване и акт на Министерския съвет във връзка с преодоляване на настъпилите последици от COVID-19. Не подлежат на изпълнение запорни съобщения върху вземанията на пенсионерите по изречение първо, включително постъпили по банковите им или други платежни сметки.\n§ 3. \n(1) До приемането на Националния план за действие по заетостта през 2022 г., но не по-късно от 31 март 2022 г., може да се сключват договори по програма „Старт на кариерата“ и проект „Красива България“, включени в Националния план за действие по заетостта през 2021 г., и по чл. 43а, 46а, 47, 49, 60а и 63 от Закона за насърчаване на заетостта.\n(2) До 31 март 2022 г. договорите по ал. 1 се финансират в размерите, определени с Националния план за действие по заетостта през 2021 г.\n§ 4. \nДо 31 март 2022 г. се прилагат приетите по реда на чл. 45 от Закона за здравното осигуряване механизми и отстъпки за 2021 г.\n§ 5. \nДо 31 март 2022 г. при обявено извънредно положение поради епидемично разпространение на заразни болести по чл. 61, ал. 1 или 3 от Закона за здравето или при обявена извънредна епидемична обстановка поради епидемично разпространение на заразна болест по чл. 61, ал. 1 от Закона за здравето, механизмът по чл. 45, ал. 31 от Закона за здравното осигуряване не се прилага за лекарствените продукти, получени от човешка плазма или от човешка кръв – имуноглобулини, включени в Позитивния лекарствен списък по чл. 262, ал. 6, т. 1 и 2 от Закона за лекарствените продукти в хуманната медицина, заплащани от Националната здравноосигурителна каса:\n1. напълно или частично за домашно лечение на територията на страната;\n2. в болничната медицинска помощ извън стойността на оказваните медицински услуги.\n§ 6. \nВ Закона за радиото и телевизията (обн., ДВ, бр. 138 от 1998 г.; Решение № 10 на Конституционния съд от 1999 г. – бр. 60 от 1998 г.; изм., бр. 81 от 1999 г., бр. 79 от 2000 г., бр. 96 и 112 от 2001 г., бр. 77 и 120 от 2002 г., бр. 99 и 114 от 2003 г., бр. 99 и 115 от 2004 г., бр. 88, 93 и 105 от 2005 г., бр. 21, 34, 70, 80, 105 и 108 от 2006 г., бр. 10, 41, 53 и 113 от 2007 г., бр. 110 от 2008 г., бр. 14, 37, 42 и 99 от 2009 г., бр. 12, 47, 97, 99 и 101 от 2010 г., бр. 28, 99 и 105 от 2011 г., бр. 38 и 102 от 2012 г., бр. 15, 17 и 27 от 2013 г.; Решение № 8 на Конституционния съд от 2013 г. – бр. 91 от 2013 г.; изм., бр. 109 от 2013 г., бр. 19 и 107 от 2014 г., бр. 96 от 2015 г., бр. 46, 61, 98 и 103 от 2016 г., бр. 8, 63, 75, 92 и 99 от 2017 г., бр. 7, 27, 44, 77, 103 и 106 от 2018 г., бр. 100 от 2019 г., бр. 68, 104 и 109 от 2020 г. и бр. 20 от 2021 г.) в § 2 от преходните и заключителните разпоредби се правят следните изменения:\n1. В ал. 1 думите „2021 г.“ се заменят с „31 декември 2022 г.“.\n2. В ал. 2 думите „2021 г.“ се заменят с „2022 г.“.\n3. В ал. 4 думите „2022 г.“ се заменят с „2023 г.“.\n§ 7. \nВ Закона за социалните услуги (обн., ДВ, бр. 24 от 2019 г.; изм., бр. 101 от 2019 г.; Решение № 9 на Конституционния съд на Република България от 2020 г. – бр. 65 от 2020 г.; изм., бр. 71 и 110 от 2020 г. и бр. 14 от 2021 г.) в преходните и заключителните разпоредби се правят следните изменения:\n1. В § 36, ал. 1 думите „31 декември 2021 г.“ се заменят с „31 декември 2022 г.“.\n2. В § 45, т. 1 думите „2021 г.“ се заменят с „2022 г.“.\n§ 8. \n(1) До 31 март 2022 г. не се заплаща такса за ползване на финансирана от държавния бюджет асистентска подкрепа по чл. 15, т. 10 от Закона за социалните услуги.\n(2) Такса за ползване на услуга по ал. 1, заплатена в периода от 1 януари 2022 г. до обнародването на този закон в „Държавен вестник“, се възстановява служебно.\n§ 9. \nВ Закона за хората с увреждания (обн., ДВ, бр. 105 от 2018 г.; изм., бр. 24 и 101 от 2019 г., бр. 28, 67 и 105 от 2020 г.) се правят следните изменения:\n1. В § 28, т. 3 от преходните и заключителните разпоредби думата „януари“ се заменя с „юли“.\n2. В преходните и заключителните разпоредби на Закона за изменение и допълнение на Закона за хората с увреждания (ДВ, бр. 105 от 2020 г.):\nа) в § 21 думите „декември 2021 г.“ се заменят с „март 2022 г.“;\nб) в § 22 навсякъде думите „декември 2021 г.“ се заменят с „март 2022 г.“;\nв) в § 23 думите „декември 2021 г.“ се заменят с „март 2022 г.“;\nг) в § 24 думите „декември 2021 г.“ се заменят с „март 2022 г.“;\nд) в § 26 думите „януари 2022 г.“ се заменят с „април 2022 г.“.\n§ 10.\n В Закона за изменение и допълнение на Закона за особените залози (обн., ДВ, бр. 105 от 2016 г.; изм., бр. 65 от 2018 г. и бр. 102 от 2019 г.) в преходните и заключителните разпоредби се правят следните изменения и допълнения:\n1. В § 50 навсякъде думите „2022 г.“ се заменят с „2023 г.“.\n2. В § 52:\nа) в ал. 1 думите „В тримесечен срок от влизането в сила на този закон“ се заменят с „До 1 януари 2023 г.“, а думата „него“ се заменя с „този закон“;\nб) в ал. 2 думите „В тримесечен срок от влизането в сила на този закон“ се заменят с „До 1 януари 2023 г.“;\nв) в ал. 4 думите „До влизането в сила на промените по ал. 1“ се заменят с „До 1 януари 2023 г.“, а думите „от Централния регистър на особените залози към министъра на правосъдието“ се заличават;\nг) алинея 5 се отменя.\n3. В § 54 преди числото „18“ се добавя „16“ и се поставя запетая, а думите „2022 г.“ се заменят с „2023 г.“.\n§ 11.\n В Закона за личната помощ (обн., ДВ, бр. 105 от 2018 г.; изм. бр. 103 от 2020 г.) в § 5 от преходните и заключителните разпоредби думата „януари“ се заменя с „юли“.\n§ 12.\n В Закона за енергетиката (обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г., бр. 35, 41, 42, 82 и 103 от 2009 г., бр. 54 и 97 от 2010 г., бр. 35 и 47 от 2011 г., бр. 38, 54 и 82 от 2012 г., бр. 15, 20, 23, 59 и 66 от 2013 г., бр. 98 от 2014 г., бр. 14, 17, 35, 48 и 56 от 2015 г., бр. 42, 47 и 105 от 2016 г., бр. 51, 58, 102 и 103 от 2017 г., бр. 7, 38, 57, 64, 77, 83, 91 и 103 от 2018 г., бр. 17, 41 и 79 от 2019 г., бр. 25, 28, 38 и 57 от 2020 г. и бр. 9 и 21 от 2021 г.) се правят следните изменения и допълнения:\n1. В чл. 21, ал. 1 се създава т. 8г:\n„8г. по искане на министъра на енергетиката определя за срок до края на съответния ценови период размер от приходите по чл. 36д, ал. 1, т. 1 – 7 на Фонд „Сигурност на електроенергийната система“, с който да се покриват разходи по чл. 36б, ал. 1, т. 4 при наличие на средства, надвишаващи разходите на фонда за съответния ценови период; в този случай чл. 13, ал. 5 и чл. 14 не се прилагат;“.\n2. В чл. 36б:\nа) в ал. 1 се създава т. 4:\n„4. за компенсации за електрическа енергия и/или природен газ по приети от Министерския съвет програми за предоставяне на компенсации, свързани с цените на електрическата енергия и/или природния газ; бюджетът на съответната програма се формира от приходите на фонда по чл. 36д, ал. 1, т. 8 и/или от определените средства по чл. 21, aл. 1, т. 8г.“;\nб) създава се нова ал. 3:\n„(3) Плащания на компенсации по ал. 1, т. 4 се извършват въз основа на договор, сключен с фонда съгласно приетата от Министерския съвет програма за предоставяне на компенсации.“;\nв) досегашната ал. 3 става ал. 4.\n3. В чл. 36д:\nа) в ал. 1 се създава т. 8:\n„8. целево предоставени средства от държавния бюджет чрез бюджета на Министерството на енергетиката за изпълнение на приети от Министерския съвет програми за предоставяне на компенсации, свързани с цените на електрическата енергия и/или природния газ.“;\nб) създава се ал. 4:\n„(4) Средствата по ал. 1, т. 8 не се вземат предвид от комисията при утвърждаване на цената или компонентата от цена по чл. 30, ал. 1, т. 17.“ \n4. В чл. 36з:\nа) в ал. 1 думите „и средствата по чл. 36д, ал. 1, т. 7“ се заменят със „средствата по чл. 36д, ал. 1, т. 7 и подлежащите на възстановяване компенсации, изплатени от фонда по чл. 36б, ал. 1, т. 4“;\nб) в ал. 3, изречение второ след думите „чл. 36е, ал. 1“ се добавя „и подлежащите на възстановяване компенсации, изплатени от фонда по чл. 36б, ал. 1, т. 4“.\n§ 13.\n Фонд „Сигурност на електроенергийната система“ изпълнява мерките в приетите от Министерския съвет програми за предоставяне на компенсации, свързани с цените на електрическата енергия и/или природния газ, след произнасяне на Европейската комисия, когато за програмите е налице задължение за уведомяване на Европейската комисия за държавни помощи.\n§ 14.\n Законът влиза в сила от 1 януари 2022 г.\nЗаконът е приет от 47-ото Народно събрание на 21 януари 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n385"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163877",
    "meta": [],
    "text": "УКАЗ № 42\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за ратифициране на Конвенцията, приета от Съвета в съответствие с чл. 34 от Договора за Европейския съюз, за взаимопомощ по наказателноправни въпроси между държавите – членки на Европейския съюз, и на Протокола, съставен от Съвета в съответствие с чл. 34 от Договора за Европейския съюз към Конвенцията за взаимопомощ по наказателноправни въпроси между държавите – членки на Европейския съюз (ДВ, бр. 58 от 2007 г.), приет от 47-ото Народно събрание на 19 януари 2022 г.\nИздаден в София на \n25 януари\n 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nз\nа допълнение на Закона за ратифициране на Конвенцията, приета от Съвета в съответствие с чл. 34 от Договора за Европейския съюз, за взаимопомощ по наказателноправни въпроси между държавите – членки на Европейския съюз, и на Протокола, съставен от Съвета в съответствие с чл. 34 от Договора за Европейския съюз към Конвенцията за взаимопомощ по наказателноправни въпроси между държавите – членки на Европейския съюз \n(ДВ, бр. 58 от 2007 г.)\nПараграф единствен. \nВ чл. 1 се правят следните допълнения: \n1. В т. 2 след думите „Република България декларира, че“ се добавя „декларацията, направена до Съвета на Европа по отношение на Европейската конвенция за взаимопомощ по наказателноправни въпроси от 1959 г. и протоколите към нея, се прилага също и за настоящата конвенция, както и че“.\n2. В т. 3 накрая се създават изречения четвърто, пето, шесто и седмо: \n„Този ред не се прилага за молби или съобщения, отправени или адресирани до Европейската прокуратура. Молбите, адресирани до Европейската прокуратура като орган, към който е отправено искането, следва да се предават на Централната служба на Европейската прокуратура. В спешни случаи те могат да бъдат предадени директно на европейския делегиран прокурор в Република България. В такива случаи копие трябва да бъде изпратено до Централната служба на Европейската прокуратура.“\n3. В т. 4 накрая се създава изречение второ: \n„Европейската прокуратура при упражняването на правомощията си, предвидени в чл. 22, 23 и 25 от Регламент (ЕС) 2017/1939 на Съвета от 12 октомври 2017 г. за установяване на засилено сътрудничество за създаване на Европейска прокуратура (ОВ, L 283/1 от 31 октомври 2017 г.), е компетентна да отправя молби в съответствие с чл. 18 от Конвенцията и да действа като компетентен орган в съответствие с чл. 19, параграф 2 и чл. 20, параграфи 1 – 5 от Конвенцията.“\nЗаконът е приет от 47-ото Народно събрание на 19 януари 2022 г. и е подпечатан с официалния печат на Народното събрание.\nЗа председател на Народното събрание: \nКристиан Вигенин\n348"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163879",
    "meta": [],
    "text": "УКАЗ № 44\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за ратифициране на Европейската конвенция за взаимопомощ по наказателноправни въпроси и Допълнителния протокол към нея, Конвенцията за трансфер на осъдени лица и Европейската конвенция за екстрадиция с двата допълнителни протокола към нея (обн., ДВ, бр. 39 от 1994 г.; изм., бр. 11 от 2002 г., бр. 103 от 2003 г. и бр. 90 от 2006 г.), приет от 47-ото Народно събрание на 19 януари 2022 г.\nИздаден в София на 25 януари 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за ратифициране на Европейската конвенция за взаимопомощ по наказателноправни въпроси и Допълнителния протокол към нея, Конвенцията за трансфер на осъдени лица и Европейската конвенция за екстрадиция с двата допълнителни протокола към нея\n (обн., ДВ, бр. 39 от 1994 г.; \nизм., бр. 11 от 2002 г., бр. 103 от 2003 г. и бр. 90 от 2006 г.)\n§ 1. \nВ член единствен, ал. 1 се правят следните изменения и допълнения:\n1. Създава се нова буква „г“:\n„г) декларация по чл. 11, изменен с чл. 3 от Втория допълнителен протокол към Конвенцията (обн., ДВ, бр. 94 от 2004 г., в сила от 1 септември 2004 г.): „В съответствие с чл. 11 от Конвенцията, изменен с чл. 3 от Втория допълнителен протокол към нея, Република България заявява, че исканията по този член и в съответствие с членове 13 и 14 от Втория допълнителен протокол към Конвенцията, подадени от европейски делегиран прокурор в държава – членка на Европейския съюз, се предават на органите, определени от Република България в направената декларация по чл. 15, ал. 8, буква „b“ от Конвенцията, така както е формулирана в чл. 4 от Втория допълнителен протокол към нея.“\n2. Досегашна буква „г“ става буква „д“.\n3. Създава се нова буква „е“:\n„е) декларация по чл. 15, изменен с чл. 4 от Втория допълнителен протокол към Конвенцията (обн., ДВ, бр. 94 от 2004 г., в сила от 1 септември 2004 г.): „В съответствие с чл. 15 от Конвенцията, изменен с чл. 4 от Втория допълнителен протокол към нея, Република България заявява, че исканията за взаимопомощ към Европейската прокуратура, както и информацията, предоставена от договаряща страна в съответствие с чл. 21 от Конвенцията, се адресират директно до Европейската прокуратура. Исканията за взаимопомощ се изпращат или до централната служба на Европейската прокуратура, или до европейския делегиран прокурор на посочената държава членка. Когато е целесъобразно, Европейската прокуратура препраща това искане до компетентните национални органи, ако тя не е компетентна или не упражнява своята компетентност по конкретен случай.“\n4. Досегашните букви „д“ и „е“ стават съответно букви „ж“ и „з“.\n5. Досегашна буква „ж“ става буква „и“ и в нея накрая се добавя: „Република България, в съответствие с чл. 24 от Конвенцията, изменен с чл. 6 от Втория допълнителен протокол към нея, в качеството си на държава – членка на Европейския съюз, участваща в засиленото сътрудничество за създаване на Европейска прокуратура, също така заявява, че Европейската прокуратура при упражняването на правомощията си, предвидени в чл. 22, 23 и 25 от Регламент (ЕС) 2017/1939 на Съвета от 12 октомври 2017 година за установяване на засилено сътрудничество за създаване на Европейска прокуратура, се счита за съдебен орган за целите на отправянето на искания за взаимопомощ съгласно Конвенцията и протоколите към нея, както и за целите на предоставяне по искане на друга договаряща страна в съответствие с Конвенцията и протоколите към нея на информация или доказателства, които Европейската прокуратура вече е придобила или може да придобие след започването на разследване в област от нейната компетентност. Европейската прокуратура се счита също така за съдебен орган за целите на получаването на информация в съответствие с чл. 21 от Конвенцията във връзка с престъпления от нейната компетентност, както е предвидено в чл. 22, 23 и 25 от Регламент (ЕС) № 2017/1939 на Съвета.\nРепублика България се възползва от възможността да тълкува правните последици от тази декларация, както следва:\nКогато в Конвенцията или в протоколите към нея се съдържа позоваване на молещата страна или замолената страна, това позоваване, в случай на искания, отправени от Европейската прокуратура или адресирани до нея, се тълкува като позоваване на държавата – членка на Европейския съюз, на компетентния европейски делегиран прокурор, чиито правомощия и функции са посочени в чл. 13 от Регламент (ЕС) 2017/1939 на Съвета.\nКогато в Конвенцията или протоколите към нея се съдържа позоваване на правото на молещата или замолената страна, това позоваване, в случай на искания, отправени от Европейската прокуратура или адресирани до нея, се тълкува като позоваване на правото на Съюза, по-специално Регламент (ЕС) 2017/1939 на Съвета, както и на националното право на държавата – членка на Европейския съюз, на компетентния европейски делегиран прокурор, доколкото е приложимо в съответствие с чл. 5, ал. 3 от посочения регламент.\nВсички декларации и резерви, направени от Република България по Конвенцията и протоколите към нея, се считат за приложими в случай на искания, отправени от друга страна до Европейската прокуратура, когато европейски делегиран прокурор, който се намира в Република България, е компетентен в съответствие с чл. 13, ал. 1 от Регламент (ЕС) № 2017/1939 на Съвета.\nВ качеството си на молещ съдебен орган, действащ в съответствие с чл. 24 от Конвенцията, изменен с чл. 6 от Втория допълнителен протокол към нея, Европейската прокуратура спазва всички условия или ограничения за използването на получената информация и доказателства, които могат да бъдат наложени от замолената страна въз основа на Конвенцията и протоколите към нея.\nЗадълженията, наложени на молещата страна по силата на чл. 12 от Конвенцията, обвързват и съдебните органи на държавата – членка на Европейския съюз, на компетентния европейски делегиран прокурор. Същото се отнася и за задълженията на молещата страна по чл. 11 от Конвенцията, така както е изменен с чл. 3 от Втория допълнителен протокол към нея, и по чл. 13, 14 и 23 от Втория допълнителен протокол към Конвенцията по отношение на държавата – членка на Европейския съюз, на европейския делегиран прокурор, компетентен в съответствие с член 13, ал. 1 от Регламент (ЕС) 2017/1939 на Съвета.“\n6. Досегашна буква „з“ става буква „к“.\nЗаключителна разпоредба\n§ 2. \nВ Закона за ратифициране на Втория допълнителен протокол към Европейската конвенция за взаимопомощ по наказателноправни въпроси (ДВ, бр. 16 от 2004 г.) в член единствен се правят следните допълнения:\n1. В декларацията по чл. 15, ал. 6 от Европейската конвенция за взаимопомощ по наказателноправни въпроси, така както е формулирана в чл. 4 от Втория допълнителен протокол, накрая се поставя запетая и се добавя „като този ред не се прилага по отношение на Европейската прокуратура“.\n2. В декларацията по чл. 15, ал. 8, буква „b“ от Европейската конвенция за взаимопомощ по наказателноправни въпроси, така както е формулирана в чл. 4 от Втория допълнителен протокол, накрая се поставя запетая и се добавя „като този ред не се прилага по отношение на Европейската прокуратура“.\n3. Формулира се резерва по чл. 33, ал. 2 във връзка с чл. 20:\n„В съответствие с чл. 33, ал. 2 и във връзка с чл. 20 от Втория допълнителен протокол към Европейската конвенция за взаимопомощ по наказателноправни въпроси Република България заявява, че когато съвместен екип за разследване е предназначен да действа на територията на Република България, Европейската прокуратура може да действа в качеството на „компетентен орган“ в съответствие с чл. 20 от посочения протокол само при споразумение със съдебните власти на Република България и в съответствие с Регламент (ЕС) 2017/1939 на Съвета и приложимото национално право.“\nЗаконът е приет от 47-ото Народно събрание на 19 януари 2022 г. и е подпечатан с официалния печат на Народното събрание.\nЗа председател на Народното събрание: \nКристиан Вигенин\n347"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163891",
    "meta": [],
    "text": "УКАЗ № 43\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за изменение на Споразумението относно прехвърлянето и взаимното използване на вноски в Единния фонд за преструктуриране между Кралство Белгия, Република България, Чешката република, Кралство Дания, Федерална република Германия, Република Естония, Ирландия, Република Гърция, Кралство Испания, Френската република, Република Хърватия, Италианската република, Република Кипър, Република Латвия, Република Литва, Великото херцогство Люксембург, Унгария, Република Малта, Кралство Нидерландия, Република Австрия, Република Полша, Португалската република, Румъния, Република Словения, Словашката република и Република Финландия, приет от 47-ото Народно събрание на 19 януари 2022 г.\nИздаден в София на 25 януари 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението за изменение на Споразумението относно прехвърлянето и взаимното използване на вноски в Единния фонд за преструктуриране между Кралство Белгия, Република България, Чешката република, Кралство Дания, Федерална република Германия, Република Естония, Ирландия, Република Гърция, Кралство Испания, Френската република, Република Хърватия, Италианската република, Република Кипър, Република Латвия, Република Литва, Великото херцогство Люксембург, Унгария, Република Малта, Кралство Нидерландия, Република Австрия, Република Полша, Португалската република, Румъния, Република Словения, Словашката република и Република Финландия\nЧлен единствен.\n Ратифицира Споразумението за изменение на Споразумението относно прехвърлянето и взаимното използване на вноски в Единния фонд за преструктуриране между Кралство Белгия, Република България, Чешката република, Кралство Дания, Федерална република Германия, Република Естония, Ирландия, Република Гърция, Кралство Испания, Френската република, Република Хърватия, Италианската република, Република Кипър, Република Латвия, Република Литва, Великото херцогство Люксембург, Унгария, Република Малта, Кралство Нидерландия, Република Австрия, Република Полша, Португалската република, Румъния, Република Словения, Словашката република и Република Финландия, подписано в Брюксел на 27 януари 2021 г.\nЗаконът е приет от 47-ото Народно събрание на 19 януари 2022 г. и е подпечатан с официалния печат на Народното събрание.\nЗа председател на Народното събрание: \nКристиан Вигенин\n345"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163893",
    "meta": [],
    "text": "УКАЗ № 41\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Паралелното споразумение за защитен механизъм между Република България като кредитор и Единния съвет за преструктуриране като кредитополучател, приет от 47-ото Народно събрание на 19 януари 2022 г.\nИздаден в София на 25 януари 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Паралелното споразумение за защитен механизъм между Република България като кредитор и Единния съвет за преструктуриране като кредитополучател\nЧл. 1. \nРатифицира Паралелното споразумение за защитен механизъм между Република България като кредитор и Единния съвет за преструктуриране като кредитополучател, подписано от председателя на Единния съвет за преструктуриране на 11 ноември 2021 г. и от министъра на финансите на Република България на 25 ноември 2021 г.\nЧл. 2. \nРазпорежда Списъкът на лицата за контакт – приложение № 9 към паралелното споразумение по чл. 1, да не се обнародва в „Държавен вестник“.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 19 януари 2022 г. и е подпечатан с официалния печат на Народното събрание.\nЗа председател на Народното събрание: \nКристиан Вигенин\n349"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163998",
    "meta": [],
    "text": "УКАЗ № 65\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за корпоративното подоходно облагане, приет от 47-ото Народно събрание на 22 февруари 2022 г.\nИздаден в \nСофия на 24 февруари 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за корпоративното подоходно облагане \n(обн., ДВ, бр. 105 от 2006 г.; изм., бр. 52, 108 и 110 от 2007 г., бр. 69 и 106 от 2008 г., бр. 32, 35 и 95 от 2009 г., бр. 94 от 2010 г., бр. 19, 31, 35, 51, 77 и 99 от 2011 г., бр. 40 и 94 от 2012 г., бр. 15, 16, 23, 68, 91, 100 и 109 от 2013 г., бр. 1, 105 и 107 от 2014 г., бр. 12, 22, 35, 79 и 95 от 2015 г., бр. 32, 74, 75 и 97 от 2016 г., бр. 58, 85, 92, 97 и 103 от 2017 г., бр. 15, 91, 98, 102, 103 и 105 от 2018 г., бр. 24, 64, 96, 101 и 102 от 2019 г., бр. 18, 28, 38, 69, 104, 107 и 110 от 2020 г., бр. 14 и 21 от 2021 г. и бр. 8 и 14 от 2022 г.)\n§ 1. \nЧлен 216 се изменя така:\n„Данъчни ставки\nЧл. 216. (1) Данъчната ставка на данъка върху разходите по чл. 204, ал. 1, т. 1 и 2 е 10 на сто.\n(2) Данъчната ставка на данъка върху разходите по чл. 204, ал. 1, т. 4 е 3 на сто.“\nПреходни и заключителни разпоредби\n§ \n2\n.\n През 2022 г. ваучерите за храна по чл. 209, ал. 1 могат да се предоставят на всяко наето лице и в следващ месец от 2022 г., като не се облагат с данък върху разходите, когато общият размер на предоставените ваучери за храна през съответния месец е до законово установения необлагаем размер за всеки от месеците, за които се отнасят предоставените ваучери, за всяко наето лице.\n§ 3. \nВ Закона за данъците върху доходите на физическите лица (обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г., бр. 16, 49, 94 и 100 от 2010 г., бр. 19, 31, 35, 51 и 99 от 2011 г., бр. 40, 81 и 94 от 2012 г., бр. 23, 66, 100 и 109 от 2013 г., бр. 1, 53, 98, 105 и 107 от 2014 г., бр. 12, 22, 61, 79 и 95 от 2015 г., бр. 32, 74, 75, 97 и 98 от 2016 г., бр. 58, 63 и 97 от 2017 г., бр. 15, 98, 102 и 105 от 2018 г., бр. 24, 79, 96 и 101 от 2019 г., бр. 14, 18, 28, 38, 60 и 104 от 2020 г., бр. 14 от 2021 г. и бр. 14 от 2022 г.) се правят следните изменения и допълнения:\n1. В чл. 11 ал. 5 се отменя.\n2. В чл. 13, ал. 1 се създава нова т. 8:\n„8. доходите от лихви по влогове в установени в държава – членка на Европейския съюз, или в друга държава – страна по Споразумението за Европейското икономическо пространство:\nа) банки;\nб) клонове на банки;“.\n3. В чл. 22в ал. 7 се изменя така:\n„(7) Данъчното облекчение се ползва включително за годината, в която детето е родено, навършило e пълнолетие или е починало. Когато детето е починало, условията по ал. 2, т. 1 и 3 се прилагат към датата на смъртта.“\n4. В чл. 22г се създава нова ал. 5:\n„(5) Данъчното облекчение се ползва включително за годината, в която детето е починало, като условията по ал. 2, т. 1 и 3 се прилагат към датата на смъртта.“\n5. В чл. 35, т. 3 думите „с изключение на лихвите по чл. 38, ал. 13“ се заличават.\n6. В чл. 38 ал. 13 се отменя.\n7. В чл. 46 ал. 4 се отменя.\n8. В чл. 50, ал. 1, т. 3, буква „в“ числото „13“ и запетаята пред него се заличават. \n9. В чл. 65 ал. 9 се отменя.\n10. В чл. 73, ал. 1, т. 4 след цифрата „7“ се поставя запетая и се добавя „8“.\n11. В § 1 от допълнителните разпоредби т. 58 се изменя така:\n„58. „Влог“ за целите на чл. 13, ал. 1, т. 8 е влог по смисъла на § 1, т. 1 от допълнителните разпоредби на Закона за гарантиране на влоговете в банките.“ \n§ 4. \nПараграф 3, т. 3 и 4 относно чл. 22в, ал. 7 и чл. 22г, ал. 5 от Закона за данъците върху доходите на физическите лица се прилагат и при ползване на данъчни облекчения за 2021 г.\n§ \n5\n. \nВ Закона за местните данъци и такси(обн., ДВ, бр. 117 от 1997 г.; изм., бр. 71, 83, 105 и 153 от 1998 г., бр. 103 от 1999 г., бр. 34 и 102 от 2000 г., бр. 109 от 2001 г., бр. 28, 45, 56 и 119 от 2002 г., бр. 84 и 112 от 2003 г., бр. 6, 18, 36, 70 и 106 от 2004 г., бр. 87, 94, 100, 103 и 105 от 2005 г., бр. 30, 36 и 105 от 2006 г., бр. 55 и 110 от 2007 г., бр. 70 и 105 от 2008 г., бр. 12, 19, 41 и 95 от 2009 г., бр. 98 от 2010 г., бр. 19, 28, 31, 35 и 39 от 2011 г.; Решение № 5 на Конституционния съд от 2012 г. – бр. 30 от 2012 г.; изм., бр. 53, 54 и 102 от 2012 г., бр. 24, 30, 61 и 101 от 2013 г., бр. 105 от 2014 г., бр. 14, 35, 37, 79 и 95 от 2015 г., бр. 32, 43, 74, 80 и 97 от 2016 г., бр. 88, 92, 96, 97 и 99 от 2017 г., бр. 98 и 108 от 2018 г., бр. 1 и 24 от 2019 г.; Решение № 4 на Конституционния съд от 2019 г. – бр. 32 от 2019 г.; изм., бр. 38, 96 и 102 от 2019 г., бр. 18, 71, 104, 107 и 110 от 2020 г., бр. 14 и 16 от 2021 г. и бр. 8 от 2022 г.) се правят следните изменения:\n1. В чл. 6, ал. 1: \nа) в буква „в“ думите „детски ясли“ и „детски градини“ се заличават;\nб) буква „г“ се отменя.\n2. В глава трета в наименованието на раздел III думите „детски ясли, детски градини“ се заличават.\n3. Член 81 се отменя. \n§ \n6\n.\nВ Закона за предучилищното и училищното образование (обн., ДВ, бр. 79 от 2015 г.; изм., бр. 98 и 105 от 2016 г., бр. 58 и 99 от 2017 г., бр. 24, 92 и 108 от 2018 г., бр. 24, 42, 100 и 101 от 2019 г. и бр. 17 и 82 от 2020 г.) се правят следните изменения:\n1.\nВ чл. 283, ал. 1, т. 10 и ал. 9, 10 и 11 се отменят.\n2.\nВ чл. 298 ал. 2, 3 и 4 се отменят. \n§ 7. \nВ Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г. и бр. 8 от 2022 г.) в чл. 119, ал. 4 думите „отглеждане на децата в общинските детски ясли, както и за“ се заличават.\n§ 8. \nВ Закона за изменение и допълнение на Данъчно-осигурителния процесуален кодекс (обн., ДВ, бр. 105 от 2020 г.; изм., бр. 23 от 2021 г.) в преходните и заключителните разпоредби се правят следните изменения и допълнения:\n1. В § 59, ал. 1 след думите „За 2021 г.“ се добавя „и за 2022 г.“. \n2. В § 60: \nа) в ал. 1 след думите „за 2021 г.“ се добавя „и за 2022 г.“; \nб) в ал. 2 след думите „за 2021 г.“ се добавя „и за 2022 г.“, а думите „31 декември 2021 г.“ се заменят с „31 декември на съответната година, когато не е прието решение на общинския съвет по ал. 1 за съответната година“ и се създава изречение второ: „Регионалната инспекция по околната среда и водите, на чиято територия се намира съответното депо, възстановява от банковата сметка за чужди средства преведените и неусвоени от общините месечни обезпечения и отчисления за 2021 г. по чл. 60, ал. 2, т. 1 и 2 и чл. 64, ал. 1 от Закона за управление на отпадъците, за които има решение на общинския съвет по ал. 1, в срок до 30 април 2022 г.“;\nв) алинея 3 се изменя така:\n„(3) Не се начисляват лихви върху дължимите суми за месечни отчисления за 2021 г. и 2022 г. по чл. 60, ал. 2, т. 1 и 2 и чл. 64, ал. 1 от Закона за управление на отпадъците.“\n§ 9. \nЗаконът влиза в сила от 1 януари 2022 г., с изключение на § 3, т. 1, 2, 5\n – \n11 и § 5, 6 и\n7, които влизат в сила от 1 април 2022 г.\nЗаконът е приет от 47-ото Народно събрание на 22 февруари 20\n22 \nг. и е подпечатан с официалния печат на Народното събрание.\nПредседател на Народното събрание: \nНикола Минчев\n1109"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163876",
    "meta": [],
    "text": "УКАЗ № 64\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за дейността на колективните инвестиционни схеми и на други предприятия за колективно инвестиране, приет от 47-ото Народно събрание на 16 февруари 2022 г.\nИздаден в \nСофия на 23 февруари 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за дейността на колективните инвестиционни схеми и на други предприятия за колективно инвестиране \n(обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г., бр. 42, 76 и 95 от 2016 г., бр. 62, 95 и 103 от 2017 г., бр. 15, 20, 24, 27 и 77 от 2018 г., бр. 83, 94 и 102 от 2019 г., бр. 26, 28 и 64 от 2020 г. и бр. 12 и 21 от 2021 г.)\n§ 1. \nВ част първа „Основни положения“ се създава чл. 3а:\n„Чл. 3а. (1) Комисията взема решения за п\nрилагането в надзорната си практика на препоръки и насоки на Европейския орган за ценни книжа и пазари и на Европейския банков орган съгласно чл. 13, ал. 1, т. 26 от Закона за Комисията за финансов надзор, които се публикуват на интернет страницата на комисията на български език.\n(2) Комисията приема наредби по прилагане на този закон и издава указания или други актове за въвеждане на изисквания, критерии и условия, които произтичат от препоръките и насоките по ал. 1, приложими спрямо лицата по чл. 1.“\n§ 2. \nВ чл. 21, ал. 1 думите „ал. 1, 3 и 5“ се заменят с „ал. 1 и 3“.\n§ 3. \nВ чл. 22 ал. 5 се отменя.\n§ 4. \nВ чл. 33, ал. 1 след думите „ликвидността на колективната инвестиционна схема“ се добавя „включително относно провеждането на стрес тестове за ликвидност“ и се поставя запетая, а думите „депозитаря се определят с наредба“ се заменят с „депозитаря, както и изисквания, свързани с изчисляването и оповестяването на таксите за постигнати резултати при управлението на колективната инвестиционна схема, се определят с наредба“.\n§ 5. \nВ чл. 35а, ал. 3 се създава т. 7:\n„7. осъществява проверка дали управляващото дружество е приело и въвело процедури за провеждане на стрес тестове за ликвидност на колективната инвестиционна схема.“\n§ 6. \nВ чл. 64, ал. 2 в изречение първо думите „й два пъти месечно – за периода от първо до петнадесето число на месеца и от шестнадесето число до края на месеца“ се заменят с „й един път месечно, в срок до три работни дни след края на месеца“, а изречение второ се заличава.\n§ 7. \nВ чл. 65 се правят следните изменения:\n1. Алинея 1 се изменя така:\n„(1) За всички маркетингови съобщения до инвеститорите управляващото дружество спазва изискванията на чл. 4, параграфи 1 – 3 от Регламент (ЕС) 2019/1156 на Европейския парламент и на Съвета от 20 юни 2019 г. за улесняване на трансграничната дистрибуция на предприятия за колективно инвестиране и за изменение на регламенти (ЕС) № 345/2013, (ЕС) № 346/2013 и (ЕС) № 1286/2014 (ОВ, L 188/55 от 12 юли 2019 г.), наричан по-нататък „Регламент (ЕС) 2019/1156“, и насоките на ЕОЦКП по прилагането на чл. 4, параграф\n \n1 от този регламент, за които комисията е взела решение за прилагането им съгласно чл. 13, ал. 1, т. 26 от Закона за Комисията за финансов надзор.“\n2. Алинея 2 се отменя.\n§ 8. \nВ чл. 86, ал. 3 след думите „ал. 2“ се поставя запетая и се добавя „т. 2 – 4“.\n§ 9. \nВ чл. 100, ал. 1 се правят следните допълнения:\n1. В т. 8 след думите „Закона за мерките срещу изпирането на пари“ се поставя запетая и се добавя „Закона за мерките срещу финансирането на тероризма“.\n2. Създава се т. 10:\n„10. управляващото дружество и/или лица по чл. 93 са извършили и/или са допуснали извършването на нарушение по чл. 32, ал. 1 и 2 от Закона за Комисията за финансов надзор.“\n§ 10.\n В чл. 109 се правят следните изменения и допълнения:\n1. Създават се нови ал. 9 и 10:\n„(9) Когато установи, че в резултат на промяна в данните и документите по ал. 2 управляващото дружество ще престане да отговаря на изискванията на този закон, комисията уведомява писмено управляващото дружество в срок до 15 работни дни от получаването на уведомлението по ал. 8, че промяната не следва да се извършва. Комисията уведомява съответния компетентен орган на приемащата държава за обстоятелствата по изречение първо.\n(10) При промяна в данните и документите по ал. 2, извършена след изпращане на уведомлението по ал. 9, в резултат на която управляващото дружество не отговаря на изискванията на този закон, комисията предприема съответните мерки по този закон и Закона за Комисията за финансов надзор. Комисията уведомява незабавно съответния компетентен орган на приемащата държава за предприетите по изречение първо мерки.“\n2. Досегашните ал. 9 и 10 стават съответно ал. 11 и 12.\n§ 11.\n В чл. 122, ал. 1 думите „мерки в съответствие с този закон и актовете по прилагането му“ се заменят с „мерките по чл. 130, ал. 1“.\n§ 12.\n В чл. 128 се правят следните изменения и допълнения:\n1. Създава се нова ал. 4:\n„(4) Нотификационното писмо съдържа адреса, както и другата информация, необходима за издаването на фактура или за съобщаването на приложимите такси за надзор на комисията, както и информация относно мерките по чл. 130, ал. 1.“\n2. Досегашната ал. 4 става ал. 5 и в нея думите „ал. 2 и 3“ се заменят с „ал. 2 – 4“.\n3. Досегашните ал. 5 и 6 стават съответно ал. 6 и 7.\n§ 13.\n Член 129 се отменя.\n§ 14.\n Член 130 се изменя така:\n„Чл. 130. (1) Колективна инвестиционна схема с произход от друга държава членка, която предлага дяловете си на територията на Република България, предприема необходимите мерки с цел осигуряване на:\n1. обработването на нарежданията за записване, обратно изкупуване и извършване на други плащания към притежателите на дялове в съответствие с условията, установени в документите, които се изискват съгласно глава седма;\n2. предоставянето на информация на инвеститорите за начина, по който могат да бъдат подадени нарежданията по т. 1 и получени сумите при обратното изкупуване;\n3. улесняване упражняването на правата на инвеститорите и на достъпа до информацията, процедурите и мерките по чл. 122 във връзка с тези права;\n4. достъпа на инвеститорите до изискваните съгласно глава седма информация и документи с цел запознаване или получаване на копие от тях;\n5. предоставяне на траен носител на информацията по т. 1 – 4 на притежателите на дялове;\n6. лице за контакт за осъществяване на комуникация с комисията.\n(2) Колективната инвестиционна схема с произход от друга държава членка, която предлага дяловете си на територията на Република България, може да изпълнява мерките по ал. 1 чрез възлагане на трето лице или по друг начин, който се реализира без физическо присъствие на територията на Република България.\n(3) Колективна инвестиционна схема с произход от друга държава членка, която предлага дяловете си на територията на Република България, осигурява изпълнението на мерките по ал. 1, включително чрез използването на електронни средства, на български език, пряко и/или чрез възлагане на определено от нея трето лице. Изпълнението на мерките по ал. 1 може да бъде възложено на трето лице, ако са спазени следните условия:\n1. третото лице подлежи на надзор във връзка с изпълнението на мерките по ал. 1, които са му възложени от колективната инвестиционна схема;\n2. сключен е писмен договор между колективната инвестиционна схема и третото лице, в който са посочени кои от мерките по ал. 1 няма да се изпълняват пряко от колективната инвестиционна схема и задължението на колективната инвестиционна схема да предостави цялата необходима информация и документи на третото лице за изпълнение на мерките по ал. 1.“\n§ 15.\n В глава тринадесета, раздел I се създава чл. 135а:\n„Чл. 135а. (1) Колективна инвестиционна схема с произход от друга държава членка, която предлага дяловете си на територията на Република България, може да оттегли уведомлението за тяхното предлагане, включително, когато е приложимо, да оттегли уведомлението за предлагането на съответните класове акции, за които е изпратено уведомление съгласно чл. 128, ал. 1, ако са спазени следните условия:\n1. отправена е обща покана за обратно изкупуване на всички дялове, освободено от такси или приспадания, която е оповестена публично в рамките на най-малко 30 работни дни, която е отправена, пряко или чрез финансови посредници, лично до всички инвеститори на територията на Република България, чиято самоличност е известна;\n2. намерението за прекратяване предлагането на дялове в Република България е оповестено публично посредством обществено достъпни средства, които обичайно се използват при предлагането на дялове на колективни инвестиционни схеми, включително по електронен път;\n3. всички договори с финансови посредници или с трети лица, на които са възложени функции, са изменени или прекратени, считано от датата на оттегляне на уведомлението за предлагане, за да се предотврати ново или последващо, пряко или непряко, предлагане или продажба на дяловете, посочени в уведомлението за оттегляне на предлагането от страна на колективната инвестиционна схема, което компетентният орган на държавата членка по нейния произход предава на комисията.\n(2) Информацията, посочена в ал. 1, т. 1 и 2, се представя на български език и в нея ясно са описани последиците за инвеститорите, ако те не приемат предложението за обратното изкупуване на своите дялове.\n(3) Колективната инвестиционна схема с произход от друга държава членка прекратява всяко ново или последващо, пряко или непряко предлагане или продажби на дяловете си, за които е оттеглено уведомлението, считано от датата на оттеглянето му.\n(4) Колективна инвестиционна схема с произход от друга държава членка, която прекрати предлагането на дяловете си на територията на Република България, продължава да предоставя на инвеститорите, които са запазили инвестицията си, и на комисията информацията, изисквана съгласно глава седма и чл. 131.\n(5) В случаите по ал. 4 колективната инвестиционна схема с произход от друга държава членка може да използва всички електронни или други информационни средства за комуникация от разстояние, при условие че тези информационни и комуникационни средства са достъпни за инвеститорите на български език.\n(6) По отношение на колективната инвестиционна схема от друга държава членка, която прекрати предлагането на дяловете си на територията на Република България по реда на този член, комисията продължава да упражнява правомощията, предвидени в този закон и актовете по прилагането му, след датата на получаване на цялата информация по ал. 7 с изключение на правомощията, свързани с изискванията, посочени в чл. 5 от Регламент (ЕС) 2019/1156.\n(7) Комисията получава от компетентния орган на държавата членка по произход на колективната инвестиционна схема информация за всички промени в документите по чл. 128.“\n§ 16.\n В чл. 136 се правят следните изменения и допълнения:\n1. Създава се нова ал. 3:\n„(3) Нотификационното писмо съдържа адреса, както и другата информация, необходима за издаването на фактура или за съобщаването на приложимите регулаторни такси на компетентния орган на приемащата държава членка, както и информация относно мерките по чл. 130, ал. 1.“\n2. Досегашните ал. 3, 4 и 5 стават съответно ал. 4, 5 и 6.\n3. Досегашната ал. 6 става ал. 7 и в нея изречение първо се изменя така: „Комисията уведомява незабавно колективната инвестиционна схема за изпращането на документите по ал. 5, след като се увери, че предаването на пълната информация е извършено.“\n4. Досегашната ал. 7 става ал. 8.\n5. Досегашната ал. 8 става ал. 9 и се изменя така:\n„(9) В случай на промяна в информацията от нотификационното писмо по ал. 1 или на изменение, свързано с класовете акции, които ще бъдат предлагани, колективната инвестиционна схема писмено уведомява комисията и компетентния орган на приемащата държава членка най-малко един месец преди извършване на промяната.“\n6. Създават се ал. 10 и 11:\n„(10) Когато установи, че в резултат на промяна в информацията от нотификационното писмо по ал. 1 или на изменение, свързано с класовете акции, които ще бъдат предлагани, колективната инвестиционна схема ще престане да изпълнява изискванията на този закон, комисията уведомява писмено колективната инвестиционна схема в срок до 15 работни дни от получаването на уведомлението по ал. 9, че промяната, съответно изменението, не следва да се извършва. Комисията уведомява съответните компетентни органи на приемащата държава за обстоятелствата по предходното изречение.\n(11) В случай на промяна в информацията от нотификационното писмо по ал. 1 или на изменение, свързано с класовете акции, които ще бъдат предлагани, извършени след изпращане на уведомлението по ал. 10, в резултат на които колективната инвестиционна схема не отговаря на изискванията на този закон, комисията предприема съответните мерки по този закон и Закона за Комисията за финансов надзор. Комисията може да наложи забрана за предлагането на колективната инвестиционна схема. Комисията уведомява незабавно съответните компетентни органи на приемащата държава за предприетите мерки.“\n§ 17.\n Създава се чл. 138а:\n„Чл. 138а. Колективна инвестиционна схема, за която Република България е държава членка по произход и която предлага дяловете си на територията на друга държава членка, прилага мерките по чл. 130 спрямо инвеститорите на територията на приемащата държава членка. Информацията, процедурите и документите по чл. 130 се предоставят на език, предвиден в националното законодателство на съответната приемаща държава членка.“\n§ 18.\n В глава тринадесета, раздел II се създават чл. 140а и 140б:\n„Чл. 140а. (1) Колективна инвестиционна схема с произход от Република България, която предлага дяловете си на територията на друга държава членка, може да оттегли уведомлението за тяхното предлагане, включително, когато е приложимо, да оттегли уведомлението за предлагането на съответните класове акции, за които е изпратено уведомление съгласно чл. 136, ал. 1, ако са спазени следните условия:\n1. отправена е обща покана за обратно изкупуване на всички дялове, което е освободено от такси или приспадания, която е оповестена публично в рамките на най-малко 30 работни дни и която е отправена, пряко или чрез финансови посредници, лично до всички инвеститори на територията на съответната държава членка, за която се оттегля уведомлението за предлагането, чиято самоличност е известна;\n2. намерението за прекратяване на предлагането на дялове на територията на съответната държава членка е оповестено публично посредством обществено достъпни средства, които обичайно се използват при предлагането на дялове на колективни инвестиционни схеми, включително по електронен път;\n3. всички договори с финансови посредници или с трети лица, на които са възложени функции, са изменени или прекратени, считано от датата на оттегляне на уведомлението за предлагането, за да се предотврати ново или последващо, пряко или непряко, предлагане или продажба на дяловете, посочени в уведомлението по чл. 140б.\n(2) Информацията, посочена в ал. 1, т. 1 и 2, се представя на инвеститорите на официалния или на един от официалните езици на приемащата държава членка, или на език, одобрен от компетентните органи на тази държава, и в нея ясно са описани последиците за инвеститорите, ако не приемат предложението за обратното изкупуване на своите дялове.\n(3) Колективната инвестиционна схема с произход от Република България прекратява всяко ново или последващо, пряко или непряко, предлагане или продажби на дяловете си, за които е оттеглено уведомлението за предлагане, считано от датата на оттеглянето му.\n(4) Колективната инвестиционна схема с произход от Република България, която прекрати предлагането на дяловете си на територията на друга държава членка, продължава да предоставя на инвеститорите и на компетентния орган на приемащата държава членка информацията, изисквана съгласно глава седма и чл. 137.\n(5) В случаите по ал. 4 колективната инвестиционна схема с произход от Република България може да използва всички електронни или други информационни средства за комуникация от разстояние, при условие че тези средства са достъпни за инвеститорите на официалния или на един от официалните езици на приемащата държава членка, или на език, одобрен от компетентните органи на тази държава.\nЧл. 140б. (1) Колективна инвестиционна схема с произход от Република България, която оттегля уведомлението за предлагането на своите дялове на територията на друга държава членка, изпраща уведомление до комисията с информацията по чл. 140а, ал. 1.\n(2) Комисията проверява дали уведомлението по ал. 1 е пълно в срок от 10 работни дни от получаването му. В случай на констатирани непълноти в уведомлението комисията изпраща съобщение за това до колективната инвестиционна схема.\n(3) В срок от 15 работни дни от датата на получаване на цялата информация във връзка с уведомлението по ал. 1 комисията предава уведомлението на компетентния орган на приемащата държава членка и на ЕОЦКП, като уведомява за това колективната инвестиционна схема.\n(4) Комисията изпраща до компетентния орган на приемащата държава членка информация за всички промени в документите по чл. 136.“\n§ 19.\n В чл. 179 думите „комисията по предложение на“ се заличават.\n§ 20.\n В чл. 182, ал. 4 думите „чл. 65, ал. 1 и 2“ се заменят с „чл. 65, ал. 1“.\n§ 21.\n В чл. 187 се правят следните допълнения:\n1. В ал. 1, т. 2 след думите „иска допускане и“ се добавя „в срок, не по-дълъг от една година от издаването им“.\n2. Създава се ал. 7:\n„(7) При спазване на принципа за разпределение на риска националните инвестиционни фондове, наскоро получили разрешение за извършване на дейност, могат да не прилагат ограниченията по ал. 1 – 3 в срок до 6 месеца от получаване на разрешението.“\n§ 22.\n В чл. 192 думите „и с депозитаря се определят с наредба“ се заменят с „и с депозитаря, както и изисквания, свързани с изчисляването и оповестяването на таксите за постигнати резултати при управлението на националните инвестиционни фондове, се определят с наредба“.\n§ 23.\n В чл. 201, ал. 2, т. 1, буква „г“ думите „и информация за начина, по който той ще осигури спазване на задълженията си по този закон“ се заменят с „и подробна информация за начина, по който той ще осигури спазване на задълженията си по глава двадесета, раздел II и III, глава двадесет и първа, и когато е приложимо, глава двадесет и втора“.\n§ 24.\n В чл. 203, ал. 3 думите „14-дневен“ се заменят с „едномесечен“.\n§ 25.\n В чл. 204, ал. 1, т. 6 след думите „Закона за мерките срещу изпирането на пари“ се поставя запетая и се добавя „Закона за мерките срещу финансирането на тероризма“.\n§ 26.\n В чл. 232, ал. 1, изречение второ думите „правилата по изречение първо подлежат“ се заменят с „правилата по изречение първо на алтернативните инвестиционни фондове, установени в Република България, подлежат“.\n§ 27.\n В чл. 233, ал. 1 се създава т. 9:\n„9. осъществява проверка дали лицето, управляващо алтернативни инвестиционни фондове, е приело и въвело процедури за провеждане на стрес тестове за ликвидност на алтернативния инвестиционен фонд.“\n§ 28.\n В чл. 237 се създава ал. 5:\n„(5) За всички маркетингови съобщения до инвеститорите лицето, управляващо алтернативен инвестиционен фонд, включително фонд за рисков капитал, фонд за социално предприемачество или фонд за дългосрочни инвестиции, спазва изискванията на чл. 4, параграфи 1 – 5 от Регламент (ЕС) 2019/1156 и насоките на ЕОЦКП по прилагането на чл. 4, параграф 1 от този регламент, за които комисията е взела решение за прилагането им съгласно чл. 13, ал. 1, т. 26 от Закона за Комисията за финансов надзор.“\n§ 29.\n В глава двадесет и първа се създава раздел III с чл. 238а – 238д:\n„Раздел III\nПредварително предлагане на територията на Република България\nЧл. 238а. (1) За целите на дял втори, част трета „предварително предлагане“ е предоставянето на информация или осъществяването на комуникация, пряко или косвено, във връзка с инвестиционни стратегии или инвестиционни идеи, от лице по чл. 238б, ал. 1 или от негово име на потенциални професионални инвеститори, които са с местоживеене, клон или със седалище в Република България, с цел да се провери интересът им по отношение на определен алтернативен инвестиционен фонд или подфонд, които още не са създадени или които са създадени, но за които не е постъпило уведомление за предлагането им на територията на Република България съгласно чл. 239, 245 и 249, и което не представлява предлагане или пласиране за целите на инвестирането в дяловете или акциите на такъв алтернативен инвестиционен фонд или негов подфонд.\n(2) Предварително предлагане на територията на Република България от трета страна, действаща от името на лице по чл. 238б, ал. 1 при условията на чл. 238б и 238в, може да бъде извършвано само от лице, управляващо алтернативен инвестиционен фонд, управляващо дружество, инвестиционен посредник или кредитна институция, получили лиценз или разрешение за извършване на дейност от компетентните органи на държава членка, или когато такова лице извършва дейност като обвързан агент по смисъла на чл. 33, ал. 1 от Закона за пазарите на финансови инструменти.\nЧл. 238б. (1) Лице, управляващо алтернативни инвестиционни фондове с произход от Република България, получило лиценз да извършва дейност по реда на този закон от комисията, или лице, управляващо алтернативни инвестиционни фондове с произход от друга държава членка, получило разрешение от компетентния орган на държавата членка по произход, могат да извършват предварително предлагане на територията на Република България, при условие че предоставяната от тях информация на потенциалните професионални инвеститори не:\n1. е достатъчна, за да се ангажират инвеститорите с придобиването на дялове или акции от определен алтернативен фонд;\n2. представлява формуляр за записване на дялове или акции или други подобни документи, независимо дали тези документи са под формата на проект или в окончателна форма;\n3. включва устав или друг учредителен документ, проспект или документ за предлагане на алтернативен инвестиционен фонд, който не е създаден, в окончателна форма на посочените документи.\n(2) Когато лицата по ал. 1 предоставят проект на проспект или на документи за предлагане, те не включват цялата информация, която би била достатъчна, за да позволи на потенциалните професионални инвеститори да вземат инвестиционно решение. Лицата по ал. 1 включват в документите по изречение първо ясно посочване, че те не представляват предлагане или покана за записване на дялове или акции на алтернативен инвестиционен фонд, както и че не може да се разчита на информацията, представена в тях, тъй като е непълна и подлежи на промяна.\n(3) В случаите на предварително предлагане на територията на Република България лицата по ал. 1 не уведомяват комисията за съдържанието на предварителното предлагане и за потенциалните професионални инвеститори, до които то е отправено.\n(4) Лицата по ал. 1 документират предварителното предлагане по подходящ начин, осигуряващ възможност на комисията за получаване на информация, необходима за осъществяване на надзорните й правомощия по този закон.\nЧл. 238в. (1) Лицата по чл. 238б, ал. 1 предприемат всички мерки, за да предотвратят записването от инвеститорите, до които е било отправено предварителното предлагане, на дялове или акции от алтернативен инвестиционен фонд, за който е представена информация в хода на предварителното предлагане.\n(2) Забраната по ал. 1 не се прилага, когато инвеститорите, до които е било отправено предварителното предлагане, придобият дялове или акции в алтернативен инвестиционен фонд, за който е постъпило уведомление за предлагането му на територията на Република България, съгласно процедурите, предвидени в чл. 239, 245 и 249.\n(3) Всяко записване на дялове или акции от професионални инвеститори в срок 18 месеца от началото на предварително предлагане на алтернативен инвестиционен фонд, посочен в информацията, предоставена в хода на предварителното предлагане, или от алтернативен инвестиционен фонд, създаден в резултат на предварителното предлагане, извършено от лице по чл. 238б, ал. 1, се счита за резултат от предварителното предлагане и за него се прилагат процедурите за уведомление, посочени в чл. 239, 245 и 249.\nЧл. 238г. (1) В случаите на предварително предлагане на територията на Република България, в срок от две седмици от започването му, лицата по чл. 238б, ал. 1 изпращат до комисията уведомление, без да се спазва предварителна форма за това, на хартиен или електронен носител, или по електронна поща.\n(2) В уведомлението по ал. 1 се посочва, че на територията на Република България е извършено предварително предлагане, периодът, в който се извършва или е било извършено, кратко описание на предварителното предлагане, включително информация относно представените инвестиционни стратегии, и когато е приложимо, списък на алтернативните инвестиционни фондове и подфондове, които са или са били предмет на предварително предлагане.\n(3) Изискванията на ал. 1 сe прилагат и в случаите на предварително предлагане, извършено на територията на друга държава членка от лице по чл. 238б, ал. 1, получило лиценз за извършване на дейност от комисията. В тези случаи комисията уведомява незабавно съответния компетентен орган на приемащата държава членка. При поискване комисията предоставя на компетентните органи по изречение второ допълнителна информация за предварителното предлагане, което се извършва или е извършено на територията на тази държава членка.\nЧл. 238д. (1) Лицата, управляващи фондове за рисков капитал, спазват изискванията на чл. 4a от Регламент (ЕС) № 345/2013 за предварително предлагане на територията на Република България.\n(2) Лицата, управляващи фондове за социално предприемачество, спазват изискванията на чл. 4a от Регламент (ЕС) № 346/2013 за предварително предлагане на територията на Република България.“\n§ 30.\n В чл. 244 се правят следните изменения и допълнения:\n1. Алинея 6 се изменя така:\n„(6) Лицето, управляващо алтернативни инвестиционни фондове, уведомява комисията за всяка съществена промяна в данните и документите по ал. 2 най-малко един месец преди извършване на промяната, а при настъпване на непланирана промяна – в срок един ден от настъпването й. В случай че не е издала забрана по ал. 7 или не е приложила мерките по ал. 8, комисията уведомява за промяната компетентния орган на приемащата държава членка.“\n2. Създават се ал. 7, 8 и 9:\n„(7) Комисията по предложение на заместник-председателя може да издаде забрана за извършване на планирана промяна в срок от 15 работни дни от получаване на уведомлението по ал. 6, ако въз основа на представените данни и документи не може да бъде установено, че управлението на алтернативния инвестиционен фонд се осъществява и ще се осъществява в съответствие с изискванията на този закон или дейността на лицето, управляващо алтернативни инвестиционни фондове, се осъществява и ще се осъществява в съответствие с тези изисквания.\n(8) Комисията по предложение на заместник-председателя прилага съответните мерки по този закон, ако планирана промяна по ал. 6 бъде извършена въпреки издадена забрана по ал. 7 или при настъпване на непланирана промяна, вследствие на която управлението на алтернативния инвестиционен фонд или дейността на лицето, управляващо алтернативни инвестиционни фондове, престане да отговаря на изискванията на този закон. В случая по изречение първо комисията уведомява съответния компетентен орган на приемащата държава членка.\n(9) Ако промените по ал. 6 не засягат съответствието на управлението на алтернативния инвестиционен фонд или дейността на лицето, управляващо алтернативни инвестиционни фондове, с изискванията на този закон, комисията уведомява в срок един месец от уведомлението по ал. 6 съответния компетентен орган на приемащата държава членка за тези промени.“\n§ 31.\n В чл. 245 се правят следните изменения и допълнения:\n1. В ал. 1 се създават т. 8 и 9:\n„8. адреса, както и другата информация, необходима за издаването на фактура или за съобщаването на приложимите регулаторни такси на компетентния орган на приемащата държава членка;\n9. информация относно мерките по чл. 247а, ал. 1.“\n2. Алинея 6 се изменя така:\n„(6) Лицето, управляващо алтернативни инвестиционни фондове, уведомява комисията за всяка съществена промяна в данните и документите по ал. 1 най-малко един месец преди извършване на промяната, а при настъпване на непланирана промяна – в срок един ден от настъпването й. В случай че не е издала забрана по ал. 7 или 8, комисията уведомява за промяната компетентния орган на приемащата държава членка. В случай на прекратяване предлагането на дялове или акции на определени алтернативни инвестиционни фондове или предлагане на дялове или акции на допълнителни алтернативни инвестиционни фондове от лице със седалище в трета държава и ако комисията не е издала забрана по ал. 7 или 8, комисията уведомява за промяната и ЕОЦКП.“\n3. Създава се нова ал. 7:\n„(7) Комисията по предложение на заместник-председателя може да издаде забрана за извършване на планирана промяна в срок 15 работни дни от получаване на уведомлението по ал. 6, ако въз основа на представените данни и документи не може да бъде установено, че управлението на алтернативния инвестиционен фонд се осъществява и ще се осъществява в съответствие с изискванията на този закон или дейността на лицето, управляващо алтернативни инвестиционни фондове, се осъществява и ще се осъществява в съответствие с тези изисквания. В този случай комисията уведомява незабавно съответния компетентен орган на приемащата държава членка.“\n4. Създават се ал. 8 и 9:\n„(8) Комисията по предложение на заместник-председателя прилага съответните мерки по този закон, включително може да забрани на лице, управляващо алтернативни инвестиционни фондове, предлагането на дялове или акции на алтернативен инвестиционен фонд, ако планирана промяна по ал. 6 бъде извършена въпреки издадена забрана по ал. 7 или при настъпване на непланирана промяна, вследствие на която управлението на алтернативния инвестиционен фонд или дейността на лицето, управляващо алтернативни инвестиционни фондове, престане да отговаря на изискванията на този закон. В случая по изречение първо комисията уведомява незабавно съответния компетентен орган на приемащата държава членка.\n(9) Ако промените по ал. 6 не засягат съответствието на управлението на алтернативния инвестиционен фонд или дейността на лицето, управляващо алтернативни инвестиционни фондове, с изискванията на този закон, комисията уведомява в срок един месец от уведомлението по ал. 6 съответния компетентен орган на приемащата държава членка за тези промени.“\n5. Досегашната ал. 7 става ал. 10 и в нея цифрата „6“ се заменя с „9“.\n§ 32.\n В глава двадесет и втора, раздел III се създават чл. 247а – 247в:\n„Чл. 247а. (1) Лице, управляващо алтернативни инвестиционни фондове с произход от Република България, при предлагането на дялове или акции на алтернативен инвестиционен фонд на непрофесионални инвеститори на територията на друга държава членка предприема необходимите мерки с цел осигуряване:\n1. обработването на нарежданията за записване, обратно изкупуване и извършване на други плащания към инвеститорите на дялове или акции в съответствие с условията, установени в документите, които се изискват съгласно чл. 237, ал. 1;\n2. предоставянето на информация на инвеститорите за начина, по който могат да бъдат подадени нарежданията по т. 1 и получени сумите при обратното изкупуване;\n3. улесняване упражняването на правата на инвеститорите и достъпа до информацията по чл. 237, ал. 1 и всяка друга информация, предоставена на инвеститорите във връзка с тези права;\n4. достъпа на инвеститорите до изискваните съгласно чл. 235 и 237 информация и документи с цел запознаване или получаване на копие от тях;\n5. предоставяне на траен носител на информацията по т. 1 – 4 на инвеститорите;\n6. на лице за контакт за осъществяване на комуникация с компетентния орган на приемащата държава членка.\n(2) Лицето по ал. 1 може да изпълнява мерките по ал. 1 чрез възлагане на трето лице или по друг начин, който се реализира без физическо присъствие, на територията на приемащата държава членка.\n(3) Лицето по ал. 1 осигурява изпълнението на мерките по ал. 1 на официалния език или на един от официалните езици на приемащата държава членка, или на език, одобрен от компетентните органи на тази държава членка, пряко и/или чрез възлагане на определено от него трето лице, включително чрез използването на електронни средства. Изпълнението на мерките по ал. 1 може да бъде възложено на трето лице, ако са спазени следните условия:\n1. третото лице подлежи на надзор във връзка с изпълнението на мерките по ал. 1, които са му възложени от лицето по ал. 1;\n2. сключен е писмен договор между лицето по ал. 1 и третото лице, в който са посочени кои от мерките в ал. 1 няма да се изпълняват пряко от лицето по ал. 1 и задължението на лицето по ал. 1 да предостави цялата необходима информация и документи на третото лице за изпълнение на мерките по ал. 1.\n(4) В случаите по чл. 26 от Регламент (ЕС) 2015/760 лицата по ал. 1 прилагат чл. 5 от Делегиран регламент (ЕС) 2018/480 на Комисията от 4 декември 2017 г. за допълнение на Регламент (ЕС) 2015/760 на Европейския парламент и на Съвета по отношение на регулаторните технически стандарти относно деривативните финансови инструменти, които се използват единствено с цел хеджиране, достатъчната продължителност на жизнения цикъл на европейските фондове за дългосрочни инвестиции, критериите за оценка на пазара за потенциални купувачи и оценката на активите, които подлежат на продажба, както и относно видовете и характеристиките на услугите, които са на разположение на непрофесионалните инвеститори (ОВ, L 81/1 от 23 март 2018 г.).\nЧл. 247б. (1) Лице, управляващо алтернативни инвестиционни фондове, с произход от Република България може да оттегли уведомлението за предлагането на територията на друга държава членка на дялове или акции от някои или всички алтернативни инвестиционни фондове, за които е подадено уведомление по чл. 245, ал. 1, ако са изпълнени следните условия:\n1. отправена е обща покана за обратно изкупуване на всички дялове или акции, от някои или всички алтернативни инвестиционни фондове, което е освободено от такси или приспадания, която е оповестена публично в рамките на най-малко 30 работни дни и е отправена, пряко или чрез финансови посредници, до всички инвеститори на територията на държавата членка, за която се оттегля уведомлението за предлагането, чиято самоличност е известна;\n2. намерението за прекратяване предлагането на дялове или акциите от някои или всички алтернативни инвестиционни фондове на територията на държавата членка е оповестено публично посредством обществено достъпни средства, които обичайно се използват при предлагането на дялове на алтернативни инвестиционни фондове, подходящи за професионални инвеститори, включително по електронен път;\n3. всички договори с финансови посредници или с трети лица, на които са възложени функции, са изменени или прекратени, считано от датата на оттегляне на уведомлението за предлагането, за да се предотврати ново или допълнително, пряко или непряко, предлагане или продажба на дяловете, посочени в уведомлението по чл. 247в.\n(2) Изискванията на ал. 1, т. 1 не се прилагат за алтернативни инвестиционни фондове от затворен тип и за фондовете съгласно Регламент (ЕС) 2015/760.\n(3) Лицето по ал. 1 прекратява всяко последващо предлагане или продажби на дяловете си или акциите на управлявания алтернативен инвестиционен фонд, за които е оттеглено уведомлението за предлагане, считано от датата на оттеглянето на уведомлението.\n(4) За период 36 месеца, считано от датата на оттегляне на уведомлението за предлагане, лицето по ал. 1 не може да извършва предварително предлагане по смисъла на чл. 238а на територията на друга държава членка, за която е подадено уведомлението по чл. 247в, ал. 1 по отношение на дяловете или акциите от някои или всички алтернативни инвестиционни фондове, посочени в уведомлението по чл. 247в, ал. 1, или по отношение на други подобни инвестиционни идеи или инвестиционни стратегии.\n(5) Лицето по ал. 1, което прекрати предлагането на дяловете или акциите на управлявания алтернативен инвестиционен фонд на територията на друга държава членка, продължава да предоставя на инвеститорите, които са запазили инвестицията си, и на компетентния орган на приемащата държава членка информацията, изисквана съгласно чл. 235 и 237.\n(6) В случаите по ал. 5 лицето по ал. 1 може да използва електронни или други информационни средства за комуникация от разстояние.\nЧл. 247в. (1) Лицето по чл. 247б, ал. 1 изпраща уведомление до комисията с информацията, посочена в чл. 247б, ал. 1.\n(2) Комисията проверява дали уведомлението по ал. 1 е пълно. В срок 15 работни дни от датата на получаване на цялата информация във връзка с уведомлението по ал. 1 комисията предава уведомлението на компетентния орган на приемащата държава членка и на ЕОЦКП, като уведомява за това лицето по чл. 247б, ал. 1.\n(3) Комисията изпраща до компетентния орган на приемащата държава членка информация за всички промени в документите и информацията по чл. 245, ал. 1, т. 3 – 6.“\n§ 33.\n В глава двадесет и втора, раздел IV се създава чл. 250а:\n„Чл. 250а. (1) Лице, управляващо алтернативни инвестиционни фондове, с произход от друга държава членка, получило разрешение от компетентния орган на държавата членка по произход, може да оттегли уведомлението за предлагането на територията на Република България на дялове или акции от някои или всички алтернативни инвестиционни фондове, за които е подадено уведомление до комисията съгласно чл. 248 или 249, ако са изпълнени следните условия:\n1. отправена е обща покана за обратно изкупуване на всички дялове или акции, от някои или всички алтернативни инвестиционни фондове, което е освободено от такси или приспадания, която е оповестена публично в рамките на най-малко 30 работни дни и е отправена, пряко или чрез финансови посредници, до всички инвеститори на територията на Република България, чиято самоличност е известна;\n2. намерението за прекратяване предлагането на дялове или акциите от някои или всички алтернативни инвестиционни фондове на територията на Република България е оповестено публично посредством обществено достъпни средства, които обичайно се използват при предлагането на дялове на алтернативни инвестиционни фондове, подходящи за професионални инвеститори, включително по електронен път;\n3. всички договори с финансови посредници или с трети лица, на които са възложени функции, са изменени или прекратени, считано от датата на оттегляне на уведомлението за предлагане, за да се предотврати ново или допълнително, пряко или непряко, предлагане или продажба на дяловете, посочени в уведомлението за оттегляне на предлагането от страна на лицето по ал. 1, което компетентният орган на държавата членка по неговия произход предава на комисията.\n(2) Изискванията на ал. 1, т. 1 не се прилагат за алтернативни инвестиционни фондове от затворен тип и за фондовете съгласно Регламент (ЕС) 2015/760.\n(3) Лицето по ал. 1 прекратява всяко последващо предлагане или продажби на дяловете или акциите на управлявания алтернативен инвестиционен фонд, за които е оттеглено уведомлението за предлагане, считано от датата на оттеглянето му.\n(4) За период 36 месеца считано от датата на оттегляне на уведомлението за предлагане лицето по ал. 1 не може да извършва предварително предлагане по смисъла на чл. 238а на територията на Република България по отношение на дяловете или акциите от някои или всички алтернативни инвестиционни фондове, посочени в уведомлението за оттегляне на предлагането от страна на лицето по ал. 1, което компетентният орган на държавата членка по неговия произход предава на комисията, или по отношение на други подобни инвестиционни идеи или инвестиционни стратегии.\n(5) Лицето по ал. 1, което прекрати предлагането на дяловете или акциите на управлявания алтернативен инвестиционен фонд на територията на Република България, продължава да предоставя на инвеститорите, които са запазили инвестицията си, и на комисията информацията, изисквана съгласно чл. 235 и 237.\n(6) В случаите по ал. 5 лицето по ал. 1 може да използва всички електронни или други информационни средства за комуникация от разстояние.\n(7) По отношение на лицето по ал. 1 комисията продължава да упражнява правомощията по този закон и актовете по прилагането му след датата на получаване на информацията по ал. 8 с изключение на правомощията, свързани с изискванията по чл. 5 от Регламент (ЕС) 2019/1156.\n(8) Комисията получава от компетентния орган на държавата членка по произход на лицето по ал. 1 информация за всички промени в документите и информацията по чл. 245, ал. 1, т. 3 – 6.“\n§ 34.\n В чл. 264, ал. 1, т. 8 след думите „временно спиране“ се добавя „на емитирането и“, а след думите „предприятие за колективно инвестиране“ се поставя запетая и се добавя „включително когато същото е в обществен интерес“.\n§ 35.\n Създава се чл. 264б:\n„Чл. 264б. (1) Когато установи, че поднадзорни лица, техни служители, лица, които по договор изпълняват ръководни функции, са извършили или извършват дейност в нарушение на Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги (ОВ, L 317/1 от 9 декември 2019 г.), наричан по-нататък „Регламент (ЕС) 2019/2088“, или на актовете по неговото прилагане, заместник-председателят може да приложи мерките по чл. 264, ал. 1, т. 1, а комисията – мерките по чл. 264, ал. 1, т. 4.\n(2) Членове 265 – 267 се прилагат съответно.“\n§ 36.\n В чл. 273 се правят следните изменения и допълнения:\n1. В ал. 1:\nа) в т. 1 думите „член 105а, 105б, чл. 171, ал. 7 и 8, чл. 179, чл. 182, чл. 197, ал. 1, 6 и 14, чл. 199, ал. 12, чл. 219а, чл. 225, 227, чл. 229, ал. 4 и 5 и чл. 232“ се заменят с „член 105а, 105б, чл. 171, ал. 7 и 8, чл. 179, чл. 197, ал. 6 и 14, чл. 215, чл. 219а и чл. 227“ и числото „1000“ се заменя с „500“;\nб) създава се нова т. 2:\n„2. член 182, чл. 197, ал. 1, чл. 199, ал. 12, чл. 220 – 225, чл. 229, ал. 4 и ал. 5, изречение първо и чл. 232 или на нормативните актове по прилагането на закона, както и на Регламент (ЕС) 2019/2088, се наказва с глоба в размер от 1000 до 4000 лв.;“\nв) създава се нова т. 3:\n„3. член 93, ал. 7, изречение първо, чл. 218, ал. 1 – 3 и чл. 219, ал. 1, се наказва с глоба в размер от 2000 до 5000 лв.;“\nг) създава се нова т. 4:\n„4. член 60, ал. 1, чл. 64, чл. 89, чл. 92, ал. 1 и 2, чл. 191, ал. 2, чл. 226, чл. 228, ал. 1, чл. 234 – 236, се наказва с глоба в размер от 3000 до 5000 лв.;“\nд) досегашната т. 2 става т. 5 и в нея думите „член 185, чл. 191, ал. 2, чл. 205, ал. 2, чл. 215, чл. 218, ал. 1 – 3, чл. 219, ал. 1, чл. 220 – 224, 226, чл. 228, ал. 1, чл. 233 – 237“ се заменят с „член 199, ал. 3, 6, 7 и 11, чл. 205, ал. 2, чл. 233 и чл. 237“;\nе) досегашната т. 3 става т. 6 и в нея думите „чл. 174, ал. 1 – 4“ се заличават, думите „чл. 199, ал. 3, 6, 7, 9 – 11“ се заменят с „чл. 199, ал. 9 и 10“, след думите „чл. 242“ се поставя запетая и се добавя „чл. 247б, ал. 1 и ал. 3 – 5, чл. 247в, ал. 1“, а след думите „чл. 250“ се поставя запетая и се добавя „чл. 250а, ал. 1 и ал. 3 – 5“;\nж) досегашните т. 4, 5, 6, 7, 8 стават съответно т. 7, 8, 9, 10, 11;\nз) досегашната т. 9 става т. 12 и в нея думите „чл. 65, ал. 1 – 3“ се заменят с „чл. 65, ал. 1 и 3“, а след думите „чл. 98, ал. 2“ се поставя запетая и се добавя „чл. 174, ал. 1 – 4“;\nи) досегашната т. 10 става т. 13 и в нея думите „чл. 60, ал. 1, чл. 64“ и запетаята след тях се заличават, думите „чл. 89, чл. 92, ал. 1 и 2, чл. 93, ал. 7“ и запетаята след тях се заличават, думите „чл. 109, ал. 1, 7, 8 и 10“ се заменят с „чл. 109, ал. 1, 7, 8 и 12“, думите „чл. 136, ал. 1, 6 – 8“ се заменят с „чл. 135а, ал. 1 – 4, чл. 136, ал. 1, 7 – 9, чл. 138а, чл. 140а, чл. 140б, ал. 1“, а думите „чл. 156, ал. 1 и 2 и чл. 231, ал. 2“ се заменят с „чл. 156, ал. 1 и 2, чл. 185, чл. 231, ал. 2, чл. 238б, ал. 1, 2 и 4, чл. 238в, ал. 1 и чл. 238г“;\nк) досегашните т. 11 и 12 стават съответно т. 14 и 15.\n2. В ал. 2:\na) в т. 1 числото „4000“ се заменя с „1000“;\nб) създават се нови т. 2, 3 и 4:\n„2. за нарушения по ал. 1, т. 2 – от 4000 до 10 000 лв.;\n3. за нарушения по ал. 1, т. 3 – от 10 000 до 20 000 лв.;\n4. за нарушение по ал. 1, т. 4 – от 5000 до 10 000 лв.;“\nв) досегашната т. 2 става т. 5 и в нея думите „т. 2“ се заменят с „т. 5“;\nг) досегашната т. 3 става т. 6 и в нея думите „т. 3“ се заменят с „т. 6“;\nд) досегашната т. 4 става т. 7 и в нея думите „т. 4“ се заменят с „т. 7“;\nе) досегашната т. 5 става т. 8 и в нея думите „т. 5“ се заменят с „т. 8“;\nж) досегашната т. 6 става т. 9 и в нея думите „т. 6“ се заменят с „т. 9“;\nз) досегашната т. 7 става т. 10 и в нея думите „т. 7“ се заменят с „т. 10“;\nи) досегашната т. 8 става т. 11 и в нея думите „т. 8“ се заменят с „т. 11“;\nк) досегашната т. 9 става т. 12 и в нея думите „т. 9“ се заменят с „т. 12“;\nл) досегашната т. 10 става т. 13 и в нея думите „т. 10“ се заменят с „т. 13“;\nм) досегашната т. 11 става т. 14 и в нея думите „т. 11“ се заменят с „т. 14“;\nн) досегашната т. 12 става т. 15 и в нея думите „т. 12“ се заменят с „т. 15“.\n3. В ал. 4 думите „10 000 до 100 000 лв.“ се заменят с „5000 до 20 000 лв.“, а думите „20 000 до 200 000 лв.“ се заменят с „10 000 до 50 000 лв.“.\n4. В ал. 5:\nа) в т. 1 думите „4000 до 10 000 лв.“ се заменят с „1000 до 5000 лв.“, а числото „10 000“ се заменя с „2000“;\nб) създават се нови т. 2, 3 и 4:\n„2. за нарушения по ал. 1, т. 2 – от 4000 до 10 000 лв., а при повторно нарушение – от 10 000 до 20 000 лв.;\n3. за нарушения по ал. 1, т. 3 – от 5000 до 10 000 лв., а при повторно нарушение – от 10 000 до 40 000 лв.;\n4. за нарушения по ал. 1, т. 4 – от 5000 до 10 000 лв., а при повторно нарушение – от 10 000 до 20 000 лв.;“\nв) досегашната т. 2 става т. 5 и в нея думите „т. 2“ се заменят с „т. 5“;\nг) досегашната т. 3 става т. 6 и в нея думите „т. 3“ се заменят с „т. 6“;\nд) досегашната т. 4 става т. 7 и в нея думите „т. 4“ се заменят с „т. 7“;\nе) досегашната т. 5 става т. 8 и в нея думите „т. 5“ се заменят с „т. 8“;\nж) досегашната т. 6 става т. 9 и в нея думите „т. 6“ се заменят с „т. 9“;\nз) досегашната т. 7 става т. 10 и в нея думите „т. 7“ се заменят с „т. 10“;\nи) досегашната т. 8 става т. 11 и в нея думите „т. 8“ се заменят с „т. 11“;\nк) досегашната т. 9 става т. 12 и в нея думите „т. 9“ се заменят с „т. 12“;\nл) досегашната т. 10 става т. 13 и в нея думите „т. 10“ се заменят с „т. 13“;\nм) досегашната т. 11 става т. 14 и в нея думите „т. 11“ се заменят с „т. 14“;\nн) досегашната т. 12 става т. 15 и в нея думите „т. 12“ се заменят с „т. 15“;\nо) досегашната т. 13 става т. 16 и в нея думите „20 000 до 200 000 лв.“ се заменят с „10 000 до 50 000 лв.“, а думите „50 000 до 300 000 лв.“ се заменят с „20 000 до 100 000 лв.“.\n§ 37.\n В допълнителните разпоредби сe правят следните допълнения:\n1. В § 1 се създават т. 39 и 40:\n„39. „Финансов посредник“ е лице, което е получило разрешение от компетентен орган на държава членка за извършване на дейност като управляващо дружество, лице, управляващо алтернативен инвестиционен фонд, инвестиционен посредник, обвързан агент или кредитна институция, както и друго лице, което предлага дялове или акции на колективна инвестиционна схема или алтернативен инвестиционен фонд, което е обект на надзор от компетентен орган на държава членка.\n40. „Предприятие от небанковия финансов сектор“ е понятие по смисъла на § 1, т. 81 от допълнителните разпоредби на Закона за пазарите на финансови инструменти.“\n2. В § 2 се създава т. 7:\n„7. Директива (ЕС) 2019/1160 на Европейския парламент и на Съвета от 20 юни 2019 г. за изменение на Директива 2009/65/ЕО и Директива 2011/61/ЕС по отношение на трансграничната дистрибуция на предприятия за колективно инвестиране (ОВ, L 188/106 от 12 юли 2019 г.).“\n3. В § 2а се създават т. 5 и 6:\n„5. Регламент (ЕС) 2019/1156 на Европейския парламент и на Съвета от 20 юни 2019 г. за улесняване на трансграничната дистрибуция на предприятия за колективно инвестиране и за изменение на регламенти (ЕС) № 345/2013, (ЕС) № 346/2013 и (ЕС) № 1286/2014 (ОВ, L 188/55 от 12 юли 2019 г.);\n6. Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги (ОВ, L 317/1 от 9 декември 2019 г.).“\nЗаключителни разпоредби\n§ 38.\n В тримесечен срок от влизането в сила на този закон Комисията за финансов надзор привежда в съответствие с него наредбата по чл. 33, ал. 1.\n§ 39.\n В Закона за Комисията за финансов надзор (обн., ДВ, бр. 8 от 2003 г.; изм., бр. 31, 67 и 112 от 2003 г., бр. 85 от 2004 г., бр. 39, 103 и 105 от 2005 г., бр. 30, 56, 59 и 84 от 2006 г., бр. 52, 97 и 109 от 2007 г., бр. 67 от 2008 г., бр. 24 и 42 от 2009 г., бр. 43 и 97 от 2010 г., бр. 77 от 2011 г., бр. 21, 38, 60, 102 и 103 от 2012 г., бр. 15 и 109 от 2013 г., бр. 34, 62 и 102 от 2015 г., бр. 42 и 76 от 2016 г.; Решение № 10 на Конституционния съд от 2017 г. – бр. 57 от 2017 г.; изм., бр. 62, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 12, 17, 42, 83, 94 и 102 от 2019 г., бр. 26 и 64 от 2020 г. и бр. 21 от 2021 г.) се правят следните изменения и допълнения:\n1. В чл. 1, ал. 2, т. 5 думите „и Регламент (ЕС) № 2015/2365 на Европейския парламент и на Съвета от 25 ноември 2015 г. относно прозрачността при сделките за финансиране с ценни книжа и при повторното използване, и за изменение на Регламент (ЕС) № 648/2012 (ОВ, L 337/1 от 23 декември 2015 г.), наричан по-нататък „Регламент (ЕС) № 2015/2365“ се заменят с „Регламент (ЕС) 2015/2365 на Европейския парламент и на Съвета от 25 ноември 2015 г. относно прозрачността при сделките за финансиране с ценни книжа и при повторното използване, и за изменение на Регламент (ЕС) № 648/2012 (ОВ, L 337/1 от 23 декември 2015 г.), наричан по-нататък „Регламент (ЕС) 2015/2365“ и Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги (ОВ, L 317/1 от 9 декември 2019 г.), наричан по-нататък „Регламент (ЕС) 2019/2088“.\n2. В чл. 12, ал. 1 се създава т. 23:\n„23. е компетентен орган по прилагането на Регламент (ЕС) 2019/2088 по отношение на поднадзорните на комисията лица относно:\nа) спазването на правилата за прозрачност във връзка с интегрирането на рисковете за устойчивостта и отчитането на неблагоприятните въздействия върху устойчивостта в техните процеси, и\nб) предоставянето на информация, свързана с устойчивостта, по отношение на финансовите продукти по смисъла на чл. 2, т. 12 от този регламент.“\n3. В чл. 13, ал. 1 се създава т. 37:\n„37. по предложение на ресорния заместник-председател упражнява правомощията на компетентен орган по чл. 14 от Регламент (ЕС) 2019/2088.“\n4. В чл. 15, ал. 1:\nа) в т. 1 думите „34 и 36“ се заменят с „34, 36 и 37“;\nб) в т. 6 и 7 думите „Регламент (ЕС) 2017/1129 и Регламент (ЕС) 2017/2402“ се заменят с „Регламент (ЕС) 2017/1129, Регламент (ЕС) 2017/2402 и Регламент (ЕС) 2019/2088“;\nв) създава се т. 21:\n„21. упражнява правомощията на компетентен орган по смисъла на чл. 14 от Регламент (ЕС) 2019/2088 по отношение на инвестиционните посредници, банки – инвестиционни посредници, управляващи дружества, лица, управляващи алтернативни инвестиционни фондове, които не са предоставени в изричната компетентност на комисията.“\n5. В чл. 16, ал. 1:\nа) в т. 1 думите „31 и 32“ се заменят с „31, 32 и 37“;\nб) създава се нова т. 10:\n„10. упражнява правомощията на компетентен орган по смисъла на чл. 14 от Регламент (ЕС) 2019/2088 по отношение на застрахователи и застрахователни посредници, които не са предоставени в изричната компетентност на комисията;“\nв) в т. 18 и 19 след думите „на Регламент (ЕС) 2017/2402“ се поставя запетая и се добавя „на Регламент (ЕС) 2019/2088“.\n6. В чл. 17, ал. 1:\nа) в т. 1 думите „31 и 32“ се заменят с „31, 32 и 37“;\nб) в т. 11 след думите „на Регламент (ЕС) 2017/2402“ се поставя запетая и се добавя „на Регламент (ЕС) 2019/2088“;\nв) в т. 14 след думите „на Регламент (ЕС) 2017/2402“ се поставя запетая и се добавя „на Регламент (ЕС) 2019/2088“;\nг) създава се т. 20:\n„20. упражнява правомощията на компетентен орган по чл. 14 от Регламент (ЕС) 2019/2088 по отношение на пенсионноосигурителните дружества и управляваните от тях фондове за допълнително доброволно пенсионно осигуряване, които не са предоставени в изричната компетентност на комисията.“\n7. В чл. 18, ал. 1, т. 1 и 6 и в ал. 3 след думите „Регламент (ЕС) 2017/2402“ се поставя запетая и се добавя „Регламент (ЕС) 2019/2088“.\n8. В чл. 19, ал. 2, т. 1 след думите „Регламент (ЕС) 2017/2402“ се поставя запетая и се добавя „Регламент (ЕС) 2019/2088“.\n§ 40.\n В Закона за пазарите на финансови инструменти (обн., ДВ, бр. 15 от 2018 г.; попр., бр. 16 от 2018 г.; изм., бр. 24 и 98 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г. и бр. 12 и 21 от 2021 г.) се правят следните изменения и допълнения:\n1. В чл. 5, ал. 1 се създава нова т. 13:\n„13. доставчиците на услуги за колективно финансиране съгласно определението по чл. 2, параграф 1, буква „д“ от Регламент (ЕС) 2020/1503 на Европейския парламент и на Съвета от 7 октомври 2020 г. относно европейските доставчици на услуги за колективно финансиране на предприятията и за изменение на Регламент (ЕС) 2017/1129 и на Директива (ЕС) 2019/1937 (ОВ, L 347/1 от 20 октомври 2020 г.).“\n2. В чл. 27, ал. 1, т. 9 след думите „Закона за мерките срещу изпирането на пари“ се поставя запетая и се добавя „Закона за мерките срещу финансирането на тероризма“.\n3. В чл. 166, ал. 1, т. 5 след думите „Закона за мерките срещу изпирането на пари“ се поставя запетая и се добавя „на Закона за мерките срещу финансирането на тероризма“.\n4. В чл. 276, ал. 1 в текста преди т. 1 след думите „Регламент (ЕС) № 648/2012“ се добавя „и Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги (ОВ, L 317/1 от 9 декември 2019 г.), наричан по-нататък „Регламент (ЕС) 2019/2088“ и се поставя запетая.\n5. В чл. 277, ал. 1 след думите „Регламент (ЕС) № 1286/2014“ се поставя запетая и се добавя „Регламент (ЕС) 2019/2088“.\n6. В чл. 290, ал. 1, т. 5 след думите „Регламент (ЕС) № 600/2014“ се поставя запетая и се добавя „и Регламент (ЕС) 2019/2088“.\n7. В допълнителните разпоредби:\nа) в § 2:\nаа) в ал. 1 се създава т. 6:\n„6. Директива (ЕС) 2020/1504 на Европейския парламент и на Съвета от 7 октомври 2020 г. за изменение на Директива 2014/65/ЕС относно пазарите на финансови инструменти (ОВ, L 347/50 от 20 октомври 2020 г.).“;\nбб) в ал. 2 се създава т. 8:\n„8. Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги.“;\nб) в § 4:\nаа) в ал. 2 числото „60“ се заменя с „60а“;\nбб) в ал. 3 след думите „чл. 76“ се поставя запетая и се добавя „чл. 77“, след думите „чл. 82“ запетаята и думите „ал. 2“ се заличават, а след думите „по чл. 86, ал. 2“ се поставя запетая и се добавя „т. 2 – 4“.\n§ 41.\n В Закона за публичното предлагане на ценни книжа (обн., ДВ, бр. 114 от 1999 г.; изм., бр. 63 и 92 от 2000 г., бр. 28, 61, 93 и 101 от 2002 г., бр. 8, 31, 67 и 71 от 2003 г., бр. 37 от 2004 г., бр. 19, 31, 39, 103 и 105 от 2005 г., бр. 30, 33, 34, 59, 63, 80, 84, 86 и 105 от 2006 г., бр. 25, 52, 53 и 109 от 2007 г., бр. 67 и 69 от 2008 г., бр. 23, 24, 42 и 93 от 2009 г., бр. 43 и 101 от 2010 г., бр. 57 и 77 от 2011 г., бр. 21 от 2012 г., бр. 34, 61, 62, 95 и 102 от 2015 г., бр. 33, 42, 62 и 76 от 2016 г., бр. 62, 91 и 95 от 2017 г., бр. 7, 15, 20, 24 и 77 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г. и бр. 12 и 21 от 2021 г.) се правят следните изменения и допълнения:\n1. В чл. 100н, ал. 4, т. 5 думата „доклад“ се заменя със „за публично дружество – доклад“.\n2. В чл. 100о\n1\n:\nа) в ал. 4:\nаа) създава се нова т. 3:\n„3. декларации от отговорните в рамките на емитента лица с посочване на техните имена и функции, удостоверяващи, че доколкото им е известно, публичното уведомление за финансовото състояние на емитента отразява вярно и честно информацията за активите и пасивите, финансовото състояние и печалбата или загубата на емитента и на дружествата, включени в консолидацията;“\nбб) досегашната т. 3 става т. 4;\nб) в ал. 6 след думите „представлява емитента“ се поставя запетая и се добавя „и от лицето, което е изготвило публичното уведомление за финансовото състояние“.\n§ 42.\n В Закона за гарантиране на влоговете в банките (обн., ДВ, бр. 62 от 2015 г.; изм., бр. 96 и 102 от 2015 г., бр. 103 от 2017 г., бр. 7, 15, 20 и 27 от 2018 г., бр. 17 и 37 от 2019 г. и бр. 12 и 19 от 2021 г.) в чл. 9, ал. 2 думите „в срока на действие на мерките по чл. 116, ал. 2, т. 2 и 3 от Закона за кредитните институции и“ се заличават.\n§ 43.\n В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г. и бр. 12, 19, 21 и 77 от 2021 г.) се правят следните изменения и допълнения:\n1. В чл. 354, ал. 1 след думите „Регламент (ЕС) 2015/2365“ се добавя „Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги (ОВ, L 317/1 от 9 декември 2019 г.)“.\n2. В § 1а, ал. 2 от допълнителните разпоредби думите „и на Регламент (ЕС) 2015/2365 на Европейския парламент и на Съвета от 25 ноември 2015 г. относно прозрачността при сделките за финансиране с ценни книжа и при повторното използване, и за изменение на Регламент (ЕС) № 648/2012“ се заменят с „на Регламент (ЕС) 2015/2365 на Европейския парламент и на Съвета от 25 ноември 2015 г. относно прозрачността при сделките за финансиране с ценни книжа и при повторното използване, и за изменение на Регламент (ЕС) № 648/2012 и на Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги“.\n§ 44.\n В Кодекса за застраховането (обн., ДВ, бр. 102 от 2015 г.; изм., бр. 62, 95 и 103 от 2016 г., бр. 8, 62, 63, 85, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 17, 42 и 83 от 2019 г., бр. 26, 28 и 64 от 2020 г. и бр. 21 от 2021 г.) се правят следните изменения и допълнения:\n1. В чл. 197б, ал. 2, изречение второ думите „инвестиционният посредник“ се заменят с „лицето по чл. 197а, ал. 1“.\n2. Създава се чл. 646г:\n„Отговорност за нарушения на Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги (OB, L 317/1 от 9 декември 2019 г.)\nЧл. 646г. (1) На лице, което извърши или допусне извършването на нарушение на чл. 3, 4, 5, 6, 7, 8, 9, 10, 11, 12, чл. 13, параграф 1 и чл. 15, параграф 2 от Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги, се налага:\n1. глоба от 1000 лв. до 4000 лв. – за физическо лице;\n2. имуществена санкция от 2000 лв. до 10 000 лв. – за юридическо лице или за едноличен търговец.\n(2) При повторно нарушение наказанието по ал. 1, т. 1 е от 2000 до 10 000 лв., а по ал. 1, т. 2 – от 4000 до 20 000 лв.“\n3. В § 7, ал. 2 от допълнителните разпоредби думите „и на Регламент (ЕС) 2015/2365 на Европейския парламент и на Съвета от 25 ноември 2015 г. относно прозрачността при сделките за финансиране с ценни книжа и при повторното използване, и за изменение на Регламент (ЕС) № 648/2012“ се заменят с „на Регламент (ЕС) 2015/2365 на Европейския парламент и на Съвета от 25 ноември 2015 г. относно прозрачността при сделките за финансиране с ценни книжа и при повторното използване, и за изменение на Регламент (ЕС) № 648/2012 и на Регламент (ЕС) 2019/2088 на Европейския парламент и на Съвета от 27 ноември 2019 г. относно оповестяването на информация във връзка с устойчивостта в сектора на финансовите услуги“.\nЗаконът е приет от 47-ото Народно събрание на 16 февруари 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n977"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163992",
    "meta": [],
    "text": "УКАЗ № 62\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за електронното управление, приет от 47-ото Народно събрание на 16 февруари 2022 г.\nИздаден в \nСофия на 21 февруари 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за електронното управление \n(обн., ДВ., бр. 46 от 2007 г.; изм., бр. 82 от 2009 г., бр. 20 от 2013 г., бр. 40 от 2014 г., бр. 13, 38, 50, 62 и 98 от 2016 г., бр. 88 и 94 от 2018 г., бр. 94 и 102 от 2019 г. и бр. 69 и 85 от 2020 г.)\n§ 1. \nВ глава първа „а“ наименованието на раздел I се изменя така: „Орган по осъществяване на политиката за електронно управление“.\n§ 2. \nЧлен 7а се отменя.\n§ 3. \nЧлен 7б се отменя.\n§ 4. \nВ чл. 7в се правят следните изменения и допълнения:\n1. Заглавието се изменя така: „Министър на електронното управление“.\n2. Създава се ал. 1:\n„(1) Министърът на електронното управление провежда държавната политика в областта на електронното управление и в областта на информационното общество и информационните технологии във взаимодействие с другите органи на изпълнителната власт.“\n3. Досегашният текст става ал. 2 и в нея:\nа) текстът преди т. 1 се изменя така: „Министърът на електронното управление:“;\nб) в т. 1:\nаа) текстът преди буква „а“ се изменя така: „провежда държавната политика в областта на електронното управление, в т.ч.:“;\nбб) буква „а“ се изменя така:\n „а) информационните технологии и информационното общество;“\nв) в т. 3 накрая се добавя „и стратегии в областта на информационните технологии и информационното общество и осигурява изпълнението им“;\nг) точка 13 се изменя така:\n„13. реализира проекти със значение за всички администрации в областта на електронното управление, информационните технологии и информационното общество;“\nд) точка 21 се отменя;\nе) създават се т. 24 – 30:\n„24. подготвя проекти на международни договори, по които Република България е страна, в областта на електронното управление, информационните технологии и информационното общество и осигурява изпълнението на международните договори в тези области;\n25. осигурява изпълнението на ангажиментите на Република България в областта на електронното управление, информационните технологии и информационното общество, свързани с членството й в Европейския съюз и в международни организации, включително като представлява Република България в международните организации в областта на електронното управление, информационните технологии и информационното общество;\n26. подпомага разработването и въвеждането на стандарти и стандартизационни документи, свързани с електронното управление, информационните технологии и информационното общество;\n27. участва в работата на международните организации по стандартизация и в техническите комитети по стандартизация в Република България, имащи отношение към електронното управление, информационните технологии и информационното общество;\n28. утвърждава инвестиционни програми и проекти в съответствие с приоритетите в областта на електронното управление, информационните технологии и информационното общество;\n29. осъществява междуведомствена координация при подготовката и внасянето на проектите на нормативни актове на Министерския съвет в областта на електронното управление, информационните технологии и информационното общество;\n30. упражнява и други правомощия, предвидени в закон или в друг нормативен акт.“\n§ 5. \nВ чл. 7г се правят следните изменения:\n1. В ал. 1 думите „Председателят на агенцията“ се заменят с „Министърът на електронното управление“.\n2. В ал. 2 в текста преди т. 1 думите „председателя на агенцията“ се заменят с „министъра на електронното управление“.\n§ 6. \nВ чл. 17, ал. 2 думите „Държавната агенция „Електронно управление“ се заменят с „Министерството на електронното управление“.\n§ 7. \nВ чл. 57, ал. 1 думите „председателя на Държавната агенция „Електронно управление“ се заменят с „министъра на електронното управление“.\n§ 8. \nВ чл. 60б се правят следните изменения:\n1. В ал. 1 думите „Министърът на транспорта, информационните технологии и съобщенията“ се заменят с „Министърът на електронното управление“.\n2. Алинея 2 се отменя.\n3. В ал. 3 думите „страниците на Министерството на транспорта, информационните технологии и съобщенията и на Държавна агенция „Електронно управление“ се заменят със „страницата на Министерството на електронното управление“.\nДопълнителна разпоредба\n§ 9. \nВ останалите текстове на закона думите:\n1. „Държавна агенция „Електронно управление“ и „агенцията“ се заменят с „Министерство на електронното управление“;\n2. „председателят на Държавна агенция „Електронно управление“, „председателят на Държавната агенция „Електронно управление“ и „Председателят на агенцията“ се заменят с „министърът на електронното управление“, а думите „председателя на Държавна агенция „Електронно управление“ се заменят с „министъра на електронното управление“.\nПреходни и заключителни разпоредби\n§ 10.\n (1) Издадените до влизането в сила на този закон подзаконови нормативни актове запазват действието си, доколкото не му противоречат.\n(2) Подзаконовите нормативни актове по прилагането на закона се привеждат в съответствие с този закон в тримесечен срок от влизането му в сила.\n§ 11.\n (1) Държавна агенция „Електронно управление“ към Министерския съвет се закрива.\n(2) Министерският съвет създава ликвидационна комисия, която в тримесечен срок от влизането в сила на този закон урежда отношенията, свързани със закриването, включително се разпорежда с активите, пасивите, регистрите, базите данни, архива, другите права и задължения на закритата агенция, както и урежда трудовите и служебните правоотношения със служителите.\n(3) Правомощията на председателя и на заместник-председателите на Държавна агенция „Електронно управление“ се прекратяват от датата на влизане в сила на този закон.\n(4) До привеждането в съответствие с този закон на устройствения правилник на Министерството на електронното управление правомощията на министъра на транспорта и съобщенията в областта на информационните технологии се изпълняват от него по досегашния ред.\n§ 12.\n В Гражданския процесуален кодекс (обн., ДВ, бр. 59 от 2007 г.; изм., бр. 50 от 2008 г.; Решение № 3 на Конституционния съд от 2008 г. – бр. 63 от 2008 г.; изм., бр. 69 от 2008 г., бр. 12, 19, 32, 42 от 2009 г.; Решение № 4 на Конституционния съд от 2009 г. – бр. 47 от 2009 г.; изм., бр. 82 от 2009 г., бр. 13 и 100 от 2010 г.; Решение № 15 на Конституционния съд от 2010 г. – бр. 5 от 2011 г.; изм., бр. 45, 49 и 99 от 2012 г., бр. 15 и 66 от 2013 г., бр. 53 и 98 от 2014 г., бр. 50 от 2015 г., бр. 15 и 43 от 2016 г., бр. 8, 13, 63, 86, 96 и 102 от 2017 г., бр. 42 и 65 от 2018 г., бр. 38, 83, 98 и 100 от 2019 г., бр. 68, 98 и 110 от 2020 г. и бр. 9 и 15 от 2021 г.) в чл. 102г, ал. 1 в текста преди т. 1 думите „председателя на Държавна агенция „Електронно управление“ се заменят с „министъра на електронното управление“.\n§ 13.\n В Изборния кодекс (обн., ДВ, бр. 19 от 2014 г.; изм., бр. 35, 53 и 98 от 2014 г., бр. 79 от 2015 г., бр. 39, 57, 85 и 97 от 2016 г.; Решение № 3 на Конституционния съд от 2017 г. – бр. 20 от 2017 г.; изм., бр. 85 от 2017 г., бр. 94 и 102 от 2018 г., бр. 17, 21, 29, 34, 60 и 61 от 2019 г., бр. 88 и 107 от 2020 г., бр. 36 от 2021 г.; Решение № 5 на Конституционния съд от 2021 г. – бр. 37 от 2021 г.; Решение № 9 на Конституционния съд от 2021 г. – бр. 58 от 2021 г.) в чл. 213а, ал. 2 думите „Държавна агенция „Електронно управление“ и „председателя на Държавна агенция „Електронно управление“ се заменят съответно с „Министерството на електронното управление“ и „министъра на електронното управление“.\n§ 14.\n В Закона за киберсигурност (обн., ДВ, бр. 94 от 2018 г.; изм., бр. 69 и 85 от 2020 г.) се правят следните изменения и допълнения:\n1. В чл. 9:\nа) в ал. 2 думите „заместник министър-председател, определен от министър-председателя“ се заменят с „министърът на електронното управление“;\nб) в ал. 3:\nаа) точка 5 се изменя така:\n „5. министърът на транспорта и съобщенията;“\nбб) създава се т. 8а:\n„8а. министърът на електронното управление;“\nвв) точка 15 се отменя.\n2. В чл. 12:\nа) заглавието се изменя така: „Министър на електронното управление“;\nб) текстът преди т. 1 се изменя така: „Министърът на електронното управление:“.\n3. В чл. 13, ал. 2, т. 3 в текста преди буква „а“ след думите „министъра на вътрешните работи“ се поставя запетая, а думите „и председателите на Държавна агенция „Национална сигурност“ и Държавна агенция „Електронно управление“ се заменят с „министъра на електронното управление и председателя на Държавна агенция „Национална сигурност“.\n4. Навсякъде в закона думите „председателя на Държавна агенция „Електронно управление“ и „Държавна агенция „Електронно управление“ се заменят съответно с „министъра на електронното управление“ и „Министерството на електронното управление“, а думите „председателят на Държавна агенция „Електронно управление“ се заменят с „министърът на електронното управление“.\n§ 15.\n В Закона за достъп до обществена информация (обн., ДВ, бр. 55 от 2000 г.; изм., бр. 1 и 45 от 2002 г., бр. 103 от 2005 г., бр. 24, 30 и 59 от 2006 г., бр. 49 и 57 от 2007 г., бр. 104 от 2008 г., бр. 77 от 2010 г., бр. 39 от 2011 г., бр. 97 от 2015 г., бр. 13 и 50 от 2016 г., бр. 85 от 2017 г., бр. 77 от 2018 г. и бр. 17 от 2019 г.) се правят следните изменения:\n1. В чл. 15б, ал. 3 думите „председателя на Държавна агенция „Електронно управление“ се заменят с „министъра на електронното управление“.\n2. В чл. 43:\nа) в ал. 1 думите „председателя на Държавната агенция „Електронно управление“ се заменят с „министъра на електронното управление“;\nб) в ал. 2, т. 4 думите „председателя на Държавна агенция „Електронно управление“ се заменят с „министъра на електронното управление“.\n3. Навсякъде в закона думите „Държавната агенция „Електронно управление“ се заменят с „Министерството на електронното управление“.\n§ 16.\n В Закона за достъп до пространствени данни (обн., ДВ, бр. 19 от 2010 г.; изм., бр. 66 от 2013 г., бр. 98 от 2014 г., бр. 26 от 2015 г., бр. 50 от 2016 г. и бр. 17 от 2019 г.) се правят следните изменения:\n1. В чл. 23:\nа) в текста преди т. 1 думите „председателят на Държавна агенция „Електронно управление“ се заменят с „министърът на електронното управление“;\nб) точка 1 се отменя.\n2. Навсякъде в закона думите „председателят на Държавна агенция „Електронно управление“, „председателя на Държавна агенция „Електронно управление“ и „Държавна агенция „Електронно управление“ се заменят съответно с „министърът на електронното управление“, „министъра на електронното управление“ и „Министерството на електронното управление“.\n§ 17.\n В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г., Решение № 3 на Конституционния съд от 2009 г. – бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. – бр. 23 от 2015 г.; изм., бр. 24, 29, 61 и 79 от 2015 г., бр. 50, 95, 97 и 103 от 2016 г., бр. 58, 85 и 101 от 2017 г., бр. 7, 21, 28, 77 и 94 от 2018 г., бр. 17, 47, 74, 94 и 100 от 2019 г., бр. 28, 51, 62, 69 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 105 от 2020 г. и бр. 20 от 2021 г.) се правят следните изменения и допълнения:\n1. В чл. 10:\nа) в ал. 1 думите „Министерството на транспорта, информационните технологии и съобщенията“ се заменят с „Министерството на транспорта и съобщенията“;\nб) в ал. 2 думите „министърът на транспорта, информационните технологии и съобщенията“ се заменят с „министърът на транспорта и съобщенията“, a думите „Министерството на транспорта, информационните технологии и съобщенията“ се заменят с „Министерството на транспорта и съобщенията“;\nв) в ал. 4 думите „Министерството на транспорта, информационните технологии и съобщенията“ с заменят с „Министерството на транспорта и съобщенията“.\n2. В глава трета наименованието на раздел ІІІ се изменя така: „Министър на транспорта и съобщенията“.\n3. В чл. 15 думите „Министърът на транспорта, информационните технологии и съобщенията“ се заменят с „Министърът на транспорта и съобщенията“, а думите „и в областта на информационното общество“ се заличават.\n4. В чл. 16:\nа) в текста преди т. 1 думите „Министърът на транспорта, информационните технологии и съобщенията“ се заменят с „Министърът на транспорта и съобщенията“; \nб) в т. 1 думите „и в областта на информационното общество“ се заличават;\nв) в т. 4 думите „и информационното общество“ се заличават;\nг) в т. 5 думите „и информационното общество“ се заличават;\nд) в т. 6 думите „управлението на електронните съобщения и информационното общество“ се заменят с „електронните съобщения“;\nе) в т. 8 думите „и информационното общество“ се заличават;\nж) в т. 11 в началото се добавя „реализира“ и се поставя запетая, а думите „информационното общество и“ се заличават;\nз) в т. 12 думите „и информационното общество“ се заличават.\n5. В чл. 17, ал. 1 в текста преди т. 1 думите „Председателят на Държавна агенция „Електронно управление“ се заменят с „Министърът на електронното управление“.\n6. В чл. 19, ал. 1 думите „Министерството на транспорта, информационните технологии и съобщенията“ се заменят с „Министерството на транспорта и съобщенията и Министерството на електронното управление“.\n7. В чл. 40, ал. 5 думите „Министерството на транспорта, информационните технологии и съобщенията“ се заменят с „Министерството на транспорта и съобщенията, Министерството на електронното управление“.\n8. В чл. 51, ал. 2 думите „Министерството на транспорта, информационните технологии и съобщенията“ се заменят с „Министерството на транспорта и съобщенията и Министерството на електронното управление“.\n9. В чл. 182, ал. 5 думите „министъра на транспорта, информационните технологии и съобщенията“ се заменят с „министъра на транспорта и съобщенията и министъра на електронното управление“.\n10. В чл. 244а, ал. 3 след думите „Министерството на отбраната“ се добавя „Министерството на електронното управление“, а думите „Държавна агенция „Електронно управление“ се заличават.\n11. В чл. 300, ал. 2 думите „председателя на Държавна агенция „Електронно управление“ се заменят с „министъра на електронното управление“.\n12. В чл. 303, ал. 1 думите „председателят на Държавна агенция „Електронно управление“ се заменят с „министърът на електронното управление“.\n§ 18.\n В Закона за електронната търговия (обн., ДВ, бр. 51 от 2006 г.; изм., бр. 105 от 2006 г., бр. 41 от 2007 г., бр. 82 от 2009 г., бр. 77 и 105 от 2011 г., бр. 57 от 2015 г., бр. 94 от 2018 г., бр. 17 от 2019 г. и бр. 96 от 2020 г.) в чл. 21 се правят следните изменения:\n1. В ал. 1 думите „Министърът на транспорта, информационните технологии и съобщенията“ се заменят с „Министърът на електронното управление“.\n2. В ал. 3 думите „Министерството на транспорта, информационните технологии и съобщенията“ се заменят с „Министерството на електронното управление“.\n§ 19.\n В Закона за електронната идентификация (обн., ДВ, бр. 38 от 2016 г.; изм., бр. 50 и 101 от 2016 г., бр. 97 от 2017 г., бр. 14 от 2018 г., бр. 1, 58 и 94 от 2019 г. и бр. 60 от 2020 г.) се правят следните изменения:\n1. В чл. 4, ал. 5 думите „председателя на Държавна агенция „Електронно управление“ се заменят с „министъра на електронното управление“.\n2. В чл. 9, ал. 1, изречение първо думите „Държавна агенция „Електронно управление“ се заменят с „Министерството на електронното управление“, а изречение второ се заличава.\n3. В чл. 18 думите „председателя на Държавна агенция „Електронно управление“ се заменят с „министъра на електронното управление“.\n4. В чл. 42 думите „председателя на Държавна агенция „Електронно управление“ се заменят с „министъра на електронното управление“.\n§ 20.\n В Закона за пряко участие на гражданите в държавната власт и местното самоуправление (обн., ДВ, бр. 44 от 2009 г.; изм., бр. 100 от 2010 г., бр. 9 от 2011 г., бр. 42 от 2012 г., бр. 20 и 66 от 2013 г., бр. 19 и 98 от 2014 г., бр. 56 от 2015 г., бр. 17 и 94 от 2019 г. и бр. 88 от 2020 г.) се правят следните изменения:\n1. В чл. 1, ал. 2 думите „Регламент (ЕС) № 211/2011 на Европейския парламент и на Съвета от 16 февруари 2011 г. относно гражданската инициатива (ОВ, L 65/1 от 11 март 2011 г.), наричан по-нататък „Регламент (ЕС) № 211/2011“ се заменят с „Регламент (ЕС) 2019/788 на Европейския парламент и на Съвета от 17 април 2019 г. относно европейската гражданска инициатива (ОВ, L 130/55 от 17 май 2019 г.), наричан по-нататък „Регламент (ЕС) 2019/788“.\n2. В чл. 3, ал. 1, т. 3 думите „чл. 2, т. 1 от Регламент (ЕС) № 211/2011“ се заменят с „Регламент (ЕС) 2019/788“.\n3. В чл. 53а:\nа) в ал. 1 думите „Регламент (ЕС) № 211/2011“ се заменят с „Регламент (ЕС) 2019/788“;\nб) в ал. 3 думите „председателят на Държавна агенция „Електронно управление“ се заменят с „министърът на електронното управление“, а думите „Регламент (ЕС) № 211/2011“ се заменят с „Регламент (ЕС) 2019/788“;\nв) в ал. 4 думите „председателя на Държавна агенция „Електронно управление“ се заменят с „министъра на електронното управление“, а думите „Регламент (ЕС) № 211/2011“ се заменят с „Регламент (ЕС) 2019/788“;\nг) в ал. 8 думите „министърът на транспорта, информационните технологии и съобщенията“ се заменят с „министърът на електронното управление“, а думите „Регламент (ЕС) № 211/2011“ се заменят с „Регламент (ЕС) 2019/788“;\nд) в ал. 9 думите „чл. 6 от Регламент (ЕС) № 211/2011“ се заменят с „Регламент (ЕС) 2019/788“.\n§ 21.\n В Закона за Националния архивен фонд (обн., ДВ, бр. 57 от 2007 г.; изм., бр. 19, 42, 78, 92, 93 и 103 от 2009 г.; Решение № 8 на Конституционния съд от 2010 г. – бр. 43 от 2010 г.; изм., бр. 59 от 2010 г.; Решение № 14 на Конституционния съд от 2010 г. – бр. 101 от 2010 г.; изм., бр. 38 от 2012 г., бр. 15 от 2013 г., бр. 50 от 2016 г., бр. 97 от 2017 г., бр. 77 от 2018 г. и бр. 17 от 2019 г.) в чл. 9, ал. 2 думите „председателя на Държавна агенция „Електронно управление“ се заменят с „министъра на електронното управление“.\n§ 22.\n В Закона за противодействие на тероризма (обн., ДВ, бр. 103 от 2016 г.; изм., бр. 51 и 69 от 2020 г. и бр. 20 от 2021 г.) в чл. 41, ал. 3 думите „председателя на Държавна агенция „Електронно управление“ се заменят с „министъра на електронното управление“.\n§ 23.\n В Закона за съдебната власт (обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр, 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17, 19, 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г.) се правят следните изменения:\n1. В чл. 360б, ал. 1 думите „председателя на Държавна агенция „Електронно управление“ се заменят с „министъра на електронното управление“.\n 2. В чл. 360е, ал. 1 в текста преди т. 1 думите „председателя на Държавна агенция „Електронно управление“ се заменят с „министъра на електронното управление“.\n§ 24.\n В Закона за отбраната и въоръжените сили на Република България (обн., ДВ, бр. 35 от 2009 г.; изм., бр. 74, 82, 93 и 99 от 2009 г., бр. 16, 88, 98 и 101 от 2010 г., бр. 23, 48, 99 и 100 от 2011 г., бр. 20, 33 и 38 от 2012 г., бр. 15, 66 и 68 от 2013 г., бр. 1 и 98 от 2014 г., бр. 14, 24, 61, 79 и 88 от 2015 г., бр. 13, 17, 50, 81, 98 и 103 от 2016 г., бр. 58, 85 и 103 от 2017 г., бр. 7, 77 и 98 от 2018 г., бр. 17, 42 и 94 от 2019 г., бр. 38, 69 и 109 от 2020 г. и бр. 16, 23 и 25 от 2021 г.) в чл. 40, ал. 2 в текста преди т. 1 думите „Председателят на Държавната агенция „Електронно управление“ се заменят с „Министърът на електронното управление“.\n§ 25.\n В Закона за дейностите по предоставяне на услуги (обн., ДВ, бр. 15 от 2010 г.; изм., бр. 83 от 2013 г., бр. 14 от 2015 г., бр. 97 от 2016 г., бр. 21 от 2018 г. и бр. 17, 24, 34, 45 и 101 от 2019 г.) в чл. 3, ал. 3 думите „министъра на транспорта, информационните технологии и съобщенията“ се заменят с „министъра на електронното управление“.\n§ 26.\n В Закона за електронните съобщителни мрежи и физическа инфраструктура (обн., ДВ, бр. 21 от 2018 г.; изм., бр. 20 от 2021 г.) се правят следните изменения:\n1. В чл. 57, ал. 2 думите „министъра на транспорта, информационните технологии и съобщенията и министъра на регионалното развитие и благоустройството“ се заменят с „министъра на транспорта и съобщенията и от министъра на регионалното развитие и благоустройството, съгласувано с министъра на електронното управление“.\n2. В чл. 89, ал. 1 думите „министърът на транспорта, информационните технологии и съобщенията“ се заменят с „министърът на транспорта и съобщенията“.\n3. Навсякъде в закона думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n§ 27.\n В Закона за геодезията и картографията (обн., ДВ, бр. 29 от 2006 г.; изм., бр. 57 и 109 от 2007 г., бр. 36 от 2008 г., бр. 19 и 74 от 2009 г., бр. 77 от 2010 г., бр. 77 от 2012 г., бр. 66 и 109 от 2013 г., бр. 49 и 98 от 2014 г., бр. 14 от 2015 г., бр. 58 от 2017 г. и бр. 41 от 2019 г.) в чл. 8, ал. 3 думите „заместник-министър на транспорта, информационните технологии и съобщенията“ се заменят със „заместник-министър на транспорта и съобщенията, заместник-министър на електронното управление“.\n§ 28.\n В Закона за управление и функциониране на системата за защита на националната сигурност (обн., ДВ, бр. 61 от 2015 г.; изм., бр. 94 от 2018 г. и бр. 69 от 2020 г.) в чл. 8, ал. 3 се създава т. 4а:\n„4а. министърът на електронното управление;“.\n§ 29.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 16 февруари 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n976"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164006",
    "meta": [],
    "text": "УКАЗ № 63\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за регистър БУЛСТАТ, приет от 47-ото Народно събрание на 16 февруари 2022 г.\nИздаден в София на 21 февруари 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за регистър БУЛСТАТ \n(обн., ДВ, бр. 39 от 2005 г.; изм. бр. 105 от 2005 г., бр. 34 от 2006 г., бр. 42 от 2007 г., бр. 82 и 95 от 2009 г., бр. 28 от 2011 г., бр. 38 от 2012 г., бр. 15 от 2013 г., бр. 12 от 2015 г., бр. 8 и 74 от 2016 г., бр. 85 от 2017 г., бр. 27 и 57 от 2018 г., бр. 94 от 2019 г., бр. 94 от 2020 г. и бр. 19 от 2021 г.)\n§ 1. \nВ чл. 7 се правят следните изменения и допълнения:\n1. В ал. 1, т. 8 думите „на територията на страната с всички държавни институции“ се заличават.\n2. В ал. 2:\nа) точка 2 се изменя така:\n„2. данни за лицето:\nа) имена;\nб) гражданство;\nв) ЕГН, ЛНЧ или друг идентификационен номер за чуждестранно лице, дата на раждане за чуждестранните физически лица;\nг) вид на документа за самоличност;“\nб) точка 4 се изменя така:\n„4. адрес за кореспонденция, телефон, факс, електронен адрес, както и:\nа) постоянен и настоящ адрес – за българските граждани;\nб) постоянен и настоящ адрес или адрес на пребиваване – за чуждестранните физически лица, постоянно пребиваващи в страната, съответно за чуждестранните физически лица.“\n3. Създават се ал. 5 и 6:\n„(5) Лицата по чл. 3 заявяват за вписване в регистър БУЛСТАТ интернет страница, ако имат такава.\n(6) Съобщенията за физически лица по чл. 3 се изпращат на заявения от тях адрес за кореспонденция. Когато лице по чл. 3 е посочило в заявлението, че желае да бъде уведомявано по електронен път, съобщенията се изпращат на посочения от него електронен адрес. В този случай потвърждаване на получаването не се изисква.“\n§ 2. \nВ чл. 8 ал. 1 се изменя така:\n„(1) Информацията в регистър БУЛСТАТ е публична, с изключение на ЕГН, ЛНЧ или друг идентификационен номер за чуждестранно лице, дата на раждане, данни, необходими за Регистъра на статистическите единици, определени със заповед на изпълнителния директор на Агенцията по вписванията по предложение на председателя на Националния статистически институт, адрес на имота за лица по чл. 3, ал. 1, т. 10, буква „б“, постоянен и настоящ адрес – за българските граждани, постоянен и настоящ адрес или адрес на пребиваване – за чуждестранните физически лица, постоянно пребиваващи в страната, съответно за чуждестранните физически лица.“\n§ 3. \nВ чл. 36 се правят следните изменения и допълнения:\n1. В ал. 1 в текста преди т. 1 след думите „обстоятелство в“ се добавя „публичната част на“.\n2. В ал. 2 думите „по чл. 8, ал. 1“ се заменят с „в публичната част на регистър БУЛСТАТ“.\n3. В ал. 3 след думите „вписани в“ се добавя „публичната част на“.\n4. В ал. 4 се създава изречение второ: „Справките и удостоверенията се предоставят след подаване на заявление и представяне на документ за самоличност.“\n5. В ал. 5 се създава изречение второ: „Справките чрез отдалечен достъп и удостоверенията в електронна форма се предоставят след идентификация на заявителя чрез квалифициран електронен подпис или чрез цифров сертификат, издаден от агенцията.“\n6. Създава се ал. 6:\n„(6) Данните на лицата, поискали предоставяне на справка или удостоверение, се съхраняват в Агенцията по вписванията в законоустановените срокове.“\n§ 4. \nВ чл. 37 се правят следните изменения и допълнения:\n1. В ал. 1 т. 2 се отменя.\n2. В ал. 2 думите „ал. 1, т. 2 и 3“ се заменят с „ал. 1, т. 3“.\n3. Създават се ал. 4 и 5:\n„(4) Агенцията по вписванията осигурява регистриран достъп до данните и обстоятелствата, вписани в регистър БУЛСТАТ, които не са публични.\n(5) Достъпът по ал. 4 може да бъде предоставен след идентификация на заявителя чрез квалифициран електронен подпис или чрез цифров сертификат, издаден от агенцията. Данните на заявителя, поискал достъпа, се съхраняват в Агенцията по вписванията в законоустановените срокове. Данните може да се предоставят на лицето, за което заявката се отнася, след подаване на искане за това.“\nПреходни и заключителни разпоредби\n§ 5. \n(1) В двумесечен срок от влизането в сила на този закон Агенцията по вписванията осигурява техническа възможност за прилагането му.\n(2) Лице по чл. 3, което няма вписан адрес за кореспонденция до влизането в сила на този закон, заявява адрес за кореспонденция в срока по ал. 1. До вписването на адрес за кореспонденция постоянният адрес на лицето се смята за адрес за кореспонденция и изпратените на него съобщения са редовно изпратени.\n(3) В двумесечен срок от влизането в сила на този закон лицата по чл. 3 заявяват за вписване в регистър БУЛСТАТ интернет страница, ако имат такава.\n§ 6. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 16 февруари 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n967"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163892",
    "meta": [],
    "text": "УКАЗ № 56\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за корпоративното подоходно облагане, приет от 47-ото Народно събрание на 11 февруари 2022 г.\nИздаден в \nСофия на 15 февруари 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за корпоративното подоходно облагане \n(обн., ДВ, бр. 105 от 2006 г.; изм., бр. 52, 108 и 110 от 2007 г., бр. 69 и 106 от 2008 г., бр. 32, 35 и 95 от 2009 г., бр. 94 от 2010 г., бр. 19, 31, 35, 51, 77 и 99 от 2011 г., бр. 40 и 94 от 2012 г., бр. 15, 16, 23, 68, 91, 100 и 109 от 2013 г., бр. 1, 105 и 107 от 2014 г., бр. 12, 22, 35, 79 и 95 от 2015 г., бр. 32, 74, 75 и 97 от 2016 г., бр. 58, 85, 92, 97 и 103 от 2017 г., бр. 15, 91, 98, 102, 103 и 105 от 2018 г., бр. 24, 64, 96, 101 и 102 от 2019 г., бр. 18, 28, 38, 69, 104, 107 и 110 от 2020 г., бр. 14 и 21 от 2021 г. и бр. 8 от 2022 г.)\n§ 1. \nВ чл. 2 се създават ал. 4 и 5:\n„(4) Когато едно или повече чуждестранни образувания, които са свързани предприятия и общо държат пряко или косвено 50 на сто или повече от правото на глас, дяловия капитал или правото върху дела от печалбата на учредено или установено в страната хибридно образувание, което не е данъчно задължено лице по смисъла на ал. 1 и 2, се намират в юрисдикция или юрисдикции, които считат хибридното образувание за данъчно задължено лице в Република България, то това хибридно образувание се приравнява на юридическо лице за целите на закона. Печалбите и доходите на хибридното образувание по изречение първо се облагат по реда на закона, доколкото същите не са обложени по друг начин в страната или съгласно законодателството на друга юрисдикция.\n(5) Алинея 4 не се прилага за колективна инвестиционна схема. За целите на изречение първо колективна инвестиционна схема е инвестиционен фонд или схема, които отговарят едновременно на следните условия:\n1. имат множество собственици;\n2. притежават диверсифициран портфейл от ценни книжа;\n3. предмет са на нормативна уредба за защита на инвеститорите.“\n§ 2. \nВ чл. 11а се създават ал. 3 – 5: \n„(3) Счетоводно отчетените разходи, приходи, печалби и загуби във връзка с договори за продажба с обратен лизинг, класифициран като оперативен лизинг, съгласно Международните счетоводни стандарти, при продавачи лизингополучатели, не се признават за данъчни цели. Активи с право на ползване във връзка с договори за продажба с обратен лизинг, класифициран като оперативен лизинг, съгласно Международните счетоводни стандарти, признати при продавачи лизингополучатели, не са данъчни амортизируеми активи.\n(4) За данъчни цели се признават разходите, приходите, печалбите и загубите, определени съгласно правилата на Счетоводен стандарт 17 „Лизинг“ по отношение на договори за продажба с обратен лизинг, класифициран като експлоатационен лизинг, приложени към съответните договори по ал. 3. Сумите по изречение първо се третират като счетоводни разходи, приходи, печалби и загуби за целите на закона.\n(5) Алинеи 1 и 2 не се прилагат за договори по ал. 3.“\n§ 3. \nВ чл. 47в ал. 4 се отменя.\n§ 4. \nВ § 1 от допълнителните разпоредби се правят следните допълнения:\n1. В т. 84 в текста преди буква „а“ след думите „за целите на“ се добавя „чл. 2, ал. 4 и 5“, в изречение трето след думите „За целите на“ се добавя „чл. 2, ал. 4 и 5 и“ и в изречение четвърто след думите „В случаите на“ се добавя „чл. 2, ал. 4 и 5“.\n2. В т. 85 след думите „за целите на“ се добавя „чл. 2, ал. 4 и 5“.\n3. В т. 95 след думите „за целите на“ се добавя „чл. 2, ал. 4 и 5 и“.\nПреходни и заключителни разпоредби\n§ 5. \nВ Закона за данъците върху доходите на физическите лица (обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г., бр. 16, 49, 94 и 100 от 2010 г., бр. 19, 31, 35, 51 и 99 от 2011 г., бр. 40, 81 и 94 от 2012 г., бр. 23, 66, 100 и 109 от 2013 г., бр. 1, 53, 98, 105 и 107 от 2014 г., бр. 12, 22, 61, 79 и 95 от 2015 г., бр. 32, 74, 75, 97 и 98 от 2016 г., бр. 58, 63 и 97 от 2017 г., бр. 15, 98, 102 и 105 от 2018 г., бр. 24, 79, 96 и 101 от 2019 г., бр. 14, 18, 28, 38, 60 и 104 от 2020 г. и бр. 14 от 2021 г.) се правят следните изменения и допълнения:\n1. В чл. 23, ал. 3 думите „по ал. 1, т. 1, 2, 4, 8 и 9“ се заменят с „по ал. 1, т. 4, 8 и 9“.\n2. В чл. 73:\nа) създава се нова ал. 8:\n„(8) Справките по ал. 1 и 6 на еднолични търговци или самоосигуряващи се лица, които са починали през данъчната година, могат да се подадат от техните наследници по закон или по завещание, както и от заветниците или от техните законни представители.“;\nб) досегашната ал. 8 става ал. 9.\n§ 6. \nПараграф 5, т. 2 относно чл. 73, ал. 8 от Закона за данъците върху доходите на физическите лица се прилага и за справките по чл. 73, ал. 1 и 6 от същия закон, за които задължението за подаване възниква след\n31 декември 2021 г.\n§ 7. \nЗаконът влиза в сила от деня на обнародването му в „Държавен вестник“ с изключение на § 1 и 4, които влизат в сила от 1 януари 2022 г.\nЗаконът е приет от 47-ото Народно събрание на 11 февруари 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n850"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163881",
    "meta": [],
    "text": "УКАЗ № 55\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците, приет от 47-ото Народно събрание на 10 февруари 2022 г.\nИздаден в \nСофия на 15 февруари 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието:\nНадежда Йорданова\nЗАКОН\nза изменение и допълнение на Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците \n(обн., ДВ, бр. 28 от 2020 г.; изм., бр. 34, 38, 44, 55, 60, 64, 71, 92, 98 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 103, 105, 107 и 109 от 2020 г. и бр. 11, 14, 23, 36 и 77 от 2021 г.)\n§ 1. \nВ чл. 26, ал. 1 думите „български“ и „или на самите въздушни превозвачи“ се заличават.\n§ 2. \nВ чл. 28 навсякъде думите „през 2021 г.“ се заличават.\n§ 3. \nВ § 21б, ал. 1 от преходните и заключителните разпоредби в текста преди т. 1 след думите „през 2021 г.“ се добавя „и 2022 г.“.\nЗаключителна разпоредба\n§ 4. \nЗаконът влиза в сила от деня на обнародването му в „Държавен вестник“ с изключение на § 1, който влиза в сила от\n16 септември 2021 г.\nЗаконът е приет от 47-ото Народно събрание на 10 февруари 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n835"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163895",
    "meta": [],
    "text": "УКАЗ № 54\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за акцизите и данъчните складове, приет от 47-ото Народно събрание на 2 февруари 2022 г.\nИздаден в София на 8 февруари 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за акцизите и данъчните складове \n(обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г. и бр. 77 от 2021 г.)\n§ 1. \nВ чл. 3, ал. 1 се правят следните изменения и допълнения:\n1. В т. 6 думите „лицата, които“ се заменят със „сертифицираните получатели, които“.\n2. Създава се т. 10:\n„10. лицата по чл. 76к, ал. 2, които изпращат акцизни стоки.“\n§ 2. \nВ чл. 4 се правят следните изменения и допълнения:\n1. В т. 2 след думата „складира“ се добавя „да държи и преработва“.\n2. В т. 3 след думата „произвеждат“ се поставя запетая и се добавя „преработват, държат“.\n3. В т. 4 след думата „производството“ се поставя запетая и се добавя „преработката, държането“.\n4. В т. 5, изречение второ думите „31 декември 1992 г.“ се заменят с „1 януари 2019 г.“.\n5. Създава се т. 8а: \n„8а. „Независим малък винопроизводител“ е винопроизводител, който е правно и икономически независим от който и да е друг винопроизводител, използва помещения, които са физически отделени от помещенията на който и да е друг винопроизводител, и не осъществява дейността си по предоставен лиценз. Когато двама или повече малки винопроизводители осъществяват съвместна дейност и общото им годишно производство не надвишава 1000 хектолитра вино, тези винопроизводители се смятат за един независим малък винопроизводител.“\n6. В т. 9 след думите „Обект за винопроизводство на“ се добавя „независим“.\n7. Точки 25 и 26 се изменят така:\n„25. „Територия на държава членка“ е територията на държава членка, към която се прилага Договорът за функционирането на Европейския съюз, в съответствие с чл. 349 и 355 от този договор, като:\nа) в тази територия не се включват:\nаа) за Германия: Остров Хелиголанд и територията на Бюсинген;\nбб) за Кралство Испания: Сеута, Мелиля и Канарските острови;\nвв) за Република Италия: Ливиньо;\nгг) за Република Финландия: Оландските острови;\nб) движението на акцизни стоки до или от:\nаа) Княжество Монако – се третира като движение до или от Република Франция;\nбб) остров Ман – се третира като движение до или от Обединеното кралство Великобритания;\nвв) Юнгхолц и Мителберг (Клайнес Валзертал) – се третира като движение до или от Германия;\nгг) Сан Марино – се третира като движение до или от Република Италия;\nдд) суверенните бази Акротири и Декелия на Обединеното кралство Великобритания, се третират като движения с начало във или предназначени за Кипър.\n26. „Територия на Съюза“ е територията на държавите членки по т. 25.“\n8. В т. 28, изречение второ след думите „не може да“ се добавя „произвежда, преработва, държи“ и се поставя запетая.\n9. В т. 29, изречение второ след думите „не може да“ се добавя „произвежда, преработва, държи“ и се поставя запетая.\n10. В т. 29а, изречение второ след думите „не може да“ се добавя „произвежда, преработва, държи“ и се поставя запетая.\n11. В т. 38 накрая се създава изречение пето: „За годишно произведено количество бира се счита произведеното през съответната година, което е доведено до окончателния си качествен и количествен състав и е преминало през всичките етапи на производствения процес съгласно представената от лицето технологична документация.“\n12. Създава се т. 44а:\n„44а. „Регистриран електронен опростен административен документ“ е електронен опростен административен документ, на който митническите органи са определили уникален опростен административен референтен код.“\n13. Точка 46 се изменя така:\n„46. „Нередовност“ е настъпването на определени обстоятелства при движение на акцизни стоки, под режим отложено плащане на акциз или транспортирането на акцизни стоки, освободени за потребление на територията на една държава членка, които са изпратени от сертифициран изпращач до сертифициран получател в друга държава членка или в условията на дистанционни продажби, в резултат на които цялото или част от количеството акцизни стоки не пристигат на мястото на получаване в съответствие с правилата за движение на акцизни стоки. Не се считат за „нередовност“ случаите на пълно унищожаване и безвъзвратна загуба вследствие на непреодолима сила и загубите от естествени фири, вследствие на промяна на физико-химичните свойства.“\n14. Точка 48 се изменя така:\n„48. „Внасяне“ е допускането за свободно обращение в съответствие с член 201 от Регламент (ЕС) № 952/2013.“\n15. Създават се т. 66 – 72:\n„66. „Незаконно влизане“ е влизане на територията на Съюза на стоки, които не са допуснати за свободно обращение в съответствие с член 201 от Регламент (ЕС) № 952/2013 и за които е възникнало митническо задължение съгласно член 79, параграф 1 от посочения регламент или би възникнало такова, ако стоките са подлежали на митническо облагане.\n67. „Сертифициран изпращач“ е лице, което при определени условия има право да изпраща акцизни стоки, освободени за потребление на територията на страната, до територията на друга държава членка.\n68. „Временно сертифициран изпращач“ е лице, което при определени условия в рамките на двумесечен период има право да изпраща еднократно определено количество акцизни стоки, освободени за потребление на територията на страната, до територията на друга държава членка.\n69. „Сертифициран получател“ е лице, което при определени условия има право да получава на територията на страната акцизни стоки, които са освободени за потребление на територията на друга държава членка.\n70. „Временно сертифициран получател“ е лице, което при определени условия в рамките на двумесечен период има право да получава еднократно определено количество акцизни стоки, освободени за потребление на територията на друга държава членка, до територията на страната.\n71. „Държава членка на получаване“ е държавата членка, в която следва да бъдат доставени или ползвани акцизните стоки в съответствие с разпоредбите на този закон.\n72. „Акцизни стоки, доставени за търговски цели“ са стоки, освободени за потребление на територията на една държава членка, които се движат до територията на друга държава членка и са доставени на сертифициран получател. Не се считат като доставени за търговски цели акцизни стоки, когато се транспортират от физическо лице за лични нужди или са доставени на физическо лице в условията на дистанционна продажба.“\n§ 3. \nВ чл. 6, ал. 2 в текста преди т. 1 числото „2204 21 10“ се заменя с „2204 21 06, 2204 21 07, 2204 21 08, 2204 21 09, 2204 22 10“.\n§ 4. \nВ чл. 7, т. 2 думите „включени в код по КН 2206 00 91, както и продуктите, включени в кодове по КН 2204 10, 2204 21 10, 2204 29 10 и 2205“ се заменят с „включени в кодове по КН 2206 00 31 и 2206 00 39, както и продуктите, включени в кодове по КН 2204 10, 2204 21 06, 2204 21 07, 2204 21 08, 2204 21 09, 2204 22 10, 2204 29 10 и 2205“.\n§ 5. \nВ чл. 19, ал. 1, т. 3 накрая се добавя „или незаконното влизане на територията на Съюза“.\n§ 6. \nВ чл. 20, ал. 2 се правят следните изменения и допълнения:\n1. В т. 1а навсякъде след думите „обект за винопроизводство на“ се добавя „независим“.\n2. Създава се т. 2а: \n„2а. неспазването на условията за движение на акцизни стоки, освободени за потребление на територията на друга държава членка;“.\n3. Точка 5 се изменя така:\n„5. внасянето на акцизни стоки, освен ако веднага след внасянето акцизните стоки са поставени под режим отложено плащане на акциз, или незаконното влизане на акцизни стоки, освен ако митническото задължение не е било погасено по член 124, параграф 1, буква „д“, „е“, „ж“ или „к“ от Регламент (ЕС) № 952/2013;“.\n4. В т. 21 след думата „държането“ се поставя запетая и се добавя „складирането“.\n§ 7. \nВ чл. 21 се правят следните изменения и допълнения:\n1.\nВ ал. 1:\nа) в т. 3 думата „офицерски“ се заличава;\nб) създава се т. 3а:\n„3а. акцизни стоки, които са предназначени за въоръжените сили на всяка държава членка, различна от държавата членка, в която се дължи акцизът, за ползване от тези сили, за нуждите на цивилния персонал, който ги придружава, или за снабдяването на техните трапезарии или столови, когато тези сили взимат участие в отбранителни дейности, имащи за цел изпълнение на дейност на Съюза в рамките на общата политика за сигурност и отбрана;“.\n2.\nВ ал. 2:\nа) в текста преди т. 1 думите „по ал. 1, т. 1 – 3“ се заменят с „по ал. 1, т. 1 – 3а“;\nб) в т. 2 думите „по ал. 1, т. 2 и 3“ се заменят с „по ал. 1, т. 2, 3 и 3а“.\n§ 8. \nВ чл. 22 ал. 2 се изменя така:\n„(2) Освобождава се от облагане с акциз денатуриран по специален метод етилов алкохол, който се влага в производството на крайни продукти, които не са за човешка консумация. За вложен денатуриран по специален метод етилов алкохол в производството на краен продукт се приемат случаите, когато той е включен в продукта, непредназначен за консумация от човека или се използва за поддръжката и почистването на производственото оборудване, използвано за този конкретен производствен процес.“\n§ 9. \nВ чл. 23, ал. 1 се правят следните допълнения:\n1.\nВ текста преди т. 1 след думите „чл. 76а, ал. 4“ се добавя „и чл. 76ж, ал. 4“.\n2.\nВ т. 2 накрая се добавя „и имат регистрирано в компютърната система съобщение за получаване от компетентните органи на държавата членка на получаване“.\n§ 10.\n Създава се чл. 23а:\n„Чл. 23а. (1) Възстановява се платеният акциз на лицата по чл. 57а, ал. 1, т. 4а, когато разполагат с документите, доказващи извършена дистанционна продажба на територията на друга държава членка и е заплатен акцизът в другата държава членка.\n(2) Възстановяване по ал. 1 се извършва чрез подаване на писмено искане за възстановяване на акциз до компетентното митническо учреждение в едногодишен срок от извършване на дистанционната продажба.\n(3) Към искането по ал. 2 се прилагат документи, определени с правилника за прилагане на закона.\n(4) Директорът на компетентната териториална дирекция в 30-дневен срок от постъпване на искането и необходимите документи се произнася с мотивирано решение, с което уважава или отказва искането – изцяло или частично.\n(5) Решението по ал. 4 може да се обжалва по реда на Данъчно-осигурителния процесуален кодекс.“\n§ 11.\n Създава се чл. 23б:\n„Чл. 23б. (1) Възстановява се платеният акциз в случаите по чл. 76к, ал. 1, когато едновременно са налице следните условия:\n1. лицата са изпълнили задълженията си по чл. 76к, ал. 2;\n2. лицата разполагат с документите, доказващи вътреобщностна доставка на акцизните стоки.\n(2) Възстановяване по ал. 1 се извършва чрез подаване на писмено искане за възстановяване на акциз до компетентното митническо учреждение в eдногодишен срок от подаване на уведомлението по чл. 76к, ал. 2.\n(3) Към искането по ал. 2 се прилагат документи, определени с правилника за прилагане на закона.\n(4) Директорът на компетентната териториална дирекция в 30-дневен срок от постъпване на искането и необходимите документи се произнася с мотивирано решение, с което уважава или отказва искането – изцяло или частично.\n(5) Решението по ал. 4 може да се обжалва по реда на Данъчно-осигурителния процесуален кодекс.“\n§ 12.\n В чл. 25 се правят следните изменения:\n1. В ал. 1 т. 2 се изменя така:\n„2. пълното унищожаване или безвъзвратната загуба на акцизни стоки в резултат на непредвидими обстоятелства или непреодолима сила, включително когато стоките са облепени с бандерол; стоките се считат за напълно унищожени или безвъзвратно загубени, когато са станали неизползваеми като акцизни стоки;“.\n2. Алинея 2 се изменя така:\n„(2) Нормите на пределните размери на естествените фири на акцизните стоки се определят със:\n1. наредба на министъра на финансите при:\nа) съхранение под режим отложено плащане на акциз;\nб) движение под режим отложено плащане на акциз на територията на страната на акцизни стоки по чл. 14, ал. 2;\n2. делегиран акт на Европейската комисия, приет на основание чл. 6, параграф 10 от Директива (EС) 2020/262 на Съвета от 19 декември 2019 г. за определяне на общия режим на облагане с акциз (ОВ, L 58/4 от 27 февруари 2020 г.), наричана по-нататък „Директива (ЕС) 2020/262“, за установяване на общите прагове за частична загуба, освен ако няма основателни доказателства за извършена измама или е налице нередовност – при движение под режим отложено плащане на акциз.“\n§ 13.\n Създава се чл. 25в:\n„Чл. 25в. (1) Не се дължи акциз при пълно унищожаване или безвъзвратна загуба на акцизните стоки по време на транспортирането им на територията на държава членка, различна от държавата членка, в която са освободени за потребление, поради непреодолима сила или вследствие на разрешение за унищожаване на стоките от компетентните митнически органи. Стоките се считат за напълно унищожени или безвъзвратно загубени, когато са станали неизползваеми като акцизни стоки.\n(2) Алинея 1 се прилага при транспортирането на акцизни стоки, освободени за потребление на територията на една държава членка, които са изпратени от сертифициран изпращач до сертифициран получател в друга държава членка или в условията на дистанционни продажби.\n(3) Разрешение за унищожаване по ал. 1 се издава от директора на компетентната териториална дирекция, където ще бъдат унищожени стоките, при условие че същите са станали неизползваеми като акцизни стоки. Разрешението се издава по ред и начин, определени с правилника за прилагане на закона.\n(4) Не се дължи акциз в случай на частична загуба поради естеството на стоките, която възниква по време на транспортирането им при условията на ал. 1, когато размерът на загубата е в рамките на общия праг за частична загуба, определен с делегиран акт на Европейската комисия, приет на основание чл. 6, параграф 10 от Директива (EС) 2020/262, за установяване на общите прагове за частична загуба, освен ако няма основателни доказателства за извършена измама или е налице нередовност.\n(5) Пълното унищожаване или пълната или частична безвъзвратна загуба на акцизни стоки по ал. 1 се доказва пред компетентните митнически органи, когато тези събития са настъпили на територията на страната.\n(6) При невъзможност да се определи къде е настъпила загубата и при направена констатация от митническите органи на територията на страната се прилага ал. 5.\n(7) В случай на установено пълно унищожаване или пълна или частична безвъзвратна загуба на акцизни стоки, освободени за потребление и изпратени до сертифициран получател или данъчен представител, предоставеното обезпечение се освобождава изцяло или частично при представяне на доказателство, удостоверяващо настъпването на събитието.“\n§ 14.\n В чл. 28, ал. 1 т. 1 се изменя така:\n„1. за бирата, включително ароматизираната бира – градусите Плато за количеството хектолитри; за изчисляването на градусите Плато се вземат предвид всички съставки на бирата, включително добавяните след приключване на ферментацията;“.\n§ 15.\n В чл. 33а, ал. 2 думите „чл. 76в, ал. 4, т. 1, 2, 3 и 5 и ал. 5“ се заменят с „чл. 76л“. \n§ 16.\n В глава четвърта в наименованието на раздел III думите „за винопроизводство на“ се заменят с „на независими“.\n§ 17.\n В чл. 56, ал. 1, т. 2 след думите „винопроизводство на“ се добавя „независими“.\n§ 18.\n В чл. 57а, ал. 1 се създава т. 4а:\n„4а. регистрирани по Закона за данък върху добавената стойност, които изпращат акцизни стоки, освободени за потребление на територията на страната, до територията на друга държава членка при условията на дистанционни продажби по смисъла на Закона за данък върху добавената стойност;“.\n§ 19.\n В чл. 57б се правят следните изменения и допълнения: \n1. В ал. 2 в изречение първо накрая се добавя „или се потребява собствената електрическа енергия“. \n2. Алинея 3 се изменя така:\n„(3) Искане за регистрация се подава до директора на териториалната дирекция по:\n1. постоянен адрес, съответно по седалище и адрес на управление на данъчния представител от лицата по чл. 57а, ал. 1, т. 4;\n2. седалище и адрес на управление на данъчния представител от лицата по чл. 57а, ал. 1, т. 4а.“\n§ 20.\n В чл. 60, ал. 3 след думите „обекти за винопроизводство на“ се добавя „независими“.\n§ 21.\n В чл. 73а се правят следните изменения и допълнения:\n1. В ал. 1:\na) навсякъде думите „чл. 21, ал. 1, т. 1 и 3“ се заменят с „чл. 21, ал. 1, т. 1, 3 и 3а“;\nб) създава се т. 3а:\n„3а. от данъчен склад на територията на страната до митническо учреждение на напускане по смисъла на член 329, параграф 5 от Регламент за изпълнение (ЕС) 2015/2447 на Комисията от 24 ноември 2015 г. за определяне на подробни правила за прилагането на някои разпоредби на Регламент (ЕС) № 952/2013 на Европейския парламент и на Съвета за създаване на Митнически кодекс на Съюза (ОВ, L 343/558 от 29 декември 2015 г.), наричан по-нататък „Регламент за изпълнение (ЕС) 2015/2447“, което е отправното митническо учреждение за режим външен транзит в съответствие с член 189, параграф 4 от Делегиран регламент (ЕС) 2018/1063 на Комисията от 16 май 2018 г. за изменение и поправка на Делегиран регламент (ЕС) 2015/2446 за допълнение на Регламент (ЕС) № 952/2013 на Европейския парламент и на Съвета за определяне на подробни правила за някои от разпоредбите на Митническия кодекс на Съюза (ОВ, L 192/1 от 30 юли 2018 г.);“.\n2. В ал. 2 думите „по ал. 1, т. 1, 2 и 3“ се заменят с „по ал. 1, т. 1, 2, 3 и 3а“, а думите „по ал. 1, т. 4 и 6“ се заменят с „по ал. 1, т. 4 и 6 и ал. 4“.\n3. Алинея 3 се изменя така:\n„(3) Движението на акцизни стоки под режим отложено плащане на акциз приключва:\n1. в случаите по ал. 1, т. 1, 2, 4, 5 и 6 – когато получателят получи акцизните стоки;\n2. в случаите по ал. 1, т. 3 – когато акцизните стоки напуснат територията на Съюза;\n3. в случаите по ал. 1, т. 3а – когато акцизните стоки са поставени под режим външен транзит.“\n4. Създава се ал. 4:\n„(4) Освен в случаите, когато внасянето се осъществява в данъчен склад, акцизните стоки могат да се движат от мястото на внасяне под режим отложено плащане на акциз само ако деклараторът или всяко лице, което участва пряко или косвено в извършването на митнически формалности съгласно член 15 от Регламент (ЕС) № 952/2013, представи на митническите органи на държавата членка на внасяне следното:\n1. уникалния акцизен номер по член 19, параграф 2, буква „а“ от  Регламент (EС) № 389/2012 г. на Съвета от 2 май 2012 г. относно административното сътрудничество в областта на акцизите и за отмяна на Регламент (ЕО) № 2073/2004 (ОВ, L 121/1 от 8 май 2012 г.), наричан по-нататък „Регламент (ЕС) № 389/2012 на Съвета“, за идентифициране на регистрирания изпращач за движението;\n2. уникалния акцизен номер по член 19, параграф 2, буква „а“ от Регламент (ЕС) № 389/2012 на Съвета за идентифициране на получателя, за когото са изпратени стоките;\n3. доказателства, че внесените стоки са предназначени за изпращане от територията на държавата членка на внасяне за територията на друга държава членка.“\n§ 22.\n В чл. 73б се правят следните изменения и допълнения:\n1. В ал. 3 се създава т. 4:\n„4. регистрирания изпращач, в случаите по чл. 73а, ал. 1, т. 6.“\n2. В ал. 7 думите „съдържащ цялата информация от електронния административен документ“ и запетаята пред тях се заличават.\n3. В ал. 9 думите „чл. 21, ал. 1, т. 1 и 3“ се заменят с „чл. 21, ал. 1, т. 1, 3 и 3а“.\n4. В ал. 13 думите „Регламент за изпълнение (ЕС) 2015/2447 на Комисията от 24 ноември 2015 г. за определяне на подробни правила за прилагането на някои разпоредби на Регламент (ЕС) № 952/2013 на Европейския парламент и на Съвета за създаване на Митнически кодекс на Съюза (ОВ, L 343/558 от 29 декември 2015 г.), наричан по-нататък „Регламент за изпълнение (ЕС) 2015/2447“ се заменят с „Регламент за изпълнение (ЕС) 2015/2447“.\n§ 23.\n В чл. 73в се правят следните изменения и допълнения:\n1. В ал. 1 думите „чл. 21, ал. 1, т. 1 и 3“ се заменят с „чл. 21, ал. 1, т. 1, 3 и 3а“.\n2. В ал. 4 думите „чл. 21, ал. 1, т. 1 и 3“ се заменят с „чл. 21, ал. 1, т. 1, 3 и 3а“.\n3. Алинея 5 се изменя така:\n„(5) При движение на акцизните стоки в случаите по чл. 73а, ал. 1, т. 3 и 3а компетентното митническо учреждение изпраща електронния административен документ на компетентните органи на държавата членка, в която е подадена декларацията за износ съгласно член 221, параграф 2 от Регламент за изпълнение (ЕС) 2015/2447.“\n4. Създават се ал. 6 – 9:\n„(6) Когато Република България е държава членка на износ, деклараторът предоставя на компетентното митническо учреждение уникалния административен референтен код, който указва акцизните стоки, посочени в декларацията за износ.\n(7) В случаите по ал. 6, преди да бъдат вдигнати стоките за износ, компетентното митническо учреждение проверява дали данните от електронния административен документ съответстват на данните, съдържащи се в декларацията за износ. При несъответствия между електронния административен документ и декларацията за износ митническото учреждение уведомява компетентните органи в държавата членка на изпращане чрез компютърната система.\n(8) Когато стоките вече не са предназначени за извеждане от митническата територия на Съюза, митническото учреждение уведомява за това компетентните органи в държавата членка на изпращане чрез компютърната система веднага щом узнаят, че стоките вече няма да бъдат извеждани от митническата територия на Съюза.\n(9) В случаите на получаване на уведомление от държава членка на износа компетентното митническо учреждение препраща незабавно уведомлението до изпращача. При получаване на уведомлението изпращачът анулира електронния административен документ по реда на чл. 73г, ал. 1 и 2.“\n§ 24.\n В чл. 73г ал. 2 се изменя така:\n„(2) По време на движението под режим отложено плащане на акциз изпращачът може чрез компютърната система да промени мястото на получаване или получателя на акцизните стоки на едно от местата на получаване по чл. 73а, с изключение на лицата по чл. 21, ал. 1, т. 1, 3 и 3а. За тази цел изпращачът подава чрез компютърната система проект на електронен документ за промяна на мястото на получаване до митническите органи на държавата членка на изпращане.“\n§ 25.\n В чл. 73д, ал. 3 думите „чл. 21, ал. 1, т. 1 и 3“ се заменят с „чл. 21, ал. 1, т. 1, 3 и 3а“.\n§ 26.\n В чл. 73з се правят следните изменения и допълнения:\n1. В ал. 1 и 2 думата „заверката“ се заменя с „информацията“.\n 2. Създават се ал. 3 и 4:\n„(3) В случаите по чл. 73а, ал. 1, т. 3а компетентното митническо учреждение изпраща чрез компютърната система съобщение за износ въз основа на информацията, която е получило от митническо учреждение на напускане съгласно член 329 от Регламент за изпълнение (ЕС) 2015/2447.\n(4) Митническите органи осъществяват проверка на данните, които се съдържат в информацията по ал. 3, и изпращат съобщението за износ на изпращача или на компетентните органи на държавата членка на изпращане.“\n§ 27.\n В чл. 73й се правят следните изменения: \n1. В ал. 1 думите „документ на хартиен носител“ се заменят с „документ при аварийна процедура“. \n2. В ал. 4 думите „на хартиен носител“ се заличават.\n§ 28.\n В чл. 73л се правят следните изменения и допълнения: \n1. Алинея 1 се изменя така:\n„(1) По време на движението под режим отложено плащане на акциз изпращачът може да промени мястото на получаване и да посочи ново място на получаване след разрешение от компетентното митническо учреждение, дадено чрез заверка на документ при аварийна процедура, съдържащ данните на съобщението за промяна на мястото на получаване. Изпращачът уведомява компетентното митническо учреждение преди момента на промяната на мястото на получаване.“ \n2. В ал. 4 думите „на хартиен носител“ се заменят с „по ал. 1“. \n3. Създават се ал. 5 и 6:\n„(5) Когато компютърната система не работи, в случаите по чл. 73а, ал. 1, т. 3 и 3а изпращачът предоставя на декларатора копие от документа по ал. 1.\n(6) Деклараторът по ал. 5 предоставя на компетентните митнически органи на държавата членка на износ копие от документа при аварийна процедура, чието съдържание съответства на акцизните стоки, декларирани в декларацията за износ, или уникалния идентификационен номер на документа при аварийна процедура.“\n§ 29.\n В чл. 73м, ал. 1 думите „на хартиен носител“ се заменят с „при аварийна процедура“.\n§ 30.\n В чл. 73н се правят следните изменения и допълнения: \n1. Досегашният текст става ал. 1. \n2. Създават се ал. 2 – 6:\n„(2) С изключение на случаите по ал. 1, когато поради причини, различни от посочените в чл. 73м, липсва съобщение за получаване или съобщение за износ, в съответствие с ал. 3 и 5 може да бъде представено алтернативно доказателство, че движението на акцизните стоки под режим отложено плащане на акциз е завършило.\n(3) В случаите, посочени в чл. 73а, ал. 1, т. 1, 2, 4, 5 и 6, може да бъде представено алтернативно доказателство, че движението е завършило чрез заверка от компетентните органи на държавата членка на получаване въз основа на подходящи доказателства, че акцизните стоки са пристигнали на своето място на получаване.\n(4) Документът при аварийна процедура, посочен в чл. 73й, ал. 1, представлява подходящо доказателство за целите на прилагане на ал. 3.\n(5) В случаите по чл. 73а, ал. 1, т. 3 и 3а, за да определят дали при обстоятелствата по ал. 2 акцизните стоки са били изведени от територията на Съюза, компетентните органи на държавата членка на изпращане:\n1. приемат заверка от компетентните органи на държавата членка, в която се намира митническото учреждение на напускане, удостоверяваща, че акцизните стоки са напуснали територията на Съюза, или удостоверяваща, че акцизните стоки са били поставени под режим външен транзит в съответствие с чл. 73а, ал. 1, т. 3а, за доказателство, че стоките са били изведени от територията на Съюза; \n2. могат да приемат всяка комбинация от следните доказателства, удостоверяващи, че акцизните стоки са изведени от територията на Съюза: \nа) известие за доставка;\nб) документ, подписан или заверен от икономическия оператор, който е извел акцизните стоки от митническата територия на Съюза, удостоверяващ извеждането на стоките;\nв) документ, в който митническият орган на държава членка или на трета държава удостоверява доставката в съответствие с приложимите към това удостоверяване правила и процедури в същата държава членка или трета държава;\nг) документация на икономическите оператори за стоките, доставени на кораби, въздухоплавателни средства или разположени в морето съоръжения;\nд) други доказателства, удостоверяващи, че акцизните стоки са били изведени от територията на Съюза.\n(6) Когато съответните доказателства са приети от компетентните органи на държавата членка на изпращане, те приключват движението в компютърната система.“\n§ 31.\n В чл. 73о, ал. 1, т. 3 думите „на хартиен носител“ се заличават.\n§ 32.\n В чл. 73п, ал. 2 думите „на хартиен носител“ се заменят с „при аварийна процедура“.\n§ 33.\n В чл. 73р думите „на хартиен носител“ се заменят с „при аварийна процедура“.\n§ 34.\n В чл. 75б, ал. 3 думите „Регламент (EС) № 389/2012 г. на Съвета от 2 май 2012 г. относно административното сътрудничество в областта на акцизите и за отмяна на Регламент (ЕО) № 2073/2004 (ОВ, L 121/1 от 8 май 2012 г.), наричан по-нататък „Регламент (ЕС) № 389/2012“ се заменят с „Регламент (ЕС) № 389/2012“.\n§ 35.\n В чл. 76а, ал. 2 думите „Регламент (ЕО) № 3199/93 на Европейската комисия“ се заменят с „Регламент (ЕО) № 3199/93 на Комисията от 22 ноември 1993 г. относно взаимното признаване на процедурите за пълно денатуриране на алкохол за целите на освобождаването от акциз, наричан по-нататък „Регламент (ЕО) № 3199/93 на Комисията“.\n§ 36.\n В чл. 76в се създават ал. 12 и 13:\n„(12) Получател по ал. 4 може да бъде лице, което е търговец по смисъла на Търговския закон или по законодателството на държава – членка на Европейския съюз, или на друга държава – страна по Споразумението за Европейското икономическо пространство.\n(13) Търговците по смисъла на законодателството на друга държава – членка на Европейския съюз, или друга държава – страна по Споразумението за Европейското икономическо пространство, подават уведомлението по ал. 4 чрез своя клон в Република България.“\n§ 37.\n В глава четвърта „а“ се създават раздели IV – XIII с чл. 76ж – 76ц:\n„Раздел IV\nДвижение на акцизни стоки, освободени за потребление на територията на страната, които се транспортират за търговски цели до територията на друга държава членка с електронен опростен административен документ\nЧл. 76ж. (1) Движението на акцизни стоки по чл. 2, т. 1 и 2 и чл. 14, ал. 1 от територията на страната до територията на друга държава членка, които са освободени за потребление на територията на страната, включва транспортирането на акцизни стоки от обекта на лице, имащо право да изпраща акцизни стоки като сертифициран изпращач, или от всяко друго място, посочено от него, откъдето ще започне движението на акцизните стоки на територията на страната:\n1. до обекта на сертифициран получател или до всяко място в държавата членка на получаване, посочено от него и вписано в регистрирания електронен опростен административен документ;\n2. до обекта на временно сертифициран получател на територията на друга държава членка или до всяко място в държавата членка на получаване, посочено от него и вписано в регистрирания електронен опростен административен документ; \n3. до данъчен склад на лицензиран складодържател на територията на друга държава членка, който има право да получава акцизни стоки като сертифициран получател, или до всяко място в държавата членка на получаване, посочено от него и вписано в регистрирания електронен опростен административен документ;\n4. до обект на регистриран получател на територията на друга държава членка, който има право да получава акцизни стоки като сертифициран получател, или до всяко място в държавата членка на получаване, посочено от него и вписано в регистрирания електронен опростен административен документ.\n(2) Движението на акцизните стоки по ал. 1 се осъществява само от сертифициран изпращач към сертифициран получател с регистриран електронен опростен административен документ.\n(3) При движение на напълно денатуриран етилов алкохол в съответствие с Регламент (ЕО) № 3199/93 на Комисията от територията на страната до територията на друга държава членка стоките се съпровождат от регистриран електронен опростен административен документ.\n(4) В случаите по ал. 1 сертифицираният изпращач подава електронен опростен административен документ на митническите органи чрез компютърната система преди започване на движението в съответствие с Регламент (ЕО) № 684/2009.\n(5) Митническите органи осъществяват проверка на данните в електронния опростен административен документ за съответствие с изискванията на регламента по ал. 4. При съответствие на данните митническите органи определят на документа уникален опростен административен референтен код и го съобщават незабавно на сертифицирания изпращач и на компетентните органи на държавата членка на получаване. \n(6) При несъответствие на данните с изискванията на регламента по ал. 4 митническите органи уведомяват незабавно сертифицирания изпращач със съобщение чрез компютърната система.\n(7) Сертифицираният изпращач предоставя уникалния опростен административен референтен код на лицето, придружаващо акцизните стоки, или когато няма лице, придружаващо стоките – на превозвача. Лицето, придружаващо акцизните стоки, или превозвачът предоставя кода на компетентните органи при поискване от тяхна страна по време на целия процес на движение на акцизните стоки.\n(8) По време на движение на акцизни стоки сертифицираният изпращач може чрез компютърната система да промени мястото на получаване, като посочи:\n1. друго място в държавата членка на получаване, за същия сертифициран получател, или\n2. мястото на изпращане на територията на страната.\n(9) В случаите по ал. 8 сертифицираният изпращач подава електронен документ за промяна на мястото на получаване до митническите органи чрез компютърната система.\n(10) При въвеждане на територията на страната на върнати по ал. 8, т. 2 акцизни стоки митническите служители следва да установят безспорно, че същите са освободени за потребление на територията на страната и са били изпратени до друга държава членка с регистриран електронен опростен административен документ.\n(11) Сертифицираният изпращач има право на възстановяване на платения за стоките акциз по реда на чл. 23 въз основа на съобщение за получаване, изпратено от сертифицирания получател.\nРаздел V\nДвижение на акцизни стоки, освободени за потребление на територията на друга държава членка с електронен опростен административен документ\nЧл. 76з. (1) Движението на акцизни стоки по чл. 2, т. 1 и 2 и чл. 14, ал. 1 от територията на друга държава членка до територията на страната, които са освободени за потребление на територията на другата държава членка, се осъществява с регистриран електронен опростен административен документ, издаден от сертифицирания изпращач в другата държава членка.\n(2) Движението на напълно денатуриран етилов алкохол в съответствие с Регламент (ЕО) № 3199/93 на Европейската комисия от територията на друга държава членка до територията на страната, който е освободен за потребление на територията на другата държава членка, се осъществява с регистриран електронен опростен административен документ, издаден от сертифицирания изпращач в другата държава членка.\n(3) Сертифицираният получател, когато получава акцизни стоки по ал. 1 и 2, е длъжен:\n1. да представи обезпечение пред компетентното митническо учреждение, преди акцизните стоки да са изпратени от другата държава членка, с изключение на случаите на освобождаване от акциз по този закон;\n2. при получаване на акцизните стоки да подаде в компютърната система незабавно, но не по-късно от 5 работни дни, съобщение за получаване;\n3. да осигури безпрепятствен достъп на митническите органи за евентуална проверка, че акцизните стоки действително са получени.\n(4) Получаването на акцизни стоки на територията на страната, които са освободени за потребление на територията на другата държава членка, се потвърждава от сертифицирания получател с подаване на съобщение за получаване чрез компютърната система.\n(5) Митническите органи осъществяват проверка на данните в съобщението за получаване за съответствието им с изискванията на Регламент (ЕО) № 684/2009. Когато данните са в съответствие с регламента, митническите органи изпращат съобщението за получаване на компетентните органи на държавата членка на изпращане.\n(6) Когато данните не са в съответствие с Регламент (ЕО) № 684/2009, митническите органи уведомяват получателя със съобщение чрез компютърната система.\n(7) Движението на акцизни стоки приключва, когато стоките бъдат доставени на сертифицирания получател в неговия обект или на всяко място, посочено в регистрирания опростен административен документ.\n(8) Разпоредбите на този член не се прилагат за случаите по чл. 24, ал. 1, т. 3 и 4.\nЧл. 76и. Получаването на стоките по чл. 76з, ал. 1 и 2 може да се осъществява до лицензиран складодържател или регистриран получател, които имат удостоверение за регистрация по чл. 76у, ал. 9.\nРаздел VI\nИзпращане и получаване на акцизни стоки от и до територията на страната, които в държавата членка на изпращане или получаване не се облагат с акциз\nЧл. 76к. (1) При изпращане на акцизни стоки, които са освободени за потребление на територията на страната, до територията на друга държава членка, в която не подлежат на облагане с акциз, изпращачът издава задължително търговски документ (фактура, документ за доставка, транспортен документ и други), съдържащ реквизитите на електронен опростен административен документ. Документът се предоставя на лицето, превозващо стоките, като ги придружава при тяхното транспортиране.\n(2) Лицето, изпратило стоките по ал. 1, има право на възстановяване на акциза, платен за стоките, когато лицето е уведомило писмено компетентното митническо учреждение по седалище, че възнамерява да изпрати акцизните стоки до друга държава членка преди изпращането на акцизните стоки от територията на страната и е осигурило безпрепятствен достъп на митническите органи за евентуална проверка.\n(3) Писменото уведомление по ал. 2 съдържа:\n1. име/наименование, адрес, единен идентификационен код на лицето по ал. 2;\n2. дата на изпращане на акцизните стоки от територията на страната;\n3. описание на маршрута от територията на страната до територията на държавата членка на получаване;\n4. описание на видовете акцизни стоки и тяхното количество;\n5. име/наименование и адрес на получателя и превозвача;\n6. място на получаване на акцизните стоки на територията на другата държава членка;\n7. срока, в който акцизните стоки трябва да бъдат получени на територията на другата държава членка.\n(4) Уведомлението по ал. 2 може да се подава и по електронен път по ред, начин и във формат, определени с правилника за прилагане на закона.\n(5) В случай че изпратените акцизни стоки бъдат отказани от получателя и ще бъдат върнати на територията на страната, лицето уведомява незабавно компетентното митническо учреждение, като представи съответния документ по ал. 1.\n(6) При въвеждане на територията на страната на върнати по ал. 5 акцизни стоки митническите служители следва да установят безспорно, че същите са освободени за потребление на територията на страната и са били изпратени до друга държава членка с опростен придружителен документ/търговски документ.\nЧл. 76л. (1) Лицето, което получава акцизни стоки на територията на страната, които в държавата членка на изпращане не се облагат с акциз, е длъжно:\n1. да уведоми писмено преди изпращането на акцизните стоки от другата държава членка компетентното митническо учреждение по седалище, че възнамерява да получи акцизни стоки;\n2. да представи обезпечение или да заплати размера на дължимия акциз пред компетентното митническо учреждение, преди акцизните стоки да са изпратени от другата държава членка;\n3. да получи акцизните стоки в сроковете, посочени в уведомлението по т. 1;\n4. да информира незабавно компетентното митническо учреждение, ако не получи стоките в сроковете, посочени в уведомлението, както и за причините за забавянето или неполучаването.\n(2) Писменото уведомление по ал. 1, т. 1 съдържа:\n1. име/наименование, адрес, единен идентификационен код на лицето по ал. 1;\n2. дата на изпращане на акцизните стоки от другата държава членка;\n3. описание на маршрута от държавата членка на изпращане до Република България;\n4. описание на видовете акцизни стоки и тяхното количество;\n5. име/наименование и адрес на изпращача и превозвача;\n6. място на получаване и разтоварване на акцизните стоки на територията на страната;\n7. срока, в който акцизните стоки трябва да бъдат получени на територията на страната.\n(3) При движението по ал. 1 акцизните стоки се придружават от уведомлението по ал. 1, т. 1 и от документ, издаден от директора на компетентната териториална дирекция, удостоверяващ, че:\n1. размерът на акциза за стоките, които ще бъдат получени, е заплатен, обезпечен, или\n2. за посочените в уведомлението по ал. 1, т. 1 акцизни стоки се прилага акцизна ставка 0 лева.\n(4) Когато смазочни масла с кодове по КН от 2710 19 71 до 2710 19 93 и други смазочни масла, включени в код по КН 2710 19 99, се получават като предварително опаковани продукти над 5 литра до 210 литра, лицата могат да подадат едно уведомление за общото количество на акцизните стоки, които ще бъдат изпратени от друга държава членка в рамките на календарния месец от един изпращач.\n(5) Получател по ал. 1 може да бъде лице, което е търговец по смисъла на Търговския закон или по законодателството на държава – членка на Европейския съюз, или на друга държава – страна по Споразумението за Европейското икономическо пространство.\n(6) Търговците по смисъла на законодателството на друга държава – членка на Европейския съюз, или на друга държава – страна по Споразумението за Европейското икономическо пространство, подават уведомлението по ал. 1, т. 1 чрез своя клон в Република България. \n(7) Разпоредбите на този член не се прилагат за случаите по чл. 24, ал. 1, т. 3 и 4.\nРаздел VII\nНередовности по време на движението на акцизни стоки, освободени за потребление\nЧл. 76м. (1) В случаите, когато на територията на страната е възникнала нередовност при транспортирането на акцизни стоки, освободени за потребление на територията на една държава членка, които са изпратени от сертифициран изпращач до сертифициран получател в друга държава членка или в условията на дистанционни продажби, се дължи акциз на основание чл. 20, ал. 2, т. 2а.\n(2) При невъзможност да се определи къде е настъпила нередовността и при направена констатация от митническите органи на територията на страната се прилага ал. 1.\n(3) В случаите по ал. 2, ако в тригодишен срок от датата на придобиване на акцизните стоки на митническите органи е предоставено доказателство, че мястото на допускане на нередовността е в друга държава членка, акцизът се дължи в другата държава членка.\n(4) При допускане на нередовност в случаите на ал. 1 и 2 директорът на компетентната териториална дирекция издава решение за установяване на задължение за акциз на сертифицирания получател или регистрирано лице в друга държава членка, изпращащо акцизни стоки, освободени за потребление в условията на дистанционна продажба, или на данъчния му представител, както и на всяко лице, взело участие в нередовността.\n(5) В случаите на освободени за потребление акцизни стоки на територията на страната, изпратени от сертифициран изпращач или лицето по чл. 57а, ал. 1, т. 4а, платеният акциз се възстановява изцяло или частично, при условие че е допусната нередовност в друга държава членка и са представени доказателства, че акцизът е платен в държавата членка, където е възникнала или установена нередовността.\n(6) В случаите на освободени за потребление акцизни стоки на територията на друга държава членка, изпратени до сертифициран получател на територията на страната или до лицето по чл. 57а, ал. 1, т. 4, предоставеното обезпечение се освобождава изцяло или частично, при условие че е допусната нередовност в друга държава членка и са представени доказателства, че акцизът е платен в държавата членка, където е възникнала или установена нередовността.\n(7) При липса на регистрация по чл. 57а, ал. 1, т. 4 и 4а или сертифициран изпращач и сертифициран получател на едно или всички лица, участващи в движението, или при движение без регистриран електронен опростен административен документ се прилагат разпоредбите на ал. 1 – 6, освен в случаите, когато получателят на територията на страната при дистанционна продажба заплати дължимия акциз.\nРаздел VIII\nПроцедура за движение на акцизни стоки, освободени за потребление, когато компютърната система не работи\nЧл. 76н. (1) При наличие на извънредни обстоятелства, когато компютърната система не работи, движението на акцизни стоки може да започне след разрешение от компетентното митническо учреждение чрез заверка на документ на хартиен носител, съдържащ данните на електронния опростен административен документ.\n(2) По време на движение акцизните стоки се съпровождат от заверения документ по ал. 1.\n(3) Когато бъде възстановена работата на компютърната система, сертифицираният изпращач подава електронния опростен административен документ в съответствие с чл. 76ж, ал. 4. След валидиране на данните електронният опростен административен документ заменя документа по ал. 1.\n(4) Докато данните от електронния опростен административен документ не са валидирани, движението на акцизни стоки се осъществява с документа на хартиен носител по ал. 1.\n(5) Документът по ал. 1 се издава в три екземпляра от сертифицирания изпращач и се заверява от компетентното митническо учреждение.\n(6) Първият екземпляр се съхранява от сертифицирания изпращач, вторият екземпляр се съхранява от компетентното митническо учреждение, а третият съпровожда стоките.\nЧл. 76о. (1) По време на движение на акцизните стоки, когато компютърната система не работи, сертифицираният изпращач може да промени мястото на получаване на стоките и да посочи ново място на получаване, съответстващо на местата по чл. 76ж, ал. 8, след предварително уведомление до компетентното митническо учреждение. Към уведомлението се прилага документ на хартиен носител в два екземпляра, съдържащ данните на съобщението за промяна на мястото на получаване.\n(2) Компетентното митническо учреждение извършва проверка на подаденото уведомление по ал. 1 и при установяване, че същото е редовно и допустимо, извършва заверка на приложените към уведомлението документи.\nРаздел IХ\nДокументи при процедура за движение на акцизни стоки, освободени за потребление, когато компютърната система не работи\nЧл. 76п. (1) Сертифицираният получател подава пред компетентното митническо учреждение документ при аварийна процедура на хартиен носител, съдържащ данните на съобщението за получаване по чл. 76з, ал. 4, при приключване на движението:\n1. при наличие на извънредни обстоятелства, когато компютърната система не работи, или\n2. при условие че от компетентните органи на държавата на изпращане не е определен уникален опростен административен код на подадения електронен опростен административен документ от сертифицирания получател след приключила аварийна процедура в държавата на изпращане.\n(2) Митническите органи осъществяват проверка на данните в документа по ал. 1 за съответствието му с изискванията на Регламент (ЕО) № 684/2009. Когато данните са в съответствие с регламента, митническите органи изпращат незабавно копие на документа по ал. 1 на компетентните органи на държавата членка на изпращане.\n(3) Когато данните на документа по ал. 1 не са в съответствие с Регламент (ЕО) № 684/2009, митническите органи уведомяват сертифицирания получател и му определят срок за отстраняване на несъответствията, не по-дълъг от три дни от датата на получаване на уведомлението.\n(4) Отстраняването на несъответствията се извършва с подаване на нов документ по ал. 1 в срока по ал. 3.\n(5) Сертифицираният получател подава съобщение за получаване в срок от 5 работни дни от: \n1. възстановяване на работоспособността на компютърната система, или \n2. определяне на уникален опростен административен код по ал. 1, т. 2.\nРаздел Х\nАлтернативни доказателства за получаване\nЧл. 76р. (1) Съобщението за получаване, подадено чрез компютърната система, или документ при аварийна процедура, удостоверяващ, че стоките са получени, представлява доказателство, че акцизните стоки са били доставени на сертифицирания получател.\n(2) Когато поради причини, различни от посочените в чл. 76п, ал. 1, липсва съобщение за получаване, може да бъде представено алтернативно доказателство за доставката на акцизните стоки под формата на заверка от компетентните органи на държавата членка на получаване въз основа на подходящи доказателства, че изпратените акцизни стоки са пристигнали на своето място на получаване.\n(3) Когато заверката от компетентните органи на държавата членка на получаване е приета от българските митнически органи, тя се счита за достатъчно доказателство, че сертифицираният получател в държавата членка на получаване е изпълнил всички необходими формалности и е направил всички плащания на дължимия акциз в държавата членка на получаване.\nРаздел ХI\nРегистрация на сертифициран изпращач\nЧл. 76с. (1) Сертифициран изпращач може да бъде лице, което е:\n1. регистрирано по Търговския закон или по законодателството на държава – членка на Европейския съюз, или на друга държава – страна по Споразумението за Европейското икономическо пространство;\n2. лицензиран складодържател;\n3. регистриран изпращач.\n(2) Лицето по ал. 1, т. 1 трябва да отговаря на следните условия:\n1. да няма публични задължения, събирани от митническите органи, данъчни задължения и задължения за задължителни осигурителни вноски, с изключение на задължения по невлезли в сила актове, както и разсрочени, отсрочени или обезпечени задължения;\n2. да не е в производство по несъстоятелност или ликвидация;\n3. да не е извършило тежко или повторно нарушение по този закон с изключение на случаите, когато административнонаказателното производство е приключило със сключване на споразумение.\n(3) Търговците по смисъла на законодателството на друга държава членка или на държава – страна по Споразумението за Европейското икономическо пространство, осъществяват дейност като сертифициран изпращач чрез клон в Република България.\n(4) Лицата по ал. 1 подават искане за регистрация до директора на териториалната дирекция по седалище и адрес на управление преди започване на дейността. В искането лицата посочват точно местонахождение на обекта, от който ще се изпращат акцизните стоки, в случай че разполагат с такъв. Искането може да се подава и по електронен път по ред, начин и във формат, определени с правилника за прилагане на закона.\n(5) При подадено искане от лицата по ал. 1, т. 1 обстоятелствата по ал. 2 се установяват служебно от Агенция „Митници“.\n(6) При подадено искане от лицата по ал. 1, т. 2 и 3 се установява служебно от Агенция „Митници“ наличието на валиден лиценз за управление на данъчен склад, съответно валидно удостоверение за регистриран изпращач.\n(7) Когато се установят нередовности, директорът на териториалната дирекция в 7-дневен срок от подаване на искането писмено уведомява лицето, което отстранява нередовностите или предоставя допълнителна информация в 7-дневен срок от получаване на уведомлението. При неотстраняване на нередовностите директорът на териториалната дирекция издава решение, с което прекратява производството. Решението за прекратяване на производството подлежи на обжалване по реда на глава десета, раздел IV от Административнопроцесуалния кодекс.\n(8) Въз основа на искането директорът на териториалната дирекция в срок 14 дни от подаването му, съответно от отстраняването на нередовностите, издава удостоверение за регистрация или отказва с мотивирано решение издаването му. Непроизнасянето в срок се смята за мълчалив отказ за издаване на акта. Удостоверението за регистрация или отказът за издаване на удостоверение за регистрация подлежи на обжалване по реда на Административнопроцесуалния кодекс.\n(9) Регистрираното лице е длъжно да уведоми писмено директора на териториалната дирекция за всяка промяна на данните в искането в 14-дневен срок от настъпването им.\n(10) В случаите по ал. 9 се подава уведомление за промяна в обстоятелствата, при които е издадено удостоверението. Уведомлението може да се подава и по електронен път по ред, начин и във формат, определени с правилника за прилагане на закона.\n(11) При промяна на обстоятелства, които подлежат на вписване в издаденото удостоверение, директорът на териториалната дирекция издава решение в сроковете по ал. 8, което е неразделна част от издаденото удостоверение.\n(12) При промяна, свързана със седалище и адрес на управление, директорът на компетентната териториална дирекция по новото седалище и адрес на управление издава решение, с което се отразява настъпилата промяна.\n(13) Правото за извършване на дейността, за която е издадено удостоверението за регистрация, възниква от датата на неговото връчване.\nЧл. 76т. (1) Директорът на териториалната дирекция прекратява действието на удостоверението за регистрация:\n1. по искане на лицата по чл. 76с, ал. 1;\n2. при прехвърляне на фирмата на едноличния търговец или заличаването му или при прекратяване на юридическото лице с изключение на преобразуване чрез промяна на правната форма;\n3. когато сертифицираният изпращач престане да отговаря на изискванията на чл. 76с, ал. 1 – 3.\n(2) Действието на удостоверението за регистрация се прекратява с решение на директора на компетентната териториална дирекция, което подлежи на предварително изпълнение от датата на издаването му, освен ако съдът разпореди друго.\n(3) Решението по ал. 2 подлежи на обжалване по реда на Административнопроцесуалния кодекс.\nРаздел ХII\nРегистрация на сертифициран получател\nЧл. 76у. (1) Сертифициран получател може да бъде лице, което е:\n1. регистрирано по Търговския закон или по законодателството на държава – членка на Европейския съюз, или на друга държава – страна по Споразумението за Европейското икономическо пространство;\n2. лицензиран складодържател;\n3. регистриран получател.\n(2) Лицето по ал. 1, т. 1 трябва да отговаря на следните условия:\n1. да няма публични задължения, събирани от митническите органи, данъчни задължения и задължения за задължителни осигурителни вноски, с изключение на задължения по невлезли в сила актове, както и разсрочени, отсрочени или обезпечени задължения;\n2. да не е в производство по несъстоятелност или ликвидация;\n3. да не е извършило тежко или повторно нарушение по този закон, с изключение на случаите, когато административнонаказателното производство е приключило със сключване на споразумение.\n(3) Търговците по смисъла на законодателството на друга държава членка или на държава – страна по Споразумението за Европейското икономическо пространство, осъществяват дейност като сертифициран получател чрез клон в Република България.\n(4) Лицата по ал. 1 подават искане за регистрация до директора на териториалната дирекция по седалище и адрес на управление преди започване на дейността. В искането се посочва следната информация:\n1. име/наименование на лицето, адрес, единен идентификационен код; \n2. точно местонахождение на обекта, в който ще се получават акцизните стоки;\n3. прогнозен обем на получаваните акцизни стоки.\n(5) Искането по ал. 4 може да се подава и по електронен път по ред, начин и във формат, определени с правилника за прилагане на закона.\n(6) При подадено искане от лицата по ал. 1, т. 1 обстоятелствата по ал. 2 се установяват служебно от Агенция „Митници“.\n(7) При подадено искане от лицата по ал. 1, т. 2 и 3 се установява служебно от Агенция „Митници“ наличието на валиден лиценз за управление на данъчен склад, съответно валидно удостоверение за регистриран получател.\n(8) Когато се установят нередовности, директорът на териториалната дирекция в 7-дневен срок от подаване на искането писмено уведомява лицето, което отстранява нередовностите или предоставя допълнителна информация в 7-дневен срок от получаване на уведомлението. При неотстраняване на нередовностите директорът на териториалната дирекция издава решение, с което прекратява производството. Решението за прекратяване на производството подлежи на обжалване по реда на глава десета, раздел IV от Административнопроцесуалния кодекс.\n(9) Въз основа на искането директорът на териториалната дирекция в срок 14 дни от подаването му, съответно от отстраняването на нередовностите, издава удостоверение за регистрация или отказва с мотивирано решение издаването му. Непроизнасянето в срок се смята за мълчалив отказ за издаване на акта. Удостоверението за регистрация или отказът за издаване на удостоверение за регистрация подлежи на обжалване по реда на Административнопроцесуалния кодекс.\n(10) Регистрираното лице е длъжно:\n1. да води документална отчетност за получените акцизни стоки;\n2. да уведомява писмено директора на териториалната дирекция за всяка промяна на данните в искането за регистрация в 14-дневен срок от настъпването им;\n3. да осигурява безпрепятствен достъп на митническите органи до всички помещения и цялата територия на обекта или до местата на получаване;\n4. да не допуска пълният размер на акциза, който е възникнал или който би могъл да възникне при ползване на правото на полученото удостоверение по ал. 9, да надвиши размера на предоставеното обезпечение.\n(11) В случаите по ал. 10, т. 2 се подава уведомление за промяна в обстоятелствата, при които е издадено удостоверението. Уведомлението може да се подава и по електронен път по ред, начин и във формат, определени с правилника за прилагане на закона.\n(12) При промяна на обстоятелства, които подлежат на вписване в издаденото удостоверение за регистрация, директорът на териториалната дирекция издава решение в сроковете по ал. 9, което е неразделна част от издаденото удостоверение.\n(13) При промяна, свързана със седалище и адрес на управление, директорът на компетентната териториална дирекция по новото седалище и адрес на управление издава решение, с което се отразява настъпилата промяна.\n(14) Удостоверението за регистрация се връчва след представяне на обезпечението.\n(15) Правото за извършване на дейността, за която е издадено удостоверението за регистрация, възниква от датата на неговото връчване.\nЧл. 76ф. (1) Директорът на териториалната дирекция прекратява действието на удостоверението за регистрация:\n1. по искане на лицата по чл. 76у, ал. 1;\n2. при прехвърляне на фирмата на едноличния търговец или заличаването му или при прекратяване на юридическото лице, с изключение на преобразуване чрез промяна на правната форма;\n3. когато сертифицираният получател престане да отговаря на условията на чл. 76у, ал. 1 – 3;\n4. когато предоставеното обезпечение е престанало да бъде валидно;\n5. когато лицето е представило неверни данни, които са послужили за издаване на удостоверението за регистрация.\n(2) Действието на удостоверението за регистрация се прекратява с решение на директора на компетентната териториална дирекция, което подлежи на предварително изпълнение от датата на издаването му, освен ако съдът разпореди друго.\n(3) Решението по ал. 2 подлежи на обжалване по реда на Административнопроцесуалния кодекс.\nРаздел ХIII\nВременно сертифициран изпращач и временно сертифициран получател\nЧл. 76х. (1) Право да изпраща еднократно в рамките на двумесечен период определено количество акцизни стоки, освободени за потребление на територията на страната, до територията на друга държава членка има лице, което отговаря на условията по чл. 76с, ал. 1, т. 1 и е получило удостоверение за регистрация на временно сертифициран изпращач.\n(2) За получаване на удостоверение по ал. 1 се прилага редът за издаване на удостоверение за сертифициран изпращач по чл. 76с, ал. 4 – 13.\n(3) Прекратяването на удостоверението по ал. 1 се извършва по реда на чл. 76т.\nЧл. 76ц. (1) Право да получава еднократно в рамките на двумесечен период определено количество акцизни стоки, освободени за потребление на територията на друга държава членка, до територията на страната има лице, което отговаря на условията по чл. 76у, ал. 1, т. 1 и е получило удостоверение за регистрация на временно сертифициран получател.\n(2) За получаване на удостоверение по ал. 1 се прилага редът за издаване на удостоверение за сертифициран получател по чл. 76у, ал. 4 – 13.\n(3) Прекратяването на действието на удостоверението по ал. 1 се извършва по реда на чл. 76ф.“\n§ 38.\n В чл. 77 се създава ал. 5:\n„(5) Не се изисква обезпечение за движенията на енергийни продукти по фиксирани тръбопроводи освен в случаите на издаден лиценз за управление на данъчен склад по чл. 47, ал. 8 и 9.“\n§ 39.\n В чл. 80, ал. 4 се създава изречение второ: „Банковата гаранция обезпечава и задължения, възникнали във връзка с прилагането на режим отложено плащане на акциз на територията на друга държава членка.“\n§ 40.\n В чл. 81 се създава ал. 5:\n„(5) При непредоставяне на новото обезпечение се образува производство за издаване на решение за промяна на вида и/или размера на обезпечението, съответстващи на предоставеното.“ \n§ 41.\n В глава пета наименованието на раздел IV се изменя така: „Обезпечения, предоставяни от временно регистрирани получатели, временно сертифицирани получатели, сертифицирани получатели или от лица, които получават акцизни стоки на територията на страната, освободени за потребление на територията на друга държава членка“.\n§ 42.\n В чл. 83е се правят следните допълнения:\n1. В ал. 1 след думите „по чл. 58а“ се поставя запетая и се добавя „временно сертифицираните получатели по чл. 76ц и лицата по чл. 76л“.\n2. Създават се ал. 5 – 17:\n„(5) В случаите по чл. 76в, ал. 4 може да не се предоставя отделно обезпечение, когато лицето е:\n1. лицензиран складодържател и при условие че предоставеното обезпечение в съответствие с чл. 77, ал. 2 покрива и размера на акциза при получаване на стоки по чл. 76в, ал. 4;\n2. регистриран получател и при условие че предоставеното обезпечение в съответствие с чл. 83а, ал. 2 покрива и размера на акциза при получаване на стоки по чл. 76в, ал. 4.\n(6) Алинея 5, т. 1 се прилага и в случаите, когато за данъчния склад е предоставено обезпечение в размер на 30 млн. лв.\n(7) За целите на прилагане на ал. 5, т. 1 и ал. 6 при предоставено обезпечение под формата на банкова гаранция банката следва да е задължена да изплати безусловно и неотменяемо, солидарно с посочения в нея длъжник, при първо писмено поискване от Централното митническо управление дължимите суми до определения в гаранцията максимален размер и за задължения във връзка с прилагането на чл. 76в, ал. 4.\n(8) За целите на прилагане на ал. 5, т. 2 при предоставено обезпечение под формата на банкова гаранция банката следва да е задължена да изплати безусловно и неотменяемо, солидарно с посочения в нея длъжник, при първо писмено поискване от териториалното управление дължимите суми до определения в гаранцията максимален размер и за задължения във връзка с прилагането на чл. 76в, ал. 4.\n(9) Размерът на обезпечението за сертифицираните получатели по чл. 76у трябва да бъде определен така, че във всеки момент да покрива пълния размер на акциза за получаваните стоки, който е възникнал или би могъл да възникне при движението на стоките, включително през териториите на транзитно преминаваните държави членки.\n(10) Обезпечението по ал. 9 покрива рисковете от неплащане на акцизи, които могат да възникнат през териториите на транзитно преминаваните държави членки и на територията на страната.\n(11) Сертифицираните получатели по чл. 76у предоставят обезпечение пред митническите органи под формата на депозит в пари или банкова гаранция.\n(12) За да бъде приета банковата гаранция, е необходимо банката да се задължи да изплати безусловно и неотменяемо, солидарно с посочения в нея длъжник, при първо писмено поискване от директора на компетентната териториална дирекция дължимите суми до определения в гаранцията максимален размер за възникнали, които биха могли да възникнат или установени в срока на банковата гаранция задължения за заплащане на акциз, както и задължения за заплащане на акциз във връзка с чл. 20, ал. 2, т. 10, ведно с лихвата, смятано от първия ден след датата на възникване на задължението.\n(13) Банковите гаранции трябва да са със срок на валидност не по-малко от една година от датата на издаването им.\n(14) Промяна на размера на обезпечението на сертифициран получател се извършва с решение на директора на компетентната териториална дирекция, което е неразделна част от издаденото удостоверение.\n(15) При подадено от сертифициран получател уведомление за промяна, свързана с промяна на размера на обезпечението, същото се подава ведно със:\n1. документ, удостоверяващ, че сумата е постъпила по сметка на Агенция „Митници“ към датата на подаване на уведомлението, в случаите на искане за определяне на по-висок размер на обезпечението;\n2. банкова гаранция, или\n3. анекс за изменение на банкова гаранция.\n(16) Правото на ползване на новоопределеното обезпечение на сертифициран получател възниква от датата на връчване на решението по ал. 14.\n(17) Обезпечението, предоставено от сертифициран получател по чл. 76у, се освобождава изцяло или частично с решение на директора на компетентната териториална дирекция в 30-дневен срок, считано от датата, на която е:\n1. влязло в сила решение за промяна на обезпечението – намаляване на обезпечението и при условие че сертифицираният получател няма задължения за акциз;\n2. влязло в сила решение за прекратяване на удостоверението за регистрация и при условие че сертифицираният получател няма задължения за акциз.“\n§ 43.\n В чл. 83з се създава ал. 3:\n„(3) В случаите по чл. 83е, ал. 5 директорът на компетентната териториална дирекция издава на лицето, подало уведомление по чл. 76в, ал. 4, документ, удостоверяващ, че размерът на акциза за стоките, които ще бъдат получени, е обезпечен или че стоките са освободени от заплащане на акциз по ред и начин, определени с правилника за прилагане на закона.“\n§ 44.\n В чл. 87, ал. 2 след думите „обект за винопроизводство на“ се добавя „независим“.\n§ 45.\n Създава се чл. 89а:\n„Чл. 89а. (1) При изпращане на акцизни стоки до територията на друга държава членка в случай, че лицето желае за тези стоки да се ползва намалена акцизна ставка в държавата членка на получаване се подава искане за издаване на годишен сертификат за удостоверяване на общото годишно производство, като искането се подава от: \n1. лицето, получило удостоверение за регистрация на независима малка пивоварна; \n2. лицето, получило удостоверение за регистрация на независим малък винопроизводител.\n(2) Искането за издаване на годишен сертификат по ал. 1 се подава до директора на териториалната дирекция по местонахождението на обекта. Искането може да се подава по електронен път по ред и начин, определени с правилника за прилагане на закона.\n(3) Въз основа на искането и приложените към него документи директорът на териториалната дирекция в 7-дневен срок от постъпването на документите, съответно от отстраняването на непълнотите в тях, издава годишен сертификат по ал. 1 или отказва с мотивирано решение издаването му.\n(4) Актът по ал. 3 подлежи на обжалване по реда на Административнопроцесуалния кодекс.“\n§ 46.\n В чл. 112а ал. 3 се изменя така: \n„(3) Който изпраща или държи и превозва акцизни стоки без опростен придружителен документ/регистриран електронен опростен административен документ или документ по чл. 76а, ал. 8 или чл. 76в, ал. 3, или документ по чл. 76к, ал. 1 или чл. 76л, ал. 1, т. 2, се наказва с глоба за физическите лица в размер от 1000 до 4000 лв. или с имуществена санкция за юридическите лица и едноличните търговци в размер от 2000 до 6000 лв. При повторно нарушение глобата е в размер от 3000 до 6000 лв., а имуществената санкция е в размер от 4000 до 8000 лв.“\nДопълнителна разпоредба\n§ 47.\n Този закон въвежда разпоредбите на Директива (EС) 2020/262 на Съвета от 19 декември 2019 г. за определяне на общия режим на облагане с акциз (ОВ, L 58/4 от 27 февруари 2020 г.), на Директива (ЕС) 2020/1151 на Съвета от 29 юли 2020 г. за изменение на Директива 92/83/ЕИО за хармонизиране на структурата на акцизите върху алкохола и алкохолните напитки (ОВ, L 256/1 от 5 август 2020 г.) и на Директива (ЕС) 2019/2235 на Съвета от 16 декември 2019 г. за изменение на Директива 2006/112/ЕО относно общата система на данъка върху добавената стойност и Директива 2008/118/ЕО относно общия режим на облагане с акциз по отношение на отбранителните дейности в рамките на Съюза (ОВ, L 336/10 от 30 декември 2019 г.).\nПреходни и заключителни разпоредби\n§ 48.\n (1) В 6-месечен срок от влизането в сила на този закон министърът на финансите привежда в съответствие с него правилника за прилагането му.\n(2) В едногодишен срок от влизането в сила на измененията и допълненията на правилника за прилагане по ал. 1 лицата привеждат дейността си в съответствие с изискванията на чл. 80, ал. 4. \n§ 49.\n Регистрираните обекти по чл. 56, ал. 1, т. 2 до влизането в сила на този закон се считат за регистрирани обекти за винопроизводство на независими малки винопроизводители.\n§ 50.\n До 13 февруари 2024 г. уведомленията по чл. 73в, ал. 8 и 9 могат да бъдат представяни на хартиен носител.\n§ 51.\n Законът влиза в сила от деня на обнародването му в „Държавен вестник“ с изключение на:\n1. параграф 7, § 21, т. 1, буква „а“ и т. 2, § 22, т. 3, § 23, т. 1 и 2, § 25, § 39, § 42, т. 2 относно чл. 83е, ал. 5 – 8 и § 43, които влизат в сила от 1 юли 2022 г.;\n2. параграф 1, § 2, т. 12 – 15, § 5, § 6, т. 2 и 3, § 9, § 11, § 12, § 13, § 15, § 21, т. 1, буква „б“, т. 3 и 4, § 23, т. 3 и 4, § 24, § 26 – 33, § 37, § 38, § 41, § 42, т. 1 и 2 относно чл. 83е, ал. 9 – 17 и § 46, които влизат в сила от 13 февруари 2023 г.; \n3. параграф 14, който влиза в сила от 1 януари 2031 г.\nЗаконът е приет от 47-ото Народно събрание на 2 февруари 2022 г. и е подпечатан с официалния печат на Народното събрание.\n Председател на Народното събрание: \nНикола Минчев\n676"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164042",
    "meta": [],
    "text": "УКАЗ № 112\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за безвъзмездна финансова помощ между правителството на Република България и Международната асоциация за развитие относно деветнадесетото захранване на ресурсите на МАР, сключено чрез размяна на писма от 1 и 2 ноември 2021 г., приет от 47-ото Народно събрание на 30 март 2022 г.\nИздаден в София на 6 април 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението за безвъзмездна финансова помощ между правителството на Република България и Международната асоциация за развитие относно деветнадесетото захранване на ресурсите на МАР, сключено чрез размяна на писма от 1 и 2 ноември 2021 г.\nЧлен единствен. \nРатифицира Споразумението за безвъзмездна финансова помощ между правителството на Република България и Международната асоциация за развитие относно деветнадесетото захранване на ресурсите на МАР, сключено чрез размяна на писма от 1 и 2 ноември 2021 г.\nЗаконът е приет от 47-ото Народно събрание на 30 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2183"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164044",
    "meta": [],
    "text": "УКАЗ № 115\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Меморандум за разбирателство между правителството на Кралство Белгия, Министерството на отбраната на Република Албания, Министерството на отбраната на Република България, Департамента на националната отбрана на Канада, Министерството на отбраната на Република Хърватия, Министерството на отбраната на Чешката република, Министерството на отбраната на Кралство Дания, Министерството на отбраната на Република Естония, Федералното министерство на отбраната на Федерална република Германия, Министерството на националната отбрана на Република Гърция, Министерството на отбраната на Унгария, Министерството на отбраната на Италианската република, Министерството на отбраната на Република Латвия, Министерството на националната отбрана на Република Литва, правителството на Черна гора, министъра на отбраната на Кралство Нидерландия, Министерството на отбраната на Република Северна Македония, Министерството на отбраната на Кралство Норвегия, министъра на националната отбрана на Република Полша, министъра на националната отбрана на Португалската република, Министерството на националната отбрана на Румъния, Министерството на отбраната на Словашката република, Министерството на отбраната на Република Словения, министъра на отбраната на Кралство Испания, правителството на Република Турция, Министерството на отбраната на Обединеното кралство Великобритания и Северна Ирландия, Департамента по отбраната на Съединените американски щати и Върховното главно командване на Обединените въоръжени сили на НАТО в Европа (SHAPE) относно организацията, администрирането и финансирането на Международното училище във Върховното главно командване на Обединените въоръжени сили на НАТО в Европа (SIS), приет от 47-ото Народно събрание на 30 март 2022 г.\nИздаден в София на 6 април 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Меморандум за разбирателство между правителството на Кралство Белгия, Министерството на отбраната на Република Албания, Министерството на отбраната на Република България, Департамента на националната отбрана на Канада, Министерството на отбраната на Република Хърватия, Министерството на отбраната на Чешката република, Министерството на отбраната на Кралство Дания, Министерството на отбраната на Република Естония, Федералното министерство на отбраната на Федерална република Германия, Министерството на националната отбрана на Република Гърция, Министерството на отбраната на Унгария, Министерството на отбраната на Италианската република, Министерството на отбраната на Република Латвия, Министерството на националната отбрана на Република Литва, правителството на Черна гора, министъра на отбраната на Кралство Нидерландия, Министерството на отбраната на Република Северна Македония, Министерството на отбраната на Кралство Норвегия, министъра на националната отбрана на Република Полша, министъра на националната отбрана на Португалската република, Министерството на националната отбрана на Румъния, Министерството на отбраната на Словашката република, Министерството на отбраната на Република Словения, министъра на отбраната на Кралство Испания, правителството на Република Турция, Министерството на отбраната на Обединеното кралство Великобритания и Северна Ирландия, Департамента по отбраната на Съединените американски щати и Върховното главно командване на Обединените въоръжени сили на НАТО в Европа (SHAPE) относно организацията, администрирането и финансирането на Международното училище във Върховното главно командване на Обединените въоръжени сили на НАТО в Европа (SIS)\nЧлен единствен.\n Ратифицира Меморандума за разбирателство между правителството на Кралство Белгия, Министерството на отбраната на Република Албания, Министерството на отбраната на Република България, Департамента на националната отбрана на Канада, Министерството на отбраната на Република Хърватия, Министерството на отбраната на Чешката република, Министерството на отбраната на Кралство Дания, Министерството на отбраната на Република Естония, Федералното министерство на отбраната на Федерална република Германия, Министерството на националната отбрана на Република Гърция, Министерството на отбраната на Унгария, Министерството на отбраната на Италианската република, Министерството на отбраната на Република Латвия, Министерството на националната отбрана на Република Литва, правителството на Черна гора, министъра на отбраната на Кралство Нидерландия, Министерството на отбраната на Република Северна Македония, Министерството на отбраната на Кралство Норвегия, министъра на националната отбрана на Република Полша, министъра на националната отбрана на Португалската република, Министерството на националната отбрана на Румъния, Министерството на отбраната на Словашката република, Министерството на отбраната на Република Словения, министъра на отбраната на Кралство Испания, правителството на Република Турция, Министерството на отбраната на Обединеното кралство Великобритания и Северна Ирландия, Департамента по отбраната на Съединените американски щати и Върховното главно командване на Обединените въоръжени сили на НАТО в Европа (SHAPE) относно организацията, администрирането и финансирането на Международното училище във Върховното главно командване на Обединените въоръжени сили на НАТО в Европа (SIS), подписан на 14 април 2021 г. в гр. Монс, Кралство Белгия.\nЗаконът е приет от 47-ото Народно събрание на 30 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2186"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164063",
    "meta": [],
    "text": "УКАЗ № 113\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между Република България и Международната банка за възстановяване и развитие за изменения на заемните споразумения на Република България с Международната банка за възстановяване и развитие, свързани с оттеглянето на Банката от използването на ЛИБОР като референтен лихвен процент, съдържащо се в уведомление на Световната банка от 11 август 2021 г. и писмо-отговор на Република България от 4 февруари 2022 г., приет от 47-ото Народно събрание на 30 март 2022 г.\nИздаден в София на 6 април 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението между Република България и Международната банка за възстановяване и развитие за изменения на заемните споразумения на Република България с Международната банка за възстановяване и развитие, свързани с оттеглянето на Банката от използването на ЛИБОР като референтен лихвен процент, съдържащо се в уведомление на Световната банка от 11 август 2021 г. и писмо-отговор на Република България от 4 февруари 2022 г.\nЧлен единствен. \nРатифицира Споразумението между Република България и Международната банка за възстановяване и развитие за изменения на заемните споразумения на Република България с Международната банка за възстановяване и развитие, свързани с оттеглянето на Банката от използването на ЛИБОР като референтен лихвен процент, съдържащо се в уведомление на Световната банка от 11 август 2021 г. и писмо-отговор на Република България от 4 февруари 2022 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 30 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2184"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164065",
    "meta": [],
    "text": "УКАЗ № 114\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Писмо за изменение № 1 на Финансовия договор между Република България и Европейската инвестиционна банка (проект „България – съфинансиране по Фондовете на ЕС 2014 – 2020 г. (СПЗ)“) от 27 ноември 2014 г., приет от 47-ото Народно събрание на 30 март 2022 г.\nИздаден в София на 6 април 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Писмо за изменение № 1 на Финансовия договор между Република България и Европейската инвестиционна банка (проект „България – съфинансиране по Фондовете на ЕС 2014 – 2020 г. (СПЗ)“) от \n27 ноември 2014 г.\nЧлен единствен.\n Ратифицира Писмо за изменение № 1 на Финансовия договор между Република България и Европейската инвестиционна банка (проект „България – съфинансиране по Фондовете на ЕС 2014 – 2020 г. (СПЗ)“) от 27 ноември 2014 г., подписано от Европейската инвестиционна банка на 16 март 2021 г. в Люксембург и от Република България на 19 март 2021 г. в София.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 30 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2185"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163969",
    "meta": [],
    "text": "УКАЗ № 95\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за българското гражданство, приет от 47-ото Народно събрание на 24 март 2022 г.\nИздаден в \nСофия на 29 март 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за българското гражданство \n(обн., ДВ, бр. 136 от 1998 г.; изм., бр. 41 от 2001 г., бр. 54 от 2002 г., бр. 52 и 109 от 2007 г., бр. 74 и 82 от 2009 г., бр. 33 от 2010 г., бр. 11 и 21 от 2012 г., бр. 16, 66, 68 и 108 от 2013 г., бр. 98 от 2014 г., бр. 14 и 22 от 2015 г., бр. 103 от 2016 г., бр. 77 от 2018 г., бр. 21 от 2021 г. и бр. 22 от 2022 г.)\n§ 1. \nЧлен 12а се отменя.\n§ 2. \nЧлен 14а се отменя.\n§ 3. \nВ чл. 22, ал. 1 се правят следните изменения:\n1. В т. 3 накрая думите „и/или“ се заличават.\n2. Точка 4 се отменя.\n§ 4. \nВ чл. 32а ал. 2 се отменя.\n§ 5. \nВ чл. 33, ал. 4 думите „чл. 12а, 14а и 16“ се заменят с „чл. 16“.\n§ 6. \nВ чл. 35, ал. 1 т. 5 се отменя.\nПреходни и заключителни разпоредби\n§ 7. \nНеприключените до влизането в сила на този закон производства по отменените чл. 12а и 14а се прекратяват. \n§ 8. \n(1) Когато българско гражданство е придобито по натурализация на основание отменения чл. 12а или отменения чл. 14а, лицето, което го е придобило, е длъжно в 14-дневен срок от настъпването на промяната във фактите и обстоятелствата, свързани с инвестициите, станали основание за натурализацията, да уведоми компетентния орган, удостоверил инвестициите, и да представи документите, доказващи промяната.\n(2) Натурализацията на основание отменения чл. 12а или отменения чл. 14а може да бъде отменена при условията на глава трета, раздел II, както и когато лицето, което е придобило българско гражданство, не е уведомило за настъпила промяна по ал. 1 или не е поддържало инвестициите, станали основание за придобиване на българско гражданство, за поне двегодишен период, считано от датата на натурализацията – в случаите по отменения чл. 14а, ал. 1, или за поне едногодишен период – в случаите по отменения чл. 12а, ал. 1, а по отменения чл. 14а, ал. 1, т. 3 – и създадените работни места.\n(3) Министерството на правосъдието изпраща на компетентния орган по ал. 1 информация относно лицата, които са придобили българско гражданство на основание отменените чл. 12а и 14а. Компетентният орган по ал. 1 уведомява министъра на правосъдието за всяка установена промяна в инвестициите, водеща до неизпълнение на задължението за поддържането им. \n(4) За поддържане на инвестициите по ал. 2 компетентният орган по ал. 1 осъществява контрол след края на периода по ал. 2 и уведомява за резултата министъра на правосъдието, който може да изисква информация от Държавна агенция „Национална сигурност“.\n§ 9. \n(1) В 6-месечен срок от влизането в сила на този закон Държавна агенция „Национална сигурност“ извършва проверка за наличие на основания за отмяна на натурализацията по всички преписки по придобито българско гражданство по реда на отменения чл. 14а. \n(2) В случаите, когато срокът по отменения чл. 22, ал. 1, т. 4 не е изтекъл, проверката по ал. 1 се извършва до 6 месеца след изтичането му.\n(3) Министерството на правосъдието предоставя на Държавна агенция „Национална сигурност“ информация за изтичането на сроковете по отменения чл. 22, ал. 1, т. 4 за всеки отделен случай на придобито по отменения чл. 14а българско гражданство.\n(4) Информацията за резултатите от проверката по ал. 1 и 2 се предоставя на министъра на правосъдието с оглед преценка за прилагане на правомощията му по чл. 31, ал. 2.\nЗаконът е приет от 47-ото Народно събрание на 24 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2058"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164050",
    "meta": [],
    "text": "УКАЗ № 91\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за изпълнение на наказанията и задържането под стража, приет от 47-ото Народно събрание на 17 март 2022 г.\nИздаден в София на 21 март 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза допълнение на Закона за изпълнение на наказанията и задържането под стража \n(обн., ДВ, бр. 25 от 2009 г.; изм., бр. 74 и 82 от 2009 г., бр. 32 и 73 от 2010 г., бр. 81 от 2011 г., бр. 103 от 2012 г., бр. 15 и 68 от 2013 г., бр. 53 от 2014 г., бр. 42 и 79 от 2015 г., бр. 32 и 81 от 2016 г., бр. 13 и 63 от 2017 г., бр. 7, 16, 17, 64 и 100 от 2019 г. и бр. 105 от 2020 г.)\n§ 1. \nВ чл. 250 се създават ал. 7 и 8:\n„(7) Обвиняемите и подсъдимите с мярка за неотклонение задържане под стража се конвоират на територията на страната, когато при изключителни причини от личен и семеен характер това е постановено от орган на съдебната власт.\n(8) В случаите на ал. 7 конвоирането се извършва от служители на Главна дирекция „Охрана“, като при необходимост може да се поиска съдействие от Главна дирекция „Изпълнение на наказанията“.“\nЗаключителни разпоредби\n§ 2. \nВ Закона за съдебната власт (обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г. и бр. 15 от 2022 г.) в чл. 391 се правят следните допълнения:\n1. В ал. 3, т. 6 след думите „до органите на съдебната власт“ се добавя „и на територията на страната, когато това е предвидено в закон“.\n2. Създава се ал. 8:\n„(8) Организацията и редът за осъществяване на конвойната дейност се определят с инструкция на министъра на правосъдието.“\n§ 3. \nВ 4-месечен срок от влизането на закона в сила министърът на правосъдието:\n1. привежда в съответствие с него подзаконовите нормативни актове за осъществяване на конвойната дейност;\n2. издава инструкцията по чл. 391, ал. 8 от Закона за съдебната власт.\nЗаконът е приет от 47-ото Народно събрание на 17 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n1900"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163886",
    "meta": [],
    "text": "УКАЗ № 92\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за покритите облигации, приет от 47-ото Народно събрание на 16 март 2022 г.\nИздаден в \nСофия на 22 март 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза покритите облигации\nГлава първа\nОБЩИ ПОЛОЖЕНИЯ\nЧл. 1. \n(1) Този закон урежда условията и реда за издаването, структурните характеристики и публичния надзор на покритите облигации, както и изискванията за публичното оповестяване на информация по отношение на покрити облигации, когато емитентът е банка, получила лиценз за банкова дейност по Закона за кредитните институции.\n(2) Публичният надзор на покритите облигации се осъществява от Българската народна банка (БНБ) по реда на този закон и нормативните актове по прилагането му.\nЧл. 2. \nПокритите облигации са дългови ценни книжа, емитирани в съответствие с този закон или в съответствие с националното законодателство на друга държава членка за транспониране на Директива (ЕС) 2019/2162 на Европейския парламент и на Съвета от 27 ноември 2019 г. относно емитирането на покрити облигации и публичния надзор върху тях и за изменение на директиви 2009/65/ЕО и 2014/59/ЕС (ОВ, L 328/29 от 18 декември 2019 г.), които са обезпечени с активи, служещи за удовлетворяване на инвеститорите в покритите облигации в качеството им на привилегировани кредитори.\nГлава втора\nПУЛ НА ПОКРИТИЕТО\nРаздел I\nДопустими активи\nЧл. 3. \n(1) Покритите облигации са обезпечени с активи на банката емитент, които представляват:\n1. допустими активи съгласно чл. 129, параграф 1, ал. 1, букви „а“, „б“ и „г“ – „ж“ от Регламент (ЕС) № 575/2013 на Европейския парламент и на Съвета от 26 юни 2013 г. относно пруденциалните изисквания за кредитните институции и за изменение на Регламент (ЕС) № 648/2012 (OB, L 176/1 от 27 юни 2013 г.), наричан по-нататък „Регламент (ЕС) № 575/2013“;\n2. допустими активи съгласно чл. 129, параграф 1, ал. 1, буква „в“ от Регламент (ЕС) № 575/2013.\n(2) Активите, посочени във всяка от буквите на чл. 129, параграф 1, ал. 1 от Регламент (ЕС) № 575/2013, образуват отделен вид активи от покритието.\n(3) По отношение на активите, които могат да служат за обезпечение на покритите облигации, следва да са изпълнени изискванията на чл. 129, параграф 1а – 3 от Регламент (ЕС) № 575/2013.\n(4) Покритите облигации могат да бъдат обезпечени и с вътрешно емитирани покрити облигации по чл. 11, ал. 1 в случаите и при условията, посочени в раздел III от тази глава.\n(5) Материалните активи, служещи за обезпечение на активите от покритието, посочени в ал. 1, т. 1, следва да бъдат въведени в експлоатация и да притежават всички необходими разрешения и регистрации за надлежната им експлоатация, както и да отговарят на следните изисквания:\n1. да са налице общоприети методи за извършване на оценка на тяхната стойност;\n2. по отношение на недвижимите имоти, актовете, с които се прехвърля правото на собственост или с които се учредява, прехвърля, изменя или прекратява друго вещно право върху недвижими имоти, както и актовете, с които се признават такива права, да бъдат вписани в Имотния регистър, съответно, по отношение на корабите, в Общия единен регистър на корабите, плаващи под българско знаме, или в съответния чуждестранен публичен регистър, в който се вписва собствеността и правата по отношение на такива активи, ако за тях се прилага право, различно от българското право.\nЧл. 4. \n(1) Пулът на покритието е съставен от първични активи по чл. 3, ал. 1, т. 1. \n(2) В пула на покритието се включват първични активи от един и същ вид. След разрешение от БНБ по реда на глава шеста банката емитент може да включи и друг вид първични активи в пула на покритието, които притежават сходни структурни характеристики, жизнен цикъл и рисков профил с активите по предходното изречение. Размерът на първичните активи е най-малко 85 на сто от размера на главницата на покритите облигации в обращение.\n(3) За изпълнението на изискванията за покритие, установени в глава трета, банката емитент може да включи в пула на покритието и спомагателни активи по чл. 3, ал. 1, т. 2, както и видове активи по чл. 3, ал. 1, т. 1, различни от включените по реда на ал. 2. За целите на чл. 27, ал. 1, размерът на спомагателните активи не може да превишава 15 на сто от размера на главницата на покритите облигации в обращение.\nЧл. 5. \n(1) В пула на покритието се включват първични активи, обезпечени с материални активи, служещи за обезпечение, които се намират, съответно са вписани в регистър на територията на страната или на друга държава членка.\n(2) В пула на покритието могат да се включват и първични активи, обезпечени с материални активи, служещи за обезпечение, които се намират, съответно са вписани в регистър в трета държава, с която Република България има действащи международни договори за защита на инвестициите и за избягване на двойното данъчно облагане и в която банката емитент или банка, която е част от същата група, е установена, при условие че са спазени изискванията на ал. 3 и 4. Експозицията към такива активи не може да превишава 20 на сто от размера на главницата на покритите облигации в обращение.\n(3) Активи по ал. 2 могат да бъдат включени в пула на покритието само ако банката емитент разполага с независимо експертно становище, което потвърждава, че тези активи предлагат ниво на сигурност, сходно с това за материалните активи, служещи за обезпечение, които се намират в държава членка, както и правно становище, че редът за удовлетворяване от тези активи, включително по отношение на приложимите процедури и срокове, е равностоен на реда за удовлетворяване от активи, намиращи се в държава членка.\n(4) Банките, емитиращи покрити облигации, в пула на покритието на които се включват активи по ал. 2, приемат правила и процедури, които предвиждат редовни проверки за съответствие на активите в конкретните трети държави с изискванията на този закон.\nЧл. 6. \n(1) Първичните активи влизат в изчислението на покритието на облигациите със стойността на непогасените им главници, но с не повече от стойността, определена в чл. 129, параграф 1 от Регламент (ЕС) № 575/2013.\n(2) По отношение на материалните активи, служещи за обезпечение, банката емитент използва оценка, която е актуална към датата на включването на обезпечените с тях първични активи в пула на покритието. Актуалната оценка на материалните активи, служещи за обезпечение, не може да е по-висока от тяхната пазарна стойност, съответно ипотечна заемна стойност, когато последната е използвана при отпускане на кредитите, които материалните активи обезпечават.\n(3) Оценката по ал. 2 се извършва от независими оценители по чл. 5 от Закона за независимите оценители, които притежават необходимата правоспособност, квалификация и опит за извършване на оценки на съответния тип материални активи, служещи за обезпечение на първични активи, и които не са участвали в процеса по предоставяне на съответните кредити, които ще бъдат включени в пула на покритието. По отношение на активи, намиращи се, съответно вписани в регистър извън територията на Република България, оценката по ал. 2 се извършва от независим оценител, който не е участвал в процеса по предоставяне на съответните кредити и който притежава необходимата правоспособност, квалификация и опит за извършване на оценки на съответния тип активи на територия на съответната държава.\n(4) При извършване на оценката по ал. 2 независимият оценител не взема предвид спекулативни елементи и документира стойността на материалните активи, служещи за обезпечение, по прозрачен и ясен начин. Българската народна банка може да определи с наредба допълнителни изисквания относно методиката и начина на извършване на оценката, както и методологията относно изчисляване на съотношението между размера на кредита и стойността на обезпечението (LTV).\nЧл. 7. \nПоследващо наблюдение на стойността на активите, служещи за обезпечение, се извършва поне веднъж годишно по реда на чл. 129, параграф 3 от Регламент (ЕС) № 575/2013. Българската народна банка може да изиска извършването на преглед и преоценка на материалните активи, служещи за обезпечение, както и, когато прецени, че това е необходимо за защита на интересите на кредиторите по покритите облигации.\nЧл. 8. \n(1) Материалните активи, служещи за обезпечение на първичните активи, се застраховат за всички присъщи рискове и в съответствие с обичайната практика за подобен род активи, за целия срок, в който съответните активи са включени в пула на покритието.\n(2) Банките емитенти на покрити облигации приемат вътрешни правила и процедури за постоянен преглед и наблюдение дали застрахователното покритие по ал. 1 продължава да бъде валидно, съответно е надлежно подновено.\n(3) Застрахователните суми и предявените застрахователни претенции по сключените застрахователни договори относно активите, служещи за обезпечение на първичните активи, се вписват в подрегистъра за първични активи, воден в регистъра на покритието по чл. 21.\nЧл. 9. \nБанките емитенти на покрити облигации водят надлежна отчетност и документация, доказваща, че кредитните им правила и политики са съобразени с изискванията, посочени в този раздел.\nРаздел II\nВключване на договори за деривати в пула на покритието\nЧл. 10.\n (1) Договори за деривати могат да бъдат включени в пула на покритието, когато са изпълнени едновременно следните условия:\n1. договорите за деривати са сключени при условията на рамков договор за сделки с деривати, който е различен от останалите рамкови договори на банката емитент и е отделен за всяка програма покрити облигации на същата банка или определени емисии от нея, съответно за всяка емисия покрити облигации, която не е част от програма;\n2. договорите за деривати не могат да бъдат прекратени при несъстоятелност или преструктуриране на банката, емитираща покрити облигации, и не са част от нетираща съвкупност, която включва договори за деривати, сключени извън рамковия договор по т. 1;\n3. договорите за деривати са предназначени изключително за хеджиране на лихвени и валутни рискове, свързани с активите от покритието, и съдържат разпоредби, които гарантират, че при намаляване на хеджирания риск експозициите по договорите се коригират съответно на намалението, както и че хеджиращата позиция се прекратява или закрива по друг начин, когато хеджираният риск престане да съществува, и\n4. договорите за деривати са изпълними в съответствие с техните условия.\n(2) Насрещни страни по договори за деривати, включени в пула на покритието, могат да бъдат единствено:\n1. Европейската централна банка, централните банки на държави членки и на държави – членки на Организацията за икономическо сътрудничество и развитие;\n2. Международната банка за възстановяване и развитие, Европейската инвестиционна банка, Европейската банка за възстановяване и развитие, Европейският инвестиционен фонд, Международната финансова корпорация, както и други международни банки за развитие, които отговарят на изискванията за степен на кредитно качество 1 или 2 съгласно част трета, дял II, глава 2 от Регламент (ЕС) № 575/2013;\n3. кредитни институции, които отговарят на изискванията за степен на кредитно качество 1 или 2 съгласно част трета, дял II, глава 2 от Регламент (ЕС) № 575/2013;\n4. кредитни институции, които отговарят на изискванията за степен на кредитно качество 3 съгласно част трета, дял II, глава 2 от Регламент (ЕС) № 575/2013, ако банката, емитираща покрити облигации, е получила предварително разрешение от БНБ за това;\n5. други насрещни страни, одобрени от БНБ в рамките на производството по глава шеста.\n(3) В случай че кредитна институция по ал. 2, т. 3 или 4, която е насрещна страна по договори за деривати, престане да отговаря на приложимите изисквания за кредитно качество, банката емитент изисква от насрещната страна да предостави достатъчно обезпечение под формата на активи по чл. 3, ал. 1, т. 2 за изпълнение на нейните задължения по сключените договори за деривати или предприема други подходящи мерки, за да ограничи ефекта от увеличения кредитен риск вследствие от загубата на кредитно качество. В случай че не бъдат предприети мерки по предходното изречение, банката емитент незабавно престава да използва засегнатите договори за деривати за изпълнение на изискванията за покритие и ликвидност по глава трета и да ги отчита при извършването на стрес тестове в съответствие с чл. 44.\n(4) Рамковият договор и договорите за деривати, включително споразумения относно предоставено обезпечение и други допълнителни споразумения към тях, се доказват в писмена форма на хартиен или друг траен носител. При поискване банката емитент предоставя на БНБ документите по предходното изречение.\nРаздел III\nВътрешногрупови структури за издаване на покрити облигации\nЧл. 11.\n (1) Банките могат да издават покрити облигации в резултат на използване на вътрешногрупови структури от обединени покрити облигации, така че покрити облигации, издадени от банка от дадена група („вътрешно емитирани покрити облигации“), се включват в пула на покритието на покрити облигации, издадени от друга банка, принадлежаща към същата група („външно емитирани покрити облигации“), при условие че са спазени следните изисквания:\n1. банката, която издава външно емитираните покрити облигации, е придобила вътрешно емитираните покрити облигации и ги е включила в своя баланс преди или едновременно с включването в пула на покритието на външно емитираните покрити облигации;\n2. пулът на покритието на външно емитираните покрити облигации включва единствено вътрешно емитирани покрити облигации, издадени само от една банка в рамките на групата; \n3. външно емитираните покрити облигации са издадени с намерението да бъдат продадени на инвеститори, които не са част от групата, към която принадлежи банката емитент;\n4. външно емитираните покрити облигации и вътрешно емитираните покрити облигации отговарят на изискванията за степен на кредитно качество 1 съгласно част трета, дял II, глава 2 от Регламент (ЕС) № 575/2013 в момента на емитирането или, в случай на последваща промяна на степента на кредитно качество, на изискванията за степен на кредитно качество 2 съгласно част трета, дял II, глава 2 от Регламент (ЕС) № 575/2013, при условие че БНБ разреши въз основа на констатация, че промяната не е резултат от нарушаване на изискванията на този закон за издаването на разрешение за емитиране на покрити облигации;\n5. вътрешно емитираните покрити облигации са обезпечени с активи, които отговарят на изискванията на тази глава.\n(2) Българската народна банка уведомява Европейския банков орган („ЕБО“) за всяко взето решение по реда на ал. 1, т. 4.\n(3) Банката емитент на външно емитирани покрити облигации следва да извърши проверка дали вътрешно емитираните покрити облигации, включително при трансгранични вътрешногрупови структури за издаване на покрити облигации, отговарят на изискванията за допустимост и покритие на този закон, преди да ги включи в пула на покритието.\n(4) Проверката по ал. 3 се документира писмено и е част от документите, които следва да бъдат предоставени в производството по глава шеста.\nЧл. 12.\n (1) В случай на трансгранични вътрешногрупови структури за издаване на покрити облигации, при които емитентът на външно емитирани покрити облигации е банка, получила лиценз за банкова дейност по Закона за кредитните институции, вътрешно емитираните покрити облигации отговарят на изискванията за допустимост и покритие на този закон. \n(2) В случай на трансгранични вътрешногрупови структури за издаване на покрити облигации, при които емитентът на вътрешно емитирани покрити облигации е банка, получила лиценз за банкова дейност по Закона за кредитните институции, в допълнение към изискванията на този закон, вътрешно емитираните покрити облигации отговарят на изискванията за допустимост, минимално покритие и състав на пула на покритието съгласно законодателството на държавата членка, по силата на което се издават външно емитираните покрити облигации.\nРаздел IV\nСъвместно финансиране\nЧл. 13.\n (1) Банките емитенти могат да издават покрити облигации, обезпечени с допустими активи по чл. 3, ал. 1, инициирани от друга банка и придобити от банката емитент. Банката емитент е длъжна да осигури, че по отношение на придобитите активи са изпълнени изискванията на тази глава и на чл. 49.\n(2) Активите, прехвърлени от банка инициатор на банката емитент, се вписват в регистъра на покритието, като се отчитат отделно в съответния подрегистър, в който са вписани.\nЧл. 14.\n Прехвърлянето на активи от банката инициатор на банката емитент може да бъде извършено и по силата на прехвърлителен договор по Закона за договорите за финансово обезпечение. В този случай банката инициатор като обезпечител прехвърля активи на банката емитент като обезпечено лице за обезпечаване на задължението на банката инициатор за връщане на получените от нея суми, съответстващи на определената за нея част от постъпленията от покритите облигации. Срокът на действие на прехвърлителния договор, съответно срокът за връщане на сумата, не може да бъде по-кратък от срока до падеж на покритите облигации, при отчитане на възможност за отсрочване на падежа по чл. 34, като задължението за връщане на сумата не подлежи на предсрочно погасяване на основания, различни от основанията за предсрочно погасяване на задълженията по покритите облигации, предвидени в техните условия.\nЧл. 15.\n При използване на структура за съвместно финансиране в съответствие с този раздел банката емитент носи отговорност за изпълнение на задълженията по покритите облигации в отношенията с кредиторите по покритите облигации.\nРаздел V\nУчредяване на обезпечение върху активите от покритието\nЧл. 16.\n (1) Задълженията по покритите облигации, посочени в чл. 26, ал. 2, се обезпечават с първи по ред особен залог върху съвкупността от вписаните в регистъра на покритието активи от покритието.\n(2) Залогът подлежи на вписване в Централния регистър на особените залози освен в случаите по ал. 5. За заложен кредитор се посочва агентът по обезпечението, определен в условията, съдържащи правата и задълженията по покритите облигации. \n(3) Не подлежи на вписване в Централния регистър на особените залози залог върху отделните активи от покритието. Залогът се счита за учреден върху и противопоставим по отношение на всеки актив от покритието с вписването на залога в Централния регистър на особените залози, съответно с последващото включване на актив в регистъра на покритието, по реда на чл. 23. Член 15 и чл. 20, ал. 2 от Закона за особените залози не се прилагат. \n(4) За вписването на залога по ал. 2 се изисква декларация с нотариална заверка на подписите на лицата, които управляват и представляват банката емитент, или на упълномощените от тях лица по чл. 10, ал. 1 от Закона за кредитните институции, в която се заявява, че активите от покритието не са предмет на друг залог, запор или друга тежест, както и че са надлежно вписани в регистъра на покритието при спазване на изискванията на този закон. \n(5) Залогът върху безналични вътрешно емитирани покрити облигации по чл. 11, ал. 1, които са включени в пула на покритието на външно емитирани покрити облигации по реда на раздел III, се вписва в Централния регистър на ценни книжа, воден от „Централен депозитар“ – АД, както и когато е приложимо – в съответния централен депозитар на ценни книжа, при който са регистрирани вътрешно емитираните покрити облигации. Алинеи 2 – 4 се прилагат съответно.\n(6) Когато учредяването на обезпечение върху някои активи от покритието се урежда от право, различно от българското, банката емитент учредява равностойно на особения залог първо по ред обезпечение върху тези активи по реда на съответното приложимо право. Банката емитент може да учреди обезпечение по предходното изречение върху някои активи от покритието и когато прецени, че това е необходимо, за да бъде гарантирано правото на кредиторите по покритите облигации на привилегировано удовлетворяване от тези активи.\nЧл. 17.\n Вписаният по реда на този раздел залог върху активите от покритието не подлежи на регистрация или вписване в друг регистър. Член 171 от Закона за задълженията и договорите не се прилага.\nЧл. 18.\n Вписаният по реда на този раздел залог върху активите от покритието има действие спрямо длъжниците по активите от покритието и без да им бъде съобщено за учредяването на залога. \nЧл. 19.\n (1) Активите, вписани в регистъра на покритието, могат да служат за обезпечение единствено на задълженията на банката емитент по покритите облигации, до пълното погасяване на всички задължения по покритите облигации, посочени в чл. 26, ал. 2. Учредяването на друго обезпечение, налагането на запор, учредяването или налагането на друга тежест върху тези активи не могат да се противопоставят на агента по обезпечението и на кредиторите по покритите облигации във връзка с вземанията им по покритите облигации.\n(2) Активите, вписани в регистъра на покритието, не могат да бъдат предмет на обезпечителни мерки и изпълнение или да удовлетворяват по друг начин претенции на трети лица, различни от кредиторите по покритите облигации.\nЧл. 20.\n (1) Залогът върху активите от покритието запазва действието си до пълното погасяване на задълженията по покритите облигации, без да е необходимо подновяване на вписването.\n(2) Заличаването на вписването на залога става след пълното погасяване на задълженията по покритите облигации с писмено съгласие с нотариална заверка на подписа на агента по обезпечението, съответно на извънредния управител, в случаите по чл. 53, ал. 9.\nРаздел VI\nРегистър на покритието\nЧл. 21.\n (1) Банката емитент на покрити облигации е длъжна да съхранява необходимата документация за всички активи от покритието, както и да води регистър на покритието на издадените от нея покрити облигации. \n(2) Отделен регистър на покритието по ал. 1 се води за всяка програма покрити облигации на банката емитент, съответно за всяка емисия покрити облигации, която не е част от програма. Отделен регистър на покритието може да се води и за една или повече емисии, издадени в рамките на същата програма, когато първичните активи по всяка от тях са от един и същ вид.\nЧл. 22.\n (1) Регистърът на покритието съдържа необходимите идентификационни данни на всички активи от покритието на покритите облигации, за които се води този регистър, включително събираните и съхранявани от банката емитент идентификационни данни за задължените лица по вземанията, представляващи активи от покритието. Регистърът съдържа подрегистри за следните активи:\n1. първични активи, включително вземанията по сключени застраховки относно материалните активи, служещи за обезпечение на първичните активи;\n2. спомагателни активи;\n3. договори за деривати и получените във връзка с тях обезпечения, включени в пула на покритието в съответствие с чл. 10;\n4. активи, включени в ликвидния буфер в съответствие с чл. 28;\n5. парични постъпления от плащания по или във връзка с активи по т. 1 – 4, извършени след поставяне на покритите облигации под отделно управление в съответствие с глава осма.\n(2) При воденето на повече от един регистър на покритието всеки регистър се води по начин, който гарантира, че не е налице смесване на информацията за отделните програми, съответно определени емисии по тях, както и за емисиите, които не са част от програма.\n(3) Банката емитент приема вътрешни правила за съдържанието, извършването на вписванията и отписванията и воденето на регистъра на покритието.\nЧл. 23.\n (1) Банката емитент вписва първоначалния пул на покритието в съответния регистър на покритието по чл. 21, ал. 2 в деня на издаване на покритите облигации. В същия ден банката емитент предоставя на БНБ и на наблюдателя на покритието, когато такъв е назначен, необходимите данни относно пула на покритието и доказателства за извършването на вписването.\n(2) Банката емитент вписва незабавно всички нови активи, които се включват в пула на покритието, в съответния регистър на покритието.\n(3) От момента на вписването на актив в регистъра на покритието се счита, че е налице правно валидно и подлежащо на изпълнение включване на този актив в пула на покритието, което е противопоставимо на емитента и на всички трети лица. От момента на вписване в регистъра на покритието на всеки последващо включен актив, той се включва в учредения по реда на чл. 16 залог за обезпечаване на вземанията по задълженията по покритите облигации, без да е необходимо допълнително вписване. \n(4) Отписването на актив от регистъра на покритието, включително замяната му с друг актив, който се включва в пула на покритието, се извършва по ред, който е предварително одобрен от наблюдателя на покритието, съответно от БНБ, когато не е назначен наблюдател на покритието. Отписване, извършено в противоречие с предходното изречение, е недействително.\nЧл. 24.\n (1) Достъп до регистъра на покритието имат следните лица:\n1. Българската народна банка – за целите на осъществяване на правомощията й като компетентен орган за публичен надзор на покритите облигации и в рамките на обхвата на извършваните проверки;\n2. наблюдателят на покритието, когато такъв е назначен – до регистъра на покритието на покритите облигации, във връзка с които е назначен по реда на глава четвърта;\n3. извънредният управител – до регистъра на покритието на покритите облигации, които е назначен да управлява по чл. 51;\n4. длъжниците по активите от покритието и третите лица, учредили обезпечение в тяхна полза – само по отношение на информацията дали вземането срещу тях, съответно вземането, което обезпечават, е включено в пула на покритието; при искане от страна на длъжниците по активите от покритието или третите лица, учредили обезпечение в тяхна полза, банката емитент е длъжна да им издаде удостоверение за обстоятелствата по предходното изречение;\n5. лицата от персонала на банката емитент и когато и доколкото е необходимо, на банката инициатор, които са оперативно отговорни за поддържането на регистъра на покритието и управлението на покритите облигации;\n6. синдикът на банката емитент, само в степента и за целите на провеждане на производството по несъстоятелност, открито върху имуществото на банката емитент;\n7. лица, които претендират противопоставими права върху активи от покритието или материални активи, които ги обезпечават, ако предоставят достатъчно доказателства на банката емитент за вероятната основателност на претенцията си, като им се предоставя достъп само по отношение на активите от покритието, за които претендират противопоставими права;\n8. одиторите на банката емитент, само в степента и за целите на извършвания от тях одит на финансовите отчети на банката емитент;\n9. агентът по обезпечението, във връзка с учредяването и последващото управление на залога върху активите от покритието. \n(2) Банката емитент приема вътрешни правила за достъп до регистъра на покритието. \n(3) Банката емитент, съответно извънредният управител, са задължени да предоставят информацията на лицата по ал. 1, т. 4, 6 или 7 в срок до три работни дни от подаването на искане от надлежно легитимирано лице. Банката емитент не събира такси за предоставянето на информация по този член. Отказът за предоставяне на информация се мотивира писмено и може да се оспори в 7-дневен срок пред районния съд по седалището на банката емитент. Решението на съда е окончателно.\nЧл. 25.\n Банката емитент приема правила и процедури за обезпечаване на информационната сигурност на регистъра на покритието от нерегламентиран достъп, неоторизирана промяна на данните, загуба на данни и други рискове.\nГлава трета\nИЗИСКВАНИЯ ЗА ПОКРИТИЕ, СВРЪХОБЕЗПЕЧЕНОСТ И ЛИКВИДНОСТ\nЧл. 26.\n (1) Покритите облигации по всяко време трябва да отговарят на изискванията за покритие и свръхобезпеченост по тази глава.\n(2) Всички настоящи и бъдещи задължения по покритите облигации трябва да бъдат покрити с парични вземания по допустими активи от покритието. Те включват задължения за:\n1. плащане на главница по покритите облигации;\n2. плащане на лихви и други парични задължения по покритите облигации;\n3. изплащане по договори за деривати, включени в пула на покритието в съответствие с чл. 10; \n4. покриване на разходите по обслужване и управление на покритите облигации и на активите от покритието в случай на поставяне на покритите облигации под отделно управление в съответствие с глава осма.\n(3) При изчисляване на изискването за покритие емитентите могат да представят разходите по ал. 2, т. 4 като обща сума, посочена в условията, съдържащи правата и задълженията по покритите облигации. Условията на покритите облигации следва да съдържат подробна информация относно използваните методи и допускания при определяне на сумата по предходното изречение. В случай че тези разходи надхвърлят сумата, посочена в условията на покритите облигации, емитентът е длъжен да изпълнява изискването за покритие въз основа на по-високия размер на разходите.\n(4) Изискването за покритие по ал. 2 се изпълнява със следните активи от покритието:\n1. първични активи;\n2. спомагателни активи;\n3. активи, включени в ликвидния буфер в съответствие с чл. 28; \n4. парични вземания по договори за деривати, включени в пула на покритието в съответствие с чл. 10.\n(5) Активите от покритието по ал. 4 не могат да включват активи, за които се счита, че е настъпило неизпълнение по смисъла на чл. 178 от Регламент (ЕС) № 575/2013.\n(6) Българската народна банка издава наредба, с която определя изисквания към методиката за изчисляване на размера на задълженията по ал. 2 и на активите от покритието по ал. 4, както и реда и условията за оценяване на задълженията по ал. 2, т. 3 и активите от покритието по ал. 4, т. 4.\nЧл. 27.\n (1) При изпълнение на изискването за покритие по чл. 26, ал. 2 банката емитент осигурява, че по всяко време общият размер на главниците на всички вписани в регистъра на покритието активи от покритието е най-малко равен на общия размер на главницата на покритите облигации в обращение („принцип на номиналната стойност“). \n(2) Банката емитент поддържа по всяко време и минимално ниво на свръхобезпеченост от 5 на сто, определено въз основа на принципа на номиналната стойност.\n(3) В производството по глава шеста или в рамките на последващия надзор по глава девета БНБ може да определи по-високо минимално ниво на свръхобезпеченост, когато прецени, че нивото по ал. 2 не е достатъчно, за да покрие свързаните с покритите облигации или активите от покритието рискове. Българската народна банка отменя или изменя решението, с което е определено различно ниво на свръхобезпеченост, когато прецени, че причините за вземане на това решение впоследствие са отпаднали или са съществено изменени. Решенията на БНБ по тази алинея се мотивират и се съобщават писмено на емитента и на наблюдателя на покритието, когато такъв е назначен.\n(4) Условията, съдържащи правата и задълженията по покритите облигации, може да предвиждат по-високо минимално ниво на свръхобезпеченост от нивата, определени съгласно ал. 2 и 3.\n(5) Задължителното свръхобезпечение съгласно ал. 2 и 3 и доброволното свръхобезпечение съгласно ал. 4 представляват част от покритието на покритите облигации и могат да бъдат изпълнени с всеки от активите от покритието по чл. 26, ал. 4. Ограничението по чл. 4, ал. 2, изречение второ не се прилага за изпълнението на изискването за свръхобезпеченост.\n(6) Условията, съдържащи правата и задълженията по покритите облигации, съдържат подробна информация относно приложимите нива на задължително свръхобезпечение съгласно ал. 2 и 3 и на доброволно свръхобезпечение съгласно ал. 4. Емитентът информира кредиторите по покритите облигации чрез публикуване на съобщение на интернет страницата си, а в случаите по ал. 4 – и БНБ, незабавно за всяка промяна в приложимите изисквания за свръхобезпечение, настъпила след издаване на покритите облигации.\nЧл. 28.\n (1) Пулът на покритието във всеки един момент включва ликвиден буфер, състоящ се от ликвидни активи, с които може да бъде покрит най-високият нетен изходящ ликвиден поток по покритите облигации за следващите 180 дни. Когато в рамките на същата програма са издадени повече от една емисии покрити облигации, както и когато за повече от една емисия по същата програма се води отделен регистър на покритието по чл. 21, ал. 2, изискването за ликвиден буфер се прилага въз основа на сбора от съответния най-висок нетен изходящ ликвиден поток за следващите 180 дни по всяка от тези емисии.\n(2) Размерът на нетния изходящ ликвиден поток по покритите облигации за даден ден се определя, като от сумата на всички изходящи потоци от плащания с падеж в този ден по покритите облигации в обращение, включително плащания на лихви и главница, и по договорите за деривати по чл. 10 се извадят входящите потоци от плащания по вземания от активите от покритието с падеж в същия ден. Най-високият нетен изходящ ликвиден поток за 180 дни представлява най-високата стойност, получена при сбора на нетните изходящи ликвидни потоци, определени за всеки пореден ден от периода.\n(3) Ликвидният буфер се състои от следните видове ликвидни активи, които се вписват в отделен подрегистър в регистъра на покритието:\n1. активи от ниво 1, ниво 2А или ниво 2Б съгласно Делегиран регламент (ЕС) 2015/61 на Комисията от 10 октомври 2014 г. за допълнение на Регламент (ЕС) № 575/2013 на Европейския парламент и на Съвета по отношение на изискването за ликвидно покритие за кредитните институции (OB, L 11/1 от 17 януари 2015 г.), които са оценени в съответствие с този Делегиран регламент и които не са емитирани от банката емитент на покритите облигации, от нейното предприятие майка, различно от субект от публичния сектор, което не е кредитна институция, от нейно дъщерно предприятие или друго дъщерно предприятие на нейното предприятие майка или от дружество със специална цел – секюритизация, с което банката емитент има тесни връзки;\n2. експозиции към кредитни институции с остатъчен падеж до три месеца, които отговарят на степен на кредитно качество 1 или 2, или краткосрочни депозити с първоначален падеж, който не надхвърля 100 дни, в кредитни институции, които отговарят на степен на кредитно качество 1, 2 или 3, в съответствие с чл. 129, параграф 1, буква „в“ от Регламент (ЕС) № 575/2013.\n(4) Когато условията, съдържащи правата и задълженията по емисия покрити облигации, предвиждат възможност за отсрочване на падежа в съответствие с чл. 34, изискването за ликвиден буфер по отношение на плащането на главница по емисията може да бъде приложено въз основа на падежа на задължението за погасяване на главница, който би се получил при отсрочването му за най-дългия период, предвиден в условията на емисията.\nГлава четвърта\nНАБЛЮДАТЕЛ НА ПОКРИТИЕТО\nЧл. 29.\n Банката емитент може да назначи наблюдател на покритието на всяка програма за покрити облигации, съответно на всяка емисия, която не е част от програма. В този случай се прилагат разпоредбите на тази глава. \nЧл. 30.\n (1) Наблюдателят на покритието извършва текущо наблюдение на пула на покритието с цел да се осигури:\n1. съществуването на активите от покритието, включително вземанията по договори за деривати по чл. 10, съответствието на активите от покритието с изискванията за допустимост, установени в глава втора, както и включването им в регистъра на покритието;\n2. спазването от банката емитент на приложимите правила за оценка на активите, обезпечаващи активите от покритието, без да извършва проверка дали определената стойност отговаря на действителната стойност на съответния актив;\n3. спазването на изискванията за водене на регистър на покритието по реда на глава втора, раздел VI;\n4. изпълнението на изискванията за покритие, включително за минимално ниво на свръхобезпеченост, приложими към покритите облигации съгласно чл. 26 и 27;\n5. спазването на изискванията за ликвидност на пула на покритието съгласно чл. 28;\n6. спазване на изискванията за отсрочване на падежа на емисия покрити облигации в съответствие с глава пета;\n7. наличието на въведените правила и процедури и резултатите от извършени стрес тестове на пула на покритието, както и контрол върху мерките, предприети от банката емитент в резултат на извършени стрес тестове;\n8. съответствието на правилата и процедурите за управление на риска и за отчетност на емитента на покритите облигации с приложимите изисквания на глава седма;\n9. спазването на другите изисквания към покритите облигации, активите от покритието и дейността на банката емитент по тяхното управление, установени в този закон, Регламент (ЕС) № 575/2013, нормативните актове по прилагането им и в разрешението на БНБ по глава шеста;\n10. спазването на условията, съдържащи правата и задълженията по покритите облигации, по отношение на които е предвидено наблюдателят на покритието да извършва проверки.\n(2) Наблюдателят на покритието има право на свободен, неограничен и навременен достъп до регистъра на покритието, помещенията, счетоводната и друга документация на банката емитент във връзка с пула на покритието. При поискване от наблюдателя на покритието банката емитент е длъжна да му предостави всяка информация, която е необходима за изпълнение на задълженията му по този закон.\n(3) До нейното публично оповестяване по приложимия ред или в рамките на доклада по чл. 31, ал. 3 наблюдателят на покритието е длъжен да третира информацията, която му е станала известна при или по повод изпълнение на неговите задължения, в съответствие с приложимите изисквания за запазване на информация, представляваща банкова, търговска или друга защитена от закона или по силата на договор тайна, включително след прекратяване на дейността му като наблюдател на покритието на емисията покрити облигации. Наблюдателят на покритието изпълнява своите задължения в съответствие с приложимите изисквания за защита на личните данни.\nЧл. 31.\n (1) Наблюдателят на покритието уведомява незабавно БНБ писмено за всички станали му известни обстоятелства, които са довели или могат да доведат до:\n1. грубо или системно нарушение на нормативните актове, приложими към покритите облигации и дейността на емитента по тяхното управление;\n2. съществено нарушение на допълнителни изисквания, дадени от БНБ по чл. 38, ал. 2;\n3. неизпълнение на банката емитент на нейно изискуемо задължение за плащане на лихви или главница по покритите облигации или за плащане по договор за деривати, сключен в съответствие с чл. 10, или на друго задължение, предвидено в условията, съдържащи правата и задълженията по покритите облигации, което не е отстранено в приложимия или в определен от наблюдателя за това срок или чието изпълнение е станало невъзможно;\n4. наличие на обстоятелства, които пораждат основателни опасения за непрекъснатостта и надеждността на обслужването на покритите облигации от страна на банката емитент.\n(2) Информацията по ал. 1 се предоставя едновременно и на агента по обезпечението, когато е различен от наблюдателя на покритието, както и на управителните и надзорни органи на банката емитент на покритите облигации, освен ако има основателни причини да се предположи, че предоставянето на информацията на банката емитент може да застраши интересите на кредиторите по покритите облигации и упражняването на публичния надзор на покритите облигации от БНБ. \n(3) Наблюдателят изготвя поне веднъж годишно писмен доклад за извършените дейности по наблюдение на покритието, в който се представят констатациите за съответствието на пула на покритието с изискванията на този закон и с условията, съдържащи правилата и задълженията по покритите облигации, изпълнението на задълженията на емитента, откритите недостатъци и предприетите мерки за тяхното отстраняване от страна на емитента. Докладът се представя на банката емитент, на БНБ и на агента по обезпечението, когато е различен от наблюдателя на покритието, в срок до 30 дни след края на годината, за която се отнася.\nЧл. 32.\n (1) Наблюдател на покритието може да бъде банка, лицензирана в Република България или в друга държава членка, включително когато е назначена за агент по обезпечението, или одиторско дружество съгласно Закона за независимия финансов одит. Одиторско дружество не може да бъде наблюдател на покритието на покрити облигации, емитирани от банка, на която е било одитор преди изтичането на две години от приключване на одитния ангажимент по чл. 76 от Закона за кредитните институции.\n(2) Наблюдател на покритието, член на негов управителен или надзорен орган или друго лице в неговата структура, на което са възложени дейности по наблюдение на покритието, не може да бъде лице, което: \n1. има финансови интереси в банката емитент на покрити облигации, различни от тези на вложител; \n2. се намира с банката емитент или със свързани с нея лица в отношения, които пораждат основателно съмнение за неговата безпристрастност;\n3. преди по-малко от три години е било администратор на банката емитент по смисъла на § 1, ал. 1, т. 1 от допълнителните разпоредби на Закона за кредитните институции, служител на банката емитент, пряко ангажиран в процеса по вземане на решения за кредитиране, или член на одитните екипи на одиторските дружества по чл. 76 от Закона за кредитните институции по отношение на банката емитент;\n4. е санкционирано с влязло в сила наказателно постановление за неспазване на изискванията на този закон, Закона за кредитните институции, Регламент (ЕС) № 575/2013, Закона за възстановяване и преструктуриране на кредитни институции и инвестиционни посредници, Закона за публичното предлагане на ценни книжа и нормативните актове по прилагането им през последните три години преди предлагането на лицето за наблюдател на покритието.\n(3) Липсата на обстоятелства по ал. 1, изречение второ, и ал. 2 се удостоверява с декларация, подписана от лицата, които представляват наблюдателя на покритието. Липсата на обстоятелства по ал. 2 се удостоверява с декларация, подписана и от всяко физическо лице, на което са възложени дейности по наблюдение на покритието.\n(4) Наблюдателят на покритието се избира и освобождава от компетентния орган на банката емитент, на който е възложено да приема решения относно емитирането на покрити облигации. Наблюдателят на покритието може да бъде освободен по всяко време на основания, предвидени в договора, с който е назначен. При поставяне на покритите облигации под отделно управление по реда на глава осма замяната, включително изборът на нов наблюдател на покритието и освобождаването на наблюдателя, се извършва от БНБ като орган за публичен надзор на покритите облигации.\n(5) Наблюдателят на покритието се застрахова за времето, през което изпълнява своите функции, за вредите, които могат да настъпят вследствие на неизпълнение на неговите задължения. Минималният размер на застрахователната сума се определя в наредба на БНБ. \n(6) Наблюдателят на покритието представя пред БНБ заверено копие от застрахователната полица.\n(7) Българската народна банка може да освободи наблюдателя на покритието от изискванията на ал. 5 и 6 при условия, определени в наредбата по ал. 5.\nЧл. 33.\n (1) Банката емитент съгласува с БНБ избора на наблюдател на покритието, в рамките на производството по глава шеста, както и преди да назначи нов наблюдател на покритието. Документите, които следва да се представят във връзка с извършването на избор на наблюдател на покритието, се определят с наредбата по чл. 32, ал. 5.\n(2) При назначаване на нов наблюдател на покритието, ако в срок до 30 дни от датата на искането за съгласуване по ал. 1 БНБ не е направила възражение, се приема, че предложението за избор на нов наблюдател на покритието е съгласувано.\n(3) Когато е или предстои да бъде упражнено договорно или законово право на прекратяване на договора между банката емитент и наблюдателя на покритието, банката емитент уведомява за това БНБ и агента по обезпечението, когато е различен от наблюдателя на покритието, най-малко 30 дни преди датата на прекратяване, съответно веднага след узнаване, ако срокът до датата на прекратяване е по-кратък.\n(4) Ако банката емитент не е предоставила на БНБ документи за съгласуване на избора на нов наблюдател на покритието към датата на прекратяване на договора с предходния наблюдател, БНБ назначава нов наблюдател на покритието в срок до 30 дни от тази дата и му определя възнаграждение, което е за сметка на емитента.\nГлава пета\nСТРУКТУРИ С ОТСРОЧВАНЕ НА СРОКА ДО ПАДЕЖА НА ЕМИСИЯ ПОКРИТИ ОБЛИГАЦИИ\nЧл. 34.\n (1) Условията, съдържащи правилата и задълженията по емисия покрити облигации, могат да предвиждат възможност за отсрочване на падежа на задължението за окончателно погасяване на емисията, когато са спазени най-малко следните изисквания:\n1. падежът на покритите облигации може да се отсрочи или разсрочи за конкретен срок, който не може да е по-дълъг от падежа на първичния актив с най-дълъг срок до падежа, включен в пула на покритието;\n2. промяната на падежа се прилага пропорционално, по отношение на всички покрити облигации от същата емисия;\n3. промяната на падежа настъпва автоматично при настъпването на някое от следните обстоятелства:\na) банката емитент не е в състояние да изпълни задължението за погасяване на главницата по покритите облигации на падежа;\nб) банката емитент не е в състояние да изпълни изискването за ликвидност по чл. 28 по което и да било време през последните 30 дни преди падежа на задължението за погасяване на главницата по покритите облигации.\n(2) Използването на структура с отсрочване на срока до падежа не променя нивото на защита на кредиторите по покритите облигации, предвидено в глава осма.\n(3) Извънредният управител може да промени падежа на емисия покрити облигации и преди настъпването на събитие по ал. 1, т. 3, когато прецени, че това е необходимо, за да бъдат защитени интересите на инвеститорите в покрити облигации, включително когато са налице основания да се счита, че промяната на падежа на емисията е подходяща, за да се постигне по-добро удовлетворение на кредиторите по покритите облигации. Решение по предходното изречение се взема след предварително писмено разрешение от БНБ.\n(4) До окончателното погасяване на задълженията по емисията продължават да се начисляват лихви по неизплатената част от главницата в съответствие с условията на емисията.\n(5) Когато емисията по ал. 1 е част от програма, промяната на падежа на емисията не засяга нейната последователност в първоначалната падежна структура на програмата покрити облигации и не може да доведе до по-неблагоприятно ниво на удовлетворяване на кредиторите по покритите облигации от тази емисия от това, което биха постигнали в съответствие с първоначалната падежна структура на програмата, включително при извършването на прекратителна процедура или оздравителни мерки.\n(6) Условията на емисията покрити облигации съдържат подробна информация за:\n1. обстоятелствата, които водят до отсрочване или разсрочване на падежа на емисията;\n2. окончателния срок, за който може да се отсрочи или разсрочи падежът на емисията;\n3. правомощията на извънредния управител и на БНБ във връзка с промяната на падежа на емисията; \n4. последиците в случай на промяна на падежа на емисията.\n(7) Банката емитент, съответно извънредният управител, незабавно информират кредиторите по покритите облигации, а в случаите по ал. 1, т. 3 – и БНБ, за всяка промяна на падежа на емисията в съответствие с този член.\n(8) Член 207, т. 1 от Търговския закон не се прилага по отношение на промяна на падежа на емисия покрити облигации в съответствие с този член.\nГлава шеста\nРАЗРЕШЕНИЕ ЗА ЕМИСИЯ ИЛИ ПРОГРАМА ПОКРИТИ ОБЛИГАЦИИ\nЧл. 35.\n Не се допуска издаването на покрити облигации, преди да бъде получено разрешение от БНБ за издаване на програма покрити облигации, съответно на индивидуална емисия покрити облигации.\nЧл. 36.\n За издаване на разрешение по чл. 35 банката емитент подава в БНБ заявление за издаване на разрешение за покрити облигации, към което прилага следните документи и информация:\n1. подробна бизнес програма относно дейността по издаване на покрити облигации за поне тригодишен период след издаването на покритите облигации, а ако планираният срок до падежа на облигациите е по-кратък, за целия срок до падежа на покритите облигации;\n2. сведения за наличието на софтуерна и материална обезпеченост на банката емитент, необходими за издаване и управление на покритите облигации в съответствие с изискванията на този закон и нормативните актове по прилагането му;\n3. вътрешните правила, политики и процедури на банката емитент в съответствие с изискванията на този закон и нормативните актове по прилагането му;\n4. подробна информация относно активите, които ще бъдат включени в пула на покритието, и тяхното съответствие с изискванията за допустимост на този закон и нормативните актове по прилагането му;\n5. относимите кредитни правила и политики на банката емитент във връзка с одобряване, изменение, подновяване и рефинансиране на активите, които ще бъдат включени в пула на покритието;\n6. информация относно разпределението на отговорностите в рамките на банката емитент във връзка с издаването и управлението на покритите облигации;\n7. информация за наблюдателя на покритието, когато такъв ще бъде назначен, включително данни и информация, доказващи, че отговаря на изискванията на този закон, и проект на договор с избрания наблюдател на покритието;\n8. в случай на външно емитирани покрити облигации по чл. 11, ал. 1 информация относно извършената проверка дали вътрешно емитираните покрити облигации по чл. 11, ал. 1, включително такива, които са резултат от трансгранични вътрешногрупови структури за издаване на покрити облигации по чл. 12, в съответствие с изискванията на този закон и нормативните актове по прилагането му;\n9. в случай на съвместно финансиране по реда на глава втора, раздел IV, проект на договор, по силата на който ще бъдат прехвърлени допустими активи, възникнали от дейността на банката инициатор, на банката емитент, както и документи и информация за банката инициатор, които са необходими за вземане на решението по чл. 35.\nЧл. 37.\n (1) Българската народна банка разглежда заявлението и предоставените към него документи в срок до 60 дни.\n(2) Когато при разглеждане на заявлението по ал. 1 БНБ установи, че то е непълно или е необходимо да бъдат отстранени други несъответствия, БНБ изисква от банката емитент да представи в срок, не по-кратък от 30 дни, необходимите документи и информация. \n(3) Българската народна банка се произнася окончателно по заявлението за разрешение в срок до 30 дни след получаване на документите и информацията по ал. 2, съответно след изтичане на срока по ал. 2, в случай че банката емитент не е представила изисканите документи и информация.\nЧл. 38.\n (1) Българската народна банка издава разрешение по чл. 35 за програма покрити облигации, съответно за издаването на емисия покрити облигации, в одобрен от БНБ максимален размер, когато прецени, че:\n1. са налице всички необходими документи и информация и са спазени изискванията на този закон;\n2. не е налице значителен риск издаването на покритите облигации да засегне неблагоприятно финансовото състояние и дейността на банката емитент, и\n3. интересите на инвеститорите са защитени.\n(2) С разрешението по чл. 35 БНБ може с оглед на защита на инвеститорите да определи допълнителни изисквания към програмата покрити облигации, съответно за издаването на емисия покрити облигации, включително:\n1. да издаде разрешението под условие, че няма да бъдат смесвани различни видове допустими активи или съотношението между различните видове допустими активи ще бъде в различна пропорция от заявената от емитента;\n2. да издаде разрешението под условие, че няма да бъдат включвани активи по чл. 5, ал. 2 или ще могат да бъдат включвани в по-нисък от допустимия размер по чл. 5, ал. 2 – общо или за конкретна трета държава.\nЧл. 39.\n Българската народна банка отказва да издаде разрешение за програмата покрити облигации, съответно за издаването на емисия покрити облигации, с мотивирано решение, когато:\n1. не са предоставени всички необходими документи и информация или документите съдържат явни нередности;\n2. емитентът системно не изпълнява изискванията на този закон във връзка с други програми покрити облигации или емисии покрити облигации, издадени от него;\n3. програмата покрити облигации, съответно издаването на емисия покрити облигации, ще доведе до значителен риск за дейността на банката емитент или нейното финансово състояние;\n4. издаването на покрити облигации ще доведе до нарушаване на изискванията на този закон или на нормативните актове по прилагането му;\n5. съществува риск издаването на покрити облигации да застраши стабилността на финансовата система на Република България;\n6. емитентът не разполага с необходимите ресурси и капацитет, включително софтуерна и материална обезпеченост, или с необходимия квалифициран персонал, за да осигури безпроблемно издаване и администриране на програма покрити облигации или емисия покрити облигации;\n7. избраният наблюдател на покритието не отговаря на изискванията на този закон;\n8. предвижданата структура на пула на покритието не отговаря на изискванията на този закон;\n9. въведените правила и процедури в банката емитент във връзка с издаването и администрирането на покритите облигации не осигуряват в нужната степен защита на правата на инвеститорите.\nЧл. 40.\n (1) При публично предлагане на покрити облигации, както и при допускане на покрити облигации до търговия на регулиран пазар, за което се изисква публикуване на проспект, подлежащ на одобрение от Комисията за финансов надзор, се прилагат разпоредбите на Закона за публичното предлагане на ценни книжа, нормативните актове по неговото прилагане, Регламент (EС) 2017/1129 на Европейския парламент и на Съвета от 14 юни 2017 г. относно проспекта, който трябва да се публикува при публично предлагане или допускане на ценни книжа до търговия на регулиран пазар, и за отмяна на Директива 2003/71/ЕО (OB, L 168/12 от 30 юни 2017 г.) (Регламент (EС) 2017/1129) и другите приложими актове на правото на Европейския съюз.\n(2) Банката емитент е длъжна да подаде заявление и необходими документи и информация за получаване на разрешение по реда на тази глава, ако вече не е получила такова, в срок не по-кратък от 60 дни преди подаването на заявление за одобрение на проспект от Комисията за финансов надзор.\n(3) В случаите по ал. 2 емитентът е длъжен да предостави изготвения проспект на БНБ едновременно с подаване на заявлението за одобрение на проспекта от страна на Комисията за финансов надзор.\n(4) Българската народна банка и Комисията за финансов надзор си сътрудничат и обменят информация при разглеждането на заявленията за издаване на разрешение за програмата или емисията покрити облигации и за одобрение на проспекта. Комисията за финансов надзор се произнася по заявлението за одобрение на проспекта, след като вземе предвид становището на БНБ, което следва да бъде предоставено до изтичане на сроковете, определени в Регламент (EС) 2017/1129, за произнасяне по заявлението за одобрение на проспекта от страна на Комисията за финансов надзор. Комисията за финансов надзор изисква от БНБ разрешението за издаване на програма или емисия покрити облигации, когато банката емитент е получила такова преди подаване на заявление за одобрение на проспект.\n(5) При предлагане на покрити облигации, за което не се изисква публикуването на проспект, се изготвя предложение за записване на покрити облигации по реда на Търговския закон, съответно документ за предлагането по реда на чл. 89в или 89г от Закона за публичното предлагане на ценни книжа.\nЧл. 41.\n Проспектът за публично предлагане или допускане до търговия на регулиран пазар, съответно документите, посочени в чл. 40, ал. 5, съдържа следната допълнителна информация:\n1. информация относно правилата и мерките, предприети от банката емитент за съхранение на информацията в регистъра на покритието и за достъп до регистъра;\n2. информация за пула на покритието, включително:\nа) данни за стойността на пула на покритието;\nб) данни за географското разпределение и вида на активите от покритието;\nв) падежната структура на активите от покритието;\nг) изисквания минимален размер на покритие и минималното изисквано ниво на свръхобезпеченост;\nд) информация за размер на непогасената главница на всеки актив от покритието към момента на възникването му и към края на последното завършено календарно тримесечие;\nе) обща оценка на активите, обезпечаващи активи от покритието, и размера на съотношението между непогасената главница и оценката към момента на възникване на активите от покритието и към края на последното завършено календарно тримесечие, както и използвания оценъчен метод за определяне на оценката; \nж) характеристики на активите от покритието, включително приложими лихви, такси и комисиони;\nз) рискова квалификация на активите от покритието към края на всяка календарна година от момента на възникването им и към края на последното завършено календарно тримесечие. \nЧл. 42.\n (1) Обозначението „жилищна покрита облигация“ може да се използва относно издаваните покрити облигации само от банка емитент, която е получила разрешение от БНБ за издаване на програма покрити облигации или емисия покрити облигации и издава покрити облигации, в условията на които е предвидено да са обезпечени до падежа им с вземания по кредити, обезпечени с ипотека върху жилищни имоти, разположени на територията на Република България или на друга държава членка, в размер не по-малко от 85 на сто от размера на главницата на покритите облигации в обращение.\n(2) Обозначението „европейска покрита облигация“ или негов превод на друг официален език на Европейския съюз може да се използва относно издаваните покрити облигации само от банка емитент, която е получила разрешение от БНБ за издаване на програма покрити облигации или емисия покрити облигации и издава покрити облигации, които отговарят на изискванията на този закон.\n(3) Обозначението „европейска покрита облигация (премиум)“ или негов превод на друг официален език на Европейския съюз може да се използва относно издаваните покрити облигации само от банка емитент, която е получила разрешение от БНБ за издаване на програма покрити облигации или емисия покрити облигации и издава покрити облигации, които отговарят на изискванията на този закон и на чл. 129 от Регламент (ЕС) № 575/2013. \nГлава седма\nОРГАНИЗАЦИОННИ ИЗИСКВАНИЯ И ПРЕДОСТАВЯНЕ НА ИНФОРМАЦИЯ\nЧл. 43.\n Банката емитент на покрити облигации поддържа подходяща вътрешна организация и осигурява необходимите ресурси, включително софтуерна обезпеченост и достатъчен брой служители и управленски персонал, така че да гарантира точна, пълна и своевременна отчетност относно покритите облигации, както и предоставянето на достатъчно подробна периодична информация към инвеститорите в покритите облигации, съгласно изискванията на този закон и нормативните актове по прилагането му.\nЧл. 44.\n (1) Емитентът на покрити облигации приема отделни правила и процедури за управление на риска във връзка с издаването на покрити облигации, включително за извършване на периодични стрес тестове на пула на покритието и управление на ликвидността.\n(2) В съответствие с правилата и процедурите по ал. 1 банката емитент на покрити облигации извършва стрес тестове на пула на покритието най-малко веднъж на всяко тримесечие, за да оцени дали стойността на пула на покритието ще продължи да отговаря на изискванията за покритие и минимално ниво на свръхобезпеченост, посочени в този закон и в условията на емисията покрити облигации, в случай на рязко влошаване на пазарните условия. \n(3) Независимо от срока, посочен в ал. 2, банката емитент извършва стрес тестове на пула на покритието при наличие на данни, че е налице или има съществена вероятност в краткосрочен период да настъпи рязък спад в пазарната стойност на активите, обезпечаващи активите от покритието, или че е налице или се очаква в близко бъдеще рязка промяна в пазарните условия. \n(4) При извършването на периодичните стрес тестове банката емитент взема предвид очакваното влияние на лихвения риск, валутния риск, пазарния риск, както и риска от влошаване на кредитното качество на активите от покритието и неблагоприятна промяна в практиките на длъжниците по погасяването им, върху активите от покритието в случай на рязка промяна в пазарните условия. \n(5) Допълнителни изисквания относно извършването на периодичните стрес тестове се определят в наредба на БНБ.\nЧл. 45.\n Банката емитент въвежда правила и процедури, които да осигурят, че активите от покритието са надлежно отделени от останалите активи на емитента и ще бъдат отчитани отделно в баланса на банката емитент от останалото й имущество, както и за осигуряване на надлежното управление на активите от покритието в случай на поставянето им под отделно управление по реда на глава осма.\nЧл. 46.\n (1) Банката емитент е длъжна да публикува на тримесечна база подробна информация за всяка програма покрити облигации, съответно емисия покрити облигации, за да могат инвеститорите да направят оценка на характеристиките на програмата, съответно на емисията покрити облигации, и свързаните с нея рискове и да извършат комплексна проверка.\n(2) Информацията по ал. 1 съдържа най-малко следните данни относно портфейла:\n1. стойността на пула на покритието и размера на покритите облигации към края на съответното тримесечие;\n2. списък с ISIN кодовете за всички емисии на покрити облигации по съответната програма;\n3. географското разпределение и вида на активите от покритието, съответния размер на активите от покритието и оценъчен метод, по който е изчислен размерът им;\n4. информация за пазарния риск, включително лихвения и валутния риск, както и кредитния и ликвидния риск, относими към пула на покритието;\n5. падежната структура на активите от покритието и на покритите облигации, включително, ако е приложимо, посочване на обстоятелствата, които водят до отсрочване или разсрочване на падежа на емисията; \n6. информация за спазване на нивата на изискваното и за наличното покритие по покритите облигации, както и информация за нивата на законоустановената, както и за договорената и посочена в условията, съдържащи правилата и задълженията по емисията, по-висока свръхобезпеченост по покритите облигации;\n7. процентния дял на активите от покритието, за които се счита, че е налице неизпълнение в съответствие с чл. 178 от Регламент (ЕС) № 575/2013, както и информация за всички активи от покритието, които са просрочени повече от 90 дни.\n(3) В случай на външно емитирани покрити облигации по чл. 11, ал. 1 банката емитент е длъжна да предостави на инвеститорите информацията по ал. 2 по отношение на вътрешно емитираните покрити облигации, които са включени в пула на покритието на външно емитираните покрити облигации по реда на глава втора, раздел III, най-малко в обобщен вид, или като препрати към съответната интернет страница, на която информацията може да бъде намерена. \n(4) Информацията се предоставя с данни към края на всяко календарно тримесечие и се публикува в срок до 30 дни след края на съответното тримесечие.\n(5) Когато е назначен наблюдател на покритието, банката емитент публикува резюме от годишния доклад по чл. 31, ал. 3 в срок до 30 дни от изготвянето му.\n(6) Банката емитент публикува информацията, която е длъжна да предоставя на инвеститорите в покрити облигации или на обществеността съгласно изискванията на този закон, в отделна секция на своята интернет страница, за срок, изтичащ не по-рано от 5 години след датата на погасяване на всички задължения по програмата покрити облигации, съответно емисията покрити облигации, когато не е част от програма. Предходното изречение не отменя задълженията на банката емитент за публикуване и съхранение на информация, произтичащи от глава шеста „а“ от Закона за публичното предлагане на ценни книжа, друг нормативен акт или от правилата на място на търговия, на което се търгуват покритите облигации. В случай че една и съща информация следва да бъде разкрита в изпълнение на различни задължения, емитентът може да изпълни тези задължения, като публикува информацията в един общ документ.\nЧл. 47.\n (1) Банката емитент предоставя на БНБ периодични отчети на тримесечна база, както и при поискване от страна на БНБ, относно всяка програма за покрити облигации, съответно емисия покрити облигации.\n(2) Информацията по ал. 1 съдържа данни относно:\n1. допустимостта на активите от покритието, включени в пула на покритието, включително сключените договори за деривати и предоставените обезпечения във връзка с тях и изпълнение на изискванията на глава втора;\n2. предприетите мерки за отделяне на активите от покритието от останалото имущество на банката емитент в съответствие с чл. 49, удостоверяващи, че изискването за отделяне на активите от покритието е спазено;\n3. действията, предприети от наблюдателя на покритието, когато такъв е назначен, за съответния период, включително относно предоставените от него съгласия при спазване изискванията на този закон;\n4. размера на покритието на покритите облигации и нивото на свръхобезпеченост, удостоверяващи, че изискванията на чл. 26 и 27 са спазени;\n5. ликвидния буфер за пула на покритието в съответствие с чл. 28;\n6. използването на структури с възможност за отсрочване на падежа на задължението за окончателно погасяване на емисията, както и условията, при които се извършва, и наличието на отсрочване на падежа през съответното тримесечие.\n(3) Освен в случаите, в които БНБ е поискала по реда на ал. 1 емитентът да предостави информация в определен от нея срок, информацията съдържа данни към края на всяко календарно тримесечие и се предоставя на БНБ, на наблюдателя на покритието, когато такъв е назначен, и на агента по обезпечението, в срок до 30 дни след края на съответното тримесечие.\nЧл. 48.\n (1) Банката емитент определя агент по обезпечението в условията, съдържащи правата и задълженията по покритите облигации. Банката емитент сключва писмен договор с агента по обезпечението в полза на кредиторите по покритите облигации, в който определя неговите права и задължения спрямо банката емитент и кредиторите по покритите облигации, както и задълженията на банката емитент към агента по обезпечението. Договорът с агента по обезпечението се прилага към условията по покритите облигации. За своята дейност агентът по обезпечението получава възнаграждение.\n(2) Изборът на агент по обезпечението и условията на договора с него са обвързващи за кредиторите по покритите облигации считано от датата на инвестицията в покрити облигации, съответно от сключването на договор за деривати по чл. 10. Агентът по обезпечението може да бъде заменен с решение на общото събрание на облигационерите по покритите облигации.\n(3) Агент по обезпечението може да бъде банка, лицензирана в Република България или в друга държава членка, инвестиционен посредник, отговарящ на изискванията на чл. 10, ал. 1 от Закона за пазарите на финансови инструменти, съответно на чл. 9, параграф 1 от Директива (ЕС) 2019/2034 на Европейския парламент и на Съвета от 27 ноември 2019 г. относно пруденциалния надзор върху инвестиционните посредници и за изменение на директиви 2002/87/ЕО, 2009/65/ЕО, 2011/61/ЕС, 2013/36/ЕС, 2014/59/ЕС и 2014/65/ЕС (ОВ, L 314/64 от 5 декември 2019 г.), лицензиран в Република България или в друга държава членка, както и дружество от тяхната група. \n(4) Агентът по обезпечението може да предприема от свое име всички действия, които са необходими във връзка с учредяването, последващото управление и изпълнение на залога по чл. 16, след като са му заплатени необходимите за това разноски.\n(5) Общите събрания на облигационерите по покритите облигации се свикват от агента по обезпечението и се провеждат по реда на чл. 214 от Търговския закон по дневен ред, определен от агента по обезпечението. Емитентът е длъжен да оказва съдействие на агента на обезпечението при подготовката и провеждането на общите събрания. Член 209, ал. 2, чл. 210, 212 и 213 от Търговския закон не се прилагат.\n(6) Облигационерите от емисии покрити облигации, издадени в рамките на същата програма, решават въпроси, отнасящи се до цялата програма, на общо събрание на облигационерите по програмата, свикано от агент на обезпечението. В тези случаи изискванията за кворум и мнозинство при вземане на решения се определят при отчитане на всички издадени покрити облигации по програмата.\nГлава осма\nОТДЕЛЯНЕ. УПРАВЛЕНИЕ НА АКТИВИТЕ ОТ ПОКРИТИЕТО ПРИ ПРЕКРАТИТЕЛНА ПРОЦЕДУРА И ОЗДРАВИТЕЛНИ МЕРКИ\nЧл. 49.\n (1) Банката емитент отчита и води отделно от останалите си активи в своя счетоводен баланс активите, вписани в регистър на покритието, по начин, който позволява те да бъдат идентифицирани във всеки един момент.\n(2) Активите, вписани в регистър на покритието, не се засягат от започването или продължаването на прекратителна процедура или оздравителни мерки по отношение на банката емитент и не попадат в обхвата на такива процедури или мерки. В случай на откриване на производство по несъстоятелност спрямо банката емитент активите, вписани към датата на решението за откриване на производство по несъстоятелност в регистър на покритието, както и постъпленията от плащания по или във връзка с тези активи, извършени след датата на решението за откриване на производство по несъстоятелност, не влизат в масата на несъстоятелността.\n(3) Задълженията по покритите облигации, посочени в чл. 26, ал. 2, не подлежат на автоматична предсрочна изискуемост и не се засягат по друг начин от започването или продължаването на прекратителна процедура или оздравителни мерки по отношение на банката емитент, не попадат в техния обхват и продължават да възникват, да се обслужват и изпълняват в съответствие с приложимите към тях условия, независимо от такива процедури или мерки. Член 23 и чл. 58 от Закона за банковата несъстоятелност не се прилагат.\n(4) Действията по издаването на покрити облигации, вписването и отписването на активи от регистър на покритието и изпълнението на задължения по покритите облигации, извършени преди и на датата на започване на прекратителна процедура или оздравителна мярка, не са нищожни, относително недействителни или унищожаеми и не могат да бъдат отменени от компетентен орган или страна в прекратителна процедура или оздравителна мярка.\nЧл. 50.\n (1) При поставяне на покритите облигации под отделно управление по реда на тази глава вземанията по покритите облигации се удовлетворяват преимуществено от постъпленията от активите от покритието, включително от постъпленията при реализация на обезпечението по чл. 16. Постъпленията се вписват в регистъра на покритието, като за тях се води отделен подрегистър. Активите от покритието и средствата, останали след удовлетворяване на вземанията по покритите облигации, се връщат в останалото имущество на банката емитент. \n(2) В случай че постъпленията от активите от покритието не са достатъчни, за да удовлетворят изцяло вземанията по покритите облигации, остатъкът от тези вземания се удовлетворява от останалото имущество на банката емитент с ред на вземанията по чл. 94, ал. 1, т. 8 от Закона за банковата несъстоятелност. Вземанията по покритите облигации се смятат за предявени и се вписват служебно в списъка на предявените пред ликвидатора, съответно приетите от синдика вземания, като вземания под отлагателно условие в рамките на прекратителната процедура, открита по отношение на банката емитент.\n(3) Извънредният управител по чл. 51 може да върне определени активи, вписани в регистъра на покритието, в останалото имущество на банката емитент, като ги отпише от регистъра, когато прецени, че активите съществено надвишават приложимите към съответната емисия покрити облигации изисквания за покритие и ликвидност, в съответствие с глава четвърта и условията на емисията, както и че връщането на съответните активи не създава основателни опасения за непрекъснатостта и надеждността на управлението на покритите облигации и няма да навреди на интересите на кредиторите по покритите облигации по друг начин. Решение по предходното изречение се взема след предварително писмено разрешение от БНБ.\n(4) Плащания и други действия на извънредния управител, извършени с цел погасяване на задължения по покритите облигации, не са нищожни, относително недействителни или унищожаеми и не могат да бъдат отменени от компетентен орган или страна в прекратителна процедура или оздравителна мярка.\nЧл. 51.\n (1) Българската народна банка като орган за публичен надзор на покритите облигации поставя покрити облигации под отделно управление от останалото имущество на банката емитент, като назначава извънреден управител на покритите облигации в следните случаи:\n1. лицензът за извършване на банкова дейност на банката емитент е отнет на някое от основанията съгласно чл. 36, ал. 1 или 2 от Закона за кредитните институции;\n2. банката емитент е получила разрешение за доброволна ликвидация съгласно чл. 122, ал. 1 от Закона за кредитните институции.\n(2) Когато прецени, че това е необходимо, за да се гарантира изпълнението на задълженията по покритите облигации в съответствие с техните условия, БНБ може да постави покритите облигации под отделно управление, като назначи извънреден управител и в следните случаи:\n1. взето е решение за установяване, че влоговете в банката емитент са неналични, на основание чл. 20, ал. 1, т. 2 от Закона за гарантиране на влоговете в банките;\n2. по отношение на банката емитент са приложени мерки за ранна намеса по смисъла на глава пета от Закона за възстановяване и преструктуриране на кредитни институции и инвестиционни посредници или е взето решение за предприемане на действия за преструктуриране съгласно чл. 51, ал. 1 от същия закон;\n3. налице е неизпълнение на банката емитент на нейно изискуемо задължение за плащане на лихви или главница по покритите облигации или за плащане по договор за деривати, сключен в съответствие с чл. 10, което продължава повече от 30 дни;\n4. налице са други обстоятелства, които пораждат основателни опасения за непрекъснатостта и надеждността на управлението на покритите облигации от страна на банката емитент.\n(3) В случаите по ал. 1 БНБ назначава извънреден управител на покритите облигации в деня на акта по ал. 1, ако такъв не е бил назначен преди това. В случаите по ал. 2, при констатиране на необходимост, БНБ назначава извънреден управител на покритите облигации не по-късно от три работни дни от настъпване на съответните обстоятелства. Когато банката емитент е издала повече от една емисия в рамките на същата програма, БНБ назначава един и същ извънреден управител на всички емисии от програмата, за които се води един и същ регистър на покритието.\n(4) В случаите по ал. 1 и 2 БНБ се произнася с мотивирано писмено решение, което се съобщава незабавно на банката емитент и на наблюдателя на покритието, когато такъв е назначен. Решението се публикува на интернет страницата на БНБ. Решението на БНБ подлежи на незабавно изпълнение.\nЧл. 52.\n (1) Извънреден управител може да бъде само физическо лице, което отговаря на изискванията за синдик по чл. 25, ал. 1 от Закона за банковата несъстоятелност. Изпълнението на изискванията се установява от БНБ по реда на чл. 25, ал. 2 и 4 от същия закон.\n(2) Извънредният управител може да бъде извънреден управител на повече от една емисии покрити облигации, издадени от същата банка емитент. Извънредният управител не може да бъде временен управител, временен синдик, синдик, квестор, ликвидатор или да изпълнява други функции в рамките на прекратителна процедура или оздравителни мерки по отношение на банката емитент.\n(3) Българската народна банка може да назначи до две лица за извънредни управители. Когато са назначени двама извънредни управители, те вземат решения с единодушие и упражняват правомощията си съвместно, освен ако БНБ реши друго.\n(4) Българската народна банка може да прекрати правомощията на лице, назначено за извънреден управител на покритите облигации, и да назначи друг на негово място при наличието на едно или повече от следните основания: \n1. писмено искане на извънредния управител, отправено до БНБ;\n2. при установяване, че извънредният управител не е отговарял или впоследствие е престанал да отговаря на изискванията на ал. 1 или ал. 2, изречение второ;\n3. при фактическа невъзможност на извънредния управител да осъществява правомощията си;\n4. при смърт или поставяне под запрещение на извънредния управител;\n5. по преценка на БНБ, когато извънредният управител не изпълнява задълженията си или с действията си застрашава интересите на инвеститорите в покрити облигации и/или насрещните страни по договори за деривати, сключени в съответствие с чл. 10.\n(5) Актът на БНБ по ал. 4 не подлежи на обжалване.\nЧл. 53.\n (1) С назначаване на извънредния управител всички правомощия на управителните и надзорните органи на банката емитент, свързани с управлението на покритите облигации, в т.ч. на активите от покритието, включени в регистъра на покритието, се преустановяват и се упражняват от извънредния управител, доколкото в акта за назначаването му не са предвидени ограничения. \n(2) В случай че лицензът за извършване на банкова дейност на банката емитент е бил отнет или дейността й е била ограничена по друг начин, извънредният управител при управление на емисията разполага спрямо трети лица с правомощията, с които органите на банката емитент биха разполагали, ако нейният лиценз не беше отнет, съответно нейната дейност не беше ограничена. \n(3) Извънредният управител има право да сключва сделки, да се разпорежда с активи от покритието и да предприема всички други действия, включени в лиценза за извършване на банкова дейност на банката емитент, които са необходими за надлежното управление на покритите облигации, включително за управление на рискове, свързани с активите от покритието, и за осигуряване на ликвидни активи за изпълнение на задълженията по покритите облигации. \n(4) При изпълнение на правомощията си по управление на покритите облигации извънредният управител действа от името на банката емитент и за сметка на програмата, съответно емисията, когато тя не е част от програма.\n(5) В срок до 14 дни от назначаването му извънредният управител със съдействието на наблюдателя на покритието, когато такъв е назначен, изготвя доклад за състоянието на покритите облигации, в който оценява доколко покритите облигации отговарят на изискванията за покритие, свръхобезпеченост и ликвидност, установени в глава трета, и доколко активите, включени в регистъра на покритието, са достатъчни, за да гарантират изпълнението на задълженията по покритите облигации в съответствие с техните условия, включително при отчитане на предвидена възможност за отсрочване на падежа по чл. 34. Извънредният управител информира инвеститорите в покрити облигации чрез публикуване на съобщение на интернет страницата на емитента, както и БНБ, за заключенията от доклада незабавно след неговото изготвяне. \n(6) При изпълнение на правомощията си по управление на покритите облигации извънредният управител има неограничен достъп до регистъра на покритието, помещенията на банката емитент, счетоводната и другата документация. Извънредният управител има право да ползва подходящо техническо и материално оборудване на банката емитент, за да обезпечи своята дейност. Наблюдателят на покритието и всички служители на банката емитент са длъжни да съдействат на извънредния управител при осъществяване на неговите правомощия. Българската народна банка, квесторът, ако такъв е бил назначен, синдикът на банка в несъстоятелност, съответно органът по преструктурирането, извънредният управител на банката в режим на преструктуриране и извънредният управител на покритите облигации си сътрудничат и обменят информация, необходима за упражняване на съответните им правомощия.\n(7) Извънредният управител може да свиква общо събрание на облигационерите по покритите облигации по реда на чл. 214, ал. 1 от Търговския закон по определен от него дневен ред.\n(8) За изпълнение на правомощията си по управление на покритите облигации извънредният управител може да възлага отделни действия по управление на покритите облигации и да ползва услугите на професионални експерти, доставчици на услуги и консултанти.\n(9) С назначаване на извънредния управител агентът по обезпечението преустановява своята дейност. По заявление на извънредния управител това обстоятелство се отбелязва в регистрите, в които е вписан залогът върху активите от покритието. От момента на отбелязване на това обстоятелство само извънредният управител може да пристъпва към изпълнение върху активите от покритието и да предприема други действия по управление на залога.\n(10) От назначаването си извънредният управител е отговорен за изпълнението на всички задължения на банката емитент по този закон, свързани с управлението на покритите облигации, включително за подходящо организиране на дейностите по управление на покритите облигации и предоставяне на информация на кредиторите по покритите облигации и на БНБ. Извънредният управител е длъжен да третира информацията, която му е станала известна при или по повод изпълнение на неговите задължения, в съответствие с приложимите изисквания за защита на личните данни и запазване на информация, представляваща банкова, търговска или друга защитена от закона или по силата на договор тайна, включително след прекратяване на дейността му като извънреден управител на емисията покрити облигации.\nЧл. 54.\n (1) Извънредният управител получава за своята работа възнаграждение, чийто размер се определя от БНБ.\n(2) Възнаграждението на извънредния управител и всички други разходи, свързани с обслужване и управление на покритите облигации, включително разходите за възнаграждение на ангажираните експерти, доставчици на услуги и консултанти, са за сметка на програмата, съответно на емисията покрити облигации, когато не е част от програма, като се погасяват с предимство пред задълженията по покритите облигации, посочени в чл. 26, ал. 2, т. 1 – 3.\nЧл. 55.\n (1) Извънредният управител е длъжен да осъществява правомощията си с грижата на добър търговец. Извънредният управител дължи на банката емитент и на кредиторите по покритите облигации обезщетение за вредите, които той или лицата, които е ангажирал, са причинили виновно при или по повод осъществяване на неговите правомощия. Когато е назначен повече от един извънреден управител, всички назначени извънредни управители носят солидарна отговорност.\n(2) Извънредният управител се застрахова за времето, през което е назначен да управлява покритите облигации, за вредите, които могат да настъпят вследствие на виновно неизпълнение на неговите задължения.\n(3) В тридневен срок от назначаването му извънредният управител представя пред БНБ заверено копие от застрахователната полица.\n(4) Минималният размер на застрахователната сума по ал. 2 се определя в наредбата по чл. 32, ал. 5.\nЧл. 56.\n (1) Извънредният управител може да прехвърли като съвкупност правата и задълженията по една или повече емисии покрити облигации чрез договор в писмена форма с нотариално удостоверяване на подписите. \n(2) Общото събрание на облигационерите по съответните покрити облигации може да задължи извънредния управител да прехвърли правата и задълженията по една или повече емисии покрити облигации, за които се води отделен регистър на покритието по чл. 21, ал. 2, на посочена от общото събрание насрещна страна.\n(3) Насрещна страна по договор по ал. 1 може да бъде единствено банка, лицензирана в държава членка, или друго правно образувание от държава членка, което съгласно приложимото към него законодателство може да извършва дейности по издаване и/или администриране на покрити облигации.\n(4) Договорът по ал. 1 не може да бъде сключен преди одобрение на неговите условия от страна на БНБ. Извънредният управител не отговаря пред облигационерите по покритите облигации, в случай че БНБ не одобри сключване на договор по ал. 1 с посочена от общото събрание на облигационерите насрещна страна.\n(5) Извънредният управител е длъжен да уведоми кредиторите по покритите облигации чрез публикуване на съобщение на интернет страницата на емитента за сключване на договора по ал. 1. Извънредният управител уведомява и длъжниците по активите от покритието на емисията покрити облигации, освен когато банката емитент по споразумение с приобретателя продължи да администрира задълженията на тези длъжници, като в този случай чл. 99, ал. 3 и 4 от Закона за задълженията и договорите не се прилагат.\n(6) При прехвърляне на правата и задълженията по покритите облигации, ако няма друго споразумение с кредиторите по покритите облигации, банката емитент отговаря за задълженията солидарно с приобретателя до размера на задълженията по покритите облигации, които не са удовлетворени от постъпления от активите от покритието.\n(7) Средствата, получени като насрещна престация, се връщат в имуществото на банката емитент.\n(8) Извънредният управител може да сключва и други сделки с всички или с част от активите от покритието с предварително одобрение на БНБ.\nЧл. 57.\n (1) Прехвърлянето на правата и задълженията по покритите облигации се вписва в търговския регистър едновременно по партидите на банката емитент и на приобретателя. Когато приобретателят не е регистриран в Република България, прехвърлянето на правата и задълженията по покритите облигации се вписва само по партидата на банката емитент.\n(2) Прехвърлянето на задълженията по емисията се отбелязва по отношение на залога, учреден върху активите от покритието, чрез вписване на новия длъжник в регистрите, в които е вписан залогът върху активите от покритието.\n(3) Част първа, глава четвърта на Търговския закон не се прилага.\nЧл. 58.\n (1) По всяко време след поставяне на покритите облигации под отделно управление БНБ може да обяви неизпълнение по покритите облигации, когато:\n1. банката емитент не е в състояние да изпълни изискуемо парично задължение по покритите облигации на падежа, или \n2. програмата, съответно емисия, която не е част от програма покрити облигации, не изпълнява изискването по чл. 27, ал. 1. \n(2) Българската народна банка следи служебно за настъпване на неизпълнение по покритите облигации. Обявяване на неизпълнение по покритите облигации може да бъде поискано и от извънредния управител, от един или повече притежатели на покрити облигации или от насрещна страна по договор за деривати, сключен в съответствие с чл. 10. В тези случаи БНБ се произнася по искането в срок до 14 дни.\n(3) При извършване на преценката относно настъпването на неизпълнение по покритите облигации БНБ взема предвид цялата налична информация относно състоянието на покритите облигации, като оценява доколко те отговарят на изискванията за покритие, свръхобезпеченост и ликвидност, установени в глава трета, и доколко активите, включени в регистъра на покритието, са достатъчни, за да гарантират изпълнението на задълженията по покритите облигации в съответствие с техните условия. Българската народна банка отчита наличието на възможност за отсрочване на падежа на покритите облигации по чл. 34. Преди да вземе решение за обявяване на неизпълнение по покритите облигации, БНБ изисква представянето на писмено становище от извънредния управител.\n(4) Българската народна банка разполага с неограничен достъп до помещенията на банката емитент, счетоводната и другата документация, както и върху нейното имущество. Извънредният управител, ангажираните от него експерти и консултанти и всички служители на банката емитент са длъжни да оказват съдействие на БНБ.\n(5) Българската народна банка взема решението по този член с мотивирано решение, което се съобщава незабавно на извънредния управител, кредиторите по покритите облигации и другите заинтересовани страни, като се публикува съобщение за решението на интернет страницата на БНБ.\n(6) Условията на покритите облигации могат да предвиждат случаи на неизпълнение в допълнение на посочените в ал. 1. По отношение на допълнителните случаи на неизпълнение се прилагат общите правила, а ал. 1 – 5 не се прилагат. Българската народна банка се уведомява за всяко обявяване на неизпълнение на основание, различно от посочените в ал. 1. Алинеи 1 – 5 не се прилагат. \nЧл. 59.\n (1) Не по-късно от края на работния ден, следващ съобщаването на решението за обявяване на неизпълнение по покритите облигации, извънредният управител заявява за вписване в регистрите, в които е вписан залогът върху активите от покритието, че пристъпва към изпълнение. Извънредният управител предприема необходимите действия по изпълнение върху активите от покритието.\n(2) Извънредният управител изпълнява функциите на депозитар, като отнася получените суми по специална сметка в банка, която отговаря на степен на кредитно качество 1, 2 или 3 съгласно част трета, дял II, глава 2 от Регламент (ЕС) № 575/2013. Извънредният управител открива отделна банкова сметка за всички покрити облигации, за които се води отделен регистър на покритието по чл. 21, ал. 2.\n(3) Извънредният управител предоставя на кредиторите по покритите облигации и на БНБ месечен отчет за дейностите по изпълнение върху активите от покритието и за събраните суми по всяка открита специална сметка.\n(4) Най-късно до приключване на дейностите по изпълнение върху активите от покритието извънредният управител урежда отношенията с насрещните страни по договори за деривати, сключени в съответствие с чл. 10, и с другите кредитори по покритите облигации.\n(5) Извънредният управител е длъжен да осигури равнопоставеност на кредиторите по различни емисии, издадени в рамките на същата програма покрити облигации, по отношение на изпълнението върху и разпределението на постъпленията от активите, включени в съответния регистър на покритието, воден за програмата.\n(6) След приключване на изпълнението върху активите от покритието извънредният управител разпределя събраните суми по всяка от специалните сметки между съответните кредитори по покритите облигации. След разрешение от БНБ извънредният управител може да извърши частично разпределение и преди приключване на изпълнението върху активите от покритието. Разходите за изпълнение и другите разходи по обслужване и управление на покритите облигации по чл. 26, ал. 2, т. 4 се погасяват с предимство пред задълженията по покритите облигации, посочени в чл. 26, ал. 2, т. 1 – 3. Вземанията на инвеститорите в покрити облигации и на насрещните страни по договори за деривати по чл. 10 се удовлетворяват пропорционално.\n(7) Алинеи 1 – 6 се прилагат съответно при изпълнение върху активи от покритието от агента по обезпечението.\nГлава девета\nНАДЗОР И НАДЗОРНО СЪТРУДНИЧЕСТВО\nЧл. 60.\n (1) В рамките на осъществяването на публичния надзор на покритите облигации БНБ одобрява програмите за покрити облигации по реда на глава шеста, извършва регулярен преглед на програмите за покрити облигации, съответно на емисията покрити облигации, за спазването на изискванията на този закон, нормативните актове по прилагането му и относимите актове на БНБ, и упражнява други правомощия, предвидени в този закон.\n(2) Функциите на БНБ по ал. 1 се осъществяват от структурно звено в рамките на управление „Банково“, което разполага с необходимите за извършването на публичен надзор на покритите облигации експертни познания, ресурси и оперативен капацитет.\n(3) При осъществяването на публичния надзор на покритите облигации по този закон звеното по ал. 2 си сътрудничи с управление „Банков надзор“ на БНБ и звеното по чл. 2, ал. 2 от Закона за възстановяване и преструктуриране на кредитни институции и инвестиционни посредници с цел да се гарантира финансовата стабилност и защитата на правата и интересите на инвеститорите в покрити облигации, включително чрез проверка на непрекъснатостта и надеждността на управлението на програмата за покрити облигации на банка в режим на преструктуриране.\n(4) Обект на публичен надзор на покритите облигации са:\n1. банките емитенти;\n2. наблюдателите на покритието;\n3. извънредните управители;\n4. агентите по обезпечението;\n5. представителите на облигационерите по емисии покрити облигации.\n(5) Българската народна банка и оправомощените от нея длъжностни лица не носят отговорност за вреди при упражняване на функциите си по публичен надзор на покритите облигации, освен ако са действали умишлено или при груба небрежност.\n(6) При упражняване на публичен надзор на покритите облигации оправомощените от БНБ длъжностни лица са длъжни да не допускат възникване на конфликт на интереси, при който надзорните им задължения влизат в противоречие с техните собствени интереси.\nЧл. 61.\n При осъществяването на публичен надзор на покритите облигации БНБ има право:\n1. на свободен достъп чрез оправомощени служители в служебните помещения на лицата – обект на надзора, включително до счетоводната и оперативната им отчетност;\n2. да изисква документи и информация, необходими за осъществяването на публичния надзор за спазването на изискванията на този закон, както и по друг начин да осъществява дистанционен надзор;\n3. да ползва външни независими експерти;\n4. да извършва чрез оправомощени служители проверки на място на лицата – обект на публичния надзор, както и на техни представители, клонове и подизпълнители;\n5. да приема насоки за банките емитенти във връзка с емитирането на покрити облигации, включително относно методиката и начина на извършване на оценката на материалните активи, служещи за обезпечение, както и методологията относно изчисляване на съотношението между размера на кредита и стойността на обезпечението (LTV);\n6. да присъства чрез оправомощени служители на заседанията на управителните и контролните органи на банката емитент, както и на общите събрания на облигационерите, като оправомощените служители на БНБ могат да изразяват становища и препоръки, които се отразяват в протокола от заседанието, съответно общото събрание;\n7. да извършва стрес тестове на емисиите покрити облигации и на техния пул на покритието;\n8. да изисква извършването на преоценка на активите, служещи за обезпечение;\n9. да прилага принудителни административни мерки и да налага административни наказания по реда на глава десета.\nЧл. 62.\n (1) Лицата по чл. 60, ал. 4, както и лицата, които ги управляват и представляват, са длъжни да осигуряват необходимите документи, информация и съдействие, изисквани от БНБ с оглед осъществяването на публичния надзор на покритите облигации, както и да се въздържат от действия, които биха могли да попречат на неговото провеждане.\n(2) За целите на осъществяването на публичния надзор на покритите облигации, упражняван от БНБ, органите и институциите, осъществяващи публичноправни функции, са длъжни да оказват съдействие и да предоставят на БНБ цялата поискана информация, с която разполагат.\n(3) За целите на публичния надзор на покритите облигации БНБ може да изисква при необходимост информация и документи и от други физически и юридически лица.\nЧл. 63.\n (1) Информацията, която БНБ получава или създава за целите на публичния надзор на покритите облигации или във връзка с него, е професионална тайна. Тази информация не представлява служебна тайна по смисъла на Закона за защита на класифицираната информация.\n(2) Не е професионална тайна информацията, която подлежи на публикуване или оповестяване съгласно нормативен акт.\n(3) Членовете на Управителния съвет на БНБ, служителите, експертите и другите лица, работещи за БНБ, са длъжни да пазят професионалната тайна, включително след прекратяването на отношенията им с БНБ.\n(4) Лицата по ал. 3 могат да използват информацията, представляваща професионална тайна, само за целите и при изпълнение на служебните си задължения. Тази информация не може да се разгласява или предоставя на други лица или органи освен на посочените в чл. 64, ал. 1.\n(5) Ограниченията по ал. 4 не се прилагат, ако информацията се предоставя в обобщен вид, така че да не могат да се идентифицират лицата, за които тя се отнася.\n(6) Информацията, получена от лице, задължено да я предоставя по този закон, може да му се предостави обратно при поискване от негова страна.\nЧл. 64.\n (1) Лицата по чл. 63, ал. 3 могат да предоставят информация, представляваща професионална тайна, на следните органи и лица във връзка с изпълнението на техните функции или задължения:\n1. органите на съдебната власт – в случаите на образувано наказателно производство;\n2. съда:\nа) в случаите на обжалване на административен акт на БНБ, издаден по реда на този закон;\nб) във връзка със съдебно дело, засягащо извършени действия по публичен надзор на покритите облигации;\nв) във връзка с производство по несъстоятелност, открито по отношение на банката емитент;\n3. Комисията за финансов надзор и на Държавна агенция „Национална сигурност“ – в случаи и по ред, определени със съвместни инструкции или споразумения;\n4. органа за преструктуриране и назначени от него извънредни управители в случай на прилагане на мерки за ранна намеса или преструктуриране на банката емитент съгласно Закона за възстановяване и преструктуриране на кредитни институции и инвестиционни посредници;\n5. синдиците или ликвидаторите на банката емитент, както и на органите, които по закон осъществяват контрол върху банката емитент в производство по ликвидация по реда на Закона за кредитните институции или несъстоятелност по реда на Закона за банковата несъстоятелност;\n6. наблюдателя на покритието;\n7. извънредния управител;\n8. агента по обезпечението;\n9. одиторите на финансовите отчети на банката емитент, както и на лицата, които по закон осъществяват контрол върху тези одитори;\n10. потенциалните купувачи на активите от покритието или други банки, които ще заместят банката емитент по отношение на изпълнение на правата и задълженията по емисията покрити облигации;\n11. компетентните органи за публичен надзор на покритите облигации на други държави членки.\n(2) Органите и лицата по ал. 1 са длъжни да използват получената информация само за целите, за които им е предоставена, и да не я разпространяват и предоставят на трети лица освен при изпълнение на задължение, предвидено в закон.\n(3) Органите и лицата по ал. 1, т. 3 – 10 могат да получават информация от БНБ само ако са обвързани от задължение за опазване на професионална тайна, аналогично на установеното в този закон.\nЧл. 65.\n (1) При упражняването на своите правомощия относно публичния надзор по този закон БНБ като орган за публичен надзор на покритите облигации си сътрудничи, включително като обменя информация, с Комисията за финансов надзор, със съответните компетентни органи за публичен надзор на покрити облигации на другите държави членки, с ЕБО и когато е целесъобразно, с Европейския орган за ценни книжа и пазари.\n(2) Българската народна банка отговаря в разумен срок на отправени до нея искания за предоставяне на информация във връзка с упражняването на публичен надзор на покритите облигации и в кръга на компетентностите на органите по ал. 1.\n(3) Българската народна банка може да предоставя и по собствена инициатива всякаква важна информация на други компетентни органи от държави членки за публичен надзор на покритите облигации. Информацията се счита за важна, ако може съществено да повлияе върху оценката на емитирането на покрити облигации в друга държава членка.\n(4) Обменът на информация се извършва при спазване на изискванията относно професионалната тайна, включително като се гарантира защита на личните данни и на търговската тайна.\n(5) Когато обменя информация с други компетентни органи по въпроси, свързани с осъществяване на публичния надзор по този закон, при предаването на информацията БНБ може да посочи, че тази информация ще се разкрива само с нейно изрично съгласие и ще се обменя единствено за целите, за които БНБ е дала своето съгласие.\nЧл. 66.\n (1) Разпоредбите на чл. 63 се прилагат и за информацията, получена от БНБ от компетентните надзорни органи на други държави членки.\n(2) Информацията, получена от БНБ от компетентните надзорни органи на други държави членки, може да се предоставя по реда на този закон на органите и лицата по чл. 64, ал. 1 или на други лица и органи, ако е налице изрично писмено съгласие на компетентния надзорен орган на държавата членка, от който е получена информацията, и при спазване на условията, при които е дадено това съгласие.\nЧл. 67.\n Българската народна банка може да предоставя получената по реда на чл. 65, ал. 4 информация на съответните компетентни органи, а на други органи, физически или юридически лица – само с изричното съгласие на компетентните органи, които са я разкрили, и единствено за целите, за които тези органи са дали съгласието си да бъде разкрита, освен при надлежно обосновани обстоятелства, като в този случай БНБ незабавно уведомява компетентния орган, който е предоставил информацията.\nЧл. 68.\n При упражняване на функциите си по публичен надзор на покритите облигации БНБ може да си сътрудничи с компетентни органи за надзор на покритите облигации, за банков надзор и за надзор относно емитирането на ценни книжа на трети държави, включително като сключва споразумения за сътрудничество и обмяна на информация на реципрочна основа при поемане на задължение за запазване на професионалната тайна.\nЧл. 69.\n (1) Българската народна банка като орган за публичен надзор на покритите облигации оповестява на своята интернет страница следната информация:\n1. разпоредбите на съответните нормативни актове, както и текстовете на приетите от БНБ общи надзорни насоки във връзка с емитирането на покрити облигации;\n2. информация относно следваната политика и практика от БНБ по прилагането на този закон и нормативните актове по прилагането му, както и мотивите за тяхната промяна; информацията за следваната политика включва най-малко информация за средствата, които БНБ избира и използва при упражняване на своята оперативна самостоятелност за постигане целите на този закон;\n3. списък на банките, които имат разрешение от БНБ да емитират покрити облигации, и\n4. списък на програмите и емисиите покрити облигации по чл. 42, които имат право да използват обозначението за „европейска покрита облигация“, обозначението за „европейска покрита облигация (премиум)“ или обозначението за „жилищна покрита облигация“.\n(2) Публикуваната информация по ал. 1 се актуализира при настъпване на промяна.\n(3) Българската народна банка ежегодно уведомява ЕБО за списъка на банките емитенти, посочен в ал. 1, т. 3, и за списъците на програмите и емисиите покрити облигации, посочени в ал. 1, т. 4.\nГлава десета\nНАДЗОРНИ\nМЕРКИ\n.\nАДМИНИСТРАТИВНОНАКАЗАТЕЛНИ\n \nРАЗПОРЕДБИ\nРаздел I\nНадзорни мерки\nЧл. 70.\n (1) Българската народна банка може да приложи мерките по ал. 2, когато установи, че банка емитент, наблюдател на покритието, извънреден управител, техен служител, член на управителен или на контролен орган на горепосочените, лице, което по договор изпълнява ръководни функции, както и лица, притежаващи квалифицирано дялово участие в банка емитент, са извършили или извършват дейност в нарушение на този закон, на нормативните актове по прилагането му, решения на БНБ, както и когато се възпрепятства упражняването на контролна дейност от БНБ или са застрашени интересите на инвеститорите, включително когато:\n1. банка емитент е получила разрешение за програма за покрити облигации въз основа на неверни данни или чрез други неправомерни средства;\n2. банка емитент вече не отговаря на условията, при които е предоставено разрешението за програма за покрити облигации;\n3. банка емитира покрити облигации, без да е получила разрешение в съответствие с разпоредбите на глава шеста;\n4. банка емитент не спазва изискванията за водене на регистър на покритието по реда на глава втора, раздел VI;\n5. банка емитира покрити облигации, които не отговарят на изискванията за отделяне на активите от покритието в съответствие с чл. 49;\n6. банка емитира покрити облигации, които не са обезпечени с допустими активи, отговарящи на изискванията на глава втора, раздел I;\n7. банка емитира покрити облигации, които са покрити с намиращи се в трети държави активи, в нарушение на изискванията, установени в чл. 5, ал. 2 – 4;\n8. банка включва активи в пула на покритието на покрити облигации при използване на вътрешногрупова структура за издаване на покрити облигации по смисъла на глава втора, раздел III в нарушение на изискванията на този закон;\n9. банка емитент не спазва условията за съвместно финансиране, определени в глава втора, раздел IV;\n10. банка емитент не спазва изискванията за състава на пула на покритието, установени в този закон, включително изискванията за допълване или заместване на активи от покритието съобразно изискванията на този закон, надзорните указания на БНБ и/или условията на емисията;\n11. банка емитент не спазва изискванията за договорите за деривати в пула на покритието, установени в чл. 10;\n12. банка емитент не спазва изискванията за отделяне на активите от покритието в съответствие с разпоредбите на глава втора, раздел VI и глава осма;\n13. банка емитент не предоставя изискваната информация или предоставя непълна или неточна информация в нарушение на разпоредбите на чл. 46;\n14. банка емитент системно не спазва изискванията за ликвиден буфер в нарушение на чл. 28;\n15. банка, емитираща покрити облигации със структури с възможност за отсрочване на падежа, не спазва условията за тяхното използване, определени в чл. 34;\n16. банка емитент не отчита изискваната информация или предоставя непълна или неточна информация относно задълженията си в нарушение на разпоредбите на чл. 47.\n(2) В случаите по ал. 1 БНБ може да:\n1. отправи писмено предупреждение до лицата по ал. 1;\n2. разпореди писмено на лицата по ал. 1 да предприемат в определен срок конкретни мерки, необходими за предотвратяване и отстраняване на нарушенията, на вредните последици от тях или на опасността за интересите на инвеститорите;\n3. изиска от банка инициатор да промени политиките, процедурите и методиките си за одобряване, изменение, подновяване и рефинансиране на активите, възникнали от дейността й, които са включени в пула на покритието на емисия покрити облигации;\n4. изиска от банката емитент на покрити облигации да назначи или отстрани членове на управителните си органи или служители, на които са възложени специални функции във връзка с програмата за покрити облигации;\n5. постави допълнителни изисквания към банката емитент във връзка с издадени покрити облигации;\n6. изиска от банката емитент да извърши промени в покритието на покритите облигации по отношение на допустими активи или договори за деривати, включително като промени условията по чл. 38, ал. 2, при които е издала разрешението относно програма за покрити облигации, както и да изиска от банката емитент да увеличи минималното ниво на свръхобезпеченост на покритите облигации над предвидените в този закон или в условията на емисията нива чрез включване на спомагателни активи в пула на покритието;\n7. изиска от банката емитент да назначи наблюдател на покритието, да замени съществуващ такъв по реда на глава четвърта или да бъдат извършени промени в договора, сключен с него;\n8. изиска от банката емитент да замени агента по обезпечението или представителя на облигационерите или да бъдат извършени промени в договорите, сключени с тях;\n9. замени назначения извънреден управител или да бъдат извършени промени в акта за назначаването му;\n10. информира обществеността за дейност във връзка с издадени покрити облигации, която застрашава интересите на инвеститорите;\n11. оповести публично информация за извършено нарушение с посочване на нарушителя по реда на чл. 75;\n12. спре предлагането или продажбата на покритите облигации от определена емисия;\n13. предложи на Комисията за финансов надзор да спре или да отстрани от търговия на регулиран пазар или от друга система за търговия покритите облигации от определена емисия;\n14. изиска от банката емитент на покрити облигации допълнително или по-често предоставяне на информация от предвиденото по чл. 46 и 47;\n15. отнеме разрешението на програма или емисия покрити облигации.\n(3) Българската народна банка може да приложи мерки по ал. 2 и когато въз основа на събраните доказателства може обосновано да предположи, че съществува вероятност банката емитент да наруши разпоредбите на този закон и на нормативните актове по прилагането им в рамките на следващите 12 месеца.\n(4) По искане на БНБ Агенцията по вписванията вписва обстоятелствата, съответно обявява актовете по ал. 2, в търговския регистър.\nРаздел II\nИздаване и обжалване на административни актове\nЧл. 71.\n (1) Индивидуалните административни актове по този закон и нормативните актове по прилагането му се издават от Управителния съвет на БНБ по предложение на подуправителя, ръководещ управление „Банково“.\n(2) Когато индивидуален административен акт по ал. 1 би засегнал неблагоприятно правата на адресата, адресатът се уведомява за подготвяния акт, за неговото основно съдържание, за основни факти, съображения и правни основания. Адресатът може да изрази писмено становище по фактите, съображенията и правните основания в срок до 14 дни от датата на уведомяването.\n(3) Административните актове по ал. 1 се мотивират и подлежат на незабавно изпълнение.\n(4) Доколкото в този закон не е предвидено друго, административните актове по ал. 1 могат да се обжалват пред Върховния административен съд относно тяхната законосъобразност. Съдът не може да спре изпълнението на акта до окончателното произнасяне по жалбата.\n(5) Когато в съдебните производства по ал. 4 е необходимо извършването на съдебно-счетоводна или съдебно-икономическа експертиза, съдът назначава вещи лица от списъка по чл. 151, ал. 4 от Закона за кредитните институции.\n(6) Индивидуалните административни актове по този закон се съобщават на адресатите им чрез връчване срещу подпис или чрез електронна поща или факс, ако страната е посочила такива, или чрез връчване с препоръчано писмо с обратна разписка. Връчването с препоръчано писмо с обратна разписка се извършва на постоянния адрес на лицето, ако то е физическо лице, или по неговото седалище и адрес на управление, ако е юридическо лице.\n(7) Когато административният акт не се връчи по един от посочените в ал. 6 начини, той се смята за връчен с поставянето му на публично достъпно място в сградата на БНБ. Последното обстоятелство се удостоверява с протокол, съставен от длъжностни лица, определени със заповед на подуправителя, ръководещ управление „Банково“.\n(8) При прилагането на надзорни мерки по чл. 70, ал. 2 от този закон разпоредбите на чл. 26 и чл. 34 от Административнопроцесуалния кодекс не се прилагат.\nРаздел III\nАдминистративнонаказателни разпоредби\nЧл. 72.\n (1) Банка, която издава покрити облигации без разрешение или в нарушение на получено разрешение от БНБ по реда на глава шеста, се наказва с имуществена санкция в размер от 200 000 лв. до по-голямата сума между 5 000 000 лв. и 5 на сто от общия годишен оборот на банката съгласно последния й отчет, одобрен от управителния й орган, а при повторно нарушение – от 400 000 лв. до по-голямата сума между 10 000 000 лв. и 10 на сто от общия годишен оборот на банката съгласно последния й отчет, одобрен от управителния й орган.\n(2) Банка емитент, която извърши нарушение по чл. 24 или чл. 25, се наказва с имуществена санкция в размер от 10 000 до 250 000 лв., а при повторно нарушение – от 20 000 до 500 000 лв. На администратора на банката емитент, допуснал нарушение по първото изречение, се налага глоба в размер от 5000 до 40 000 лв., а при повторно нарушение – от 10 000 до 80 000 лева.\n(3) Банка емитент, която извърши нарушение на глава втора, с изключение на чл. 24 и 25, глави трета, пета, седма и осма от този закон или на нормативните актове по прилагането му, се наказва с имуществена санкция в размер от 20 000 лв. до по-голямата сума между 1 000 000 лв. и 2 на сто от общия годишен оборот на банката съгласно последния й отчет, одобрен от управителния й орган, а при повторно нарушение – от 40 000 лв. до по-голямата сума между 2 000 000 лв. и 5 на сто от общия годишен оборот на банката съгласно последния й отчет, одобрен от управителния й орган.\n(4) Наблюдател на покритието, който извърши нарушение на глава четвърта или на други разпоредби на този закон и на нормативните актове по прилагането му, се наказва с имуществена санкция в размер от 15 000 до 100 000 лв., а при повторно нарушение – от 30 000 до 200 000 лв.\n(5) За извършване или допускане извършването на нарушения на този закон или на нормативните актове по прилагането му, извън случаите по ал. 1 – 4, ако деянието не съставлява престъпление, физическите лица се наказват с глоба в размер от 10 000 до 200 000 лв., а при повторно нарушение – от 20 000 до 400 000 лв. Ако нарушителят е юридическо лице или едноличен търговец, се налага имуществена санкция в размер от 20 000 до 500 000 лв., а при повторно нарушение – от 40 000 до 1 000 000 лв.\n(6) Който не изпълни приложена от БНБ принудителна административна мярка по чл. 70, ал. 2, се наказва с глоба в размер от 5000 до 100 000 лв., а при повторно нарушение – от 10 000 до 200 000 лв., а ако е юридическо лице или едноличен търговец – в размер от 20 000 до 500 000 лв., а при повторно нарушение – от 40 000 до 1 000 000 лв.\n(7) Когато стойността на придобитото или стойността на предотвратените загуби в резултат на нарушението по ал. 1 – 6 може да се определи, на физическото лице се налага глоба до двойния размер на тази стойност, но не по-малко от 5000 лв., а при повторно нарушение – не по-малко от 10 000 лв., съответно на юридическото лице и на едноличния търговец се налага имуществена санкция до двойния размер на тази стойност, но не по-малко от 10 000 лв., а при повторно нарушение – не по-малко от 20 000 лв.\nЧл. 73.\n (1) Актовете за установяване на нарушения по чл. 72 се съставят от оправомощени от подуправителя на БНБ, ръководещ управление „Банково“, длъжностни лица, а наказателните постановления се издават от подуправителя на БНБ, ръководещ управление „Банково“, или от оправомощено от него длъжностно лице.\n(2) Установяването на нарушенията, издаването, обжалването и изпълнението на наказателните постановления се извършват по реда на Закона за административните нарушения и наказания.\nЧл. 74.\n (1) При определянето на вида и размера на административните наказания се отчитат всички обстоятелства, които са от значение за конкретния случай, включително, когато е приложимо:\n1. тежестта и продължителността на нарушението;\n2. степента на отговорност на физическото лице или на юридическото лице;\n3. финансовото състояние на физическото лице или на юридическото лице, определено според общия финансов оборот на юридическото лице или годишния доход на физическото лице;\n4. размерът на реализираната печалба или на избегнатата загуба от физическото или юридическото лице, в случай че може да се определи;\n5. размерът на загубите, претърпени от трети лица в резултат на нарушението, в случай че може да се определи;\n6. степента на съдействие, което физическото или юридическото лице оказва на БНБ при упражняване от нея на публичен надзор на покритите облигации, включително при прилагането на принудителни административни мерки или налагането на административни наказания по тази глава;\n7. предходни относими нарушения на физическото или юридическото лице;\n8. действителните или евентуалните системни последици от нарушението.\n(2) За целите на ал. 1 БНБ има право на достъп до данъчна и осигурителна информация.\nЧл. 75.\n (1) Българската народна банка публикува своевременно на официалната си интернет страница информация за влезлите в сила актове за прилагане на предвидените в този закон принудителни административни мерки и наказателни постановления, с които са наложени наказания за нарушения на този закон и на нормативните актове по прилагането му. Публикуваната информация съдържа данни за нарушителя, вида и естеството на нарушението и вида на приложената мярка или наложеното наказание и неговия размер. На публикуване подлежи и информация за съдебните актове, с които са отменени влезли в сила наказателни постановления след възобновяване на административнонаказателно производство по реда на Закона за административните нарушения и наказания. Публикуването се извършва, след като адресатът на мерките или наказателните постановления бъде уведомен за прилагането или налагането им, както и за това, че същите ще бъдат публикувани.\n(2) Когато с оглед на обстоятелствата по конкретния случай БНБ прецени, че публикуването на лични данни за физическото лице или на идентификационни данни за юридическото лице, на което е наложено наказание или приложена мярка, е непропорционално на целта на този закон, публикуването би причинило прекомерни вреди на засегнатите лица или може да застраши стабилността на финансовите пазари или висящо наказателно производство, БНБ предприема следните мерки:\n1. отлага публикуването на информация за наложено наказание или приложена мярка до отпадане на основанията за непубликуването й;\n2. публикува информация за наложено наказание или приложена мярка без лични данни – за физическото лице, или на идентификационни данни – за юридическото лице, на което е наложено наказание или е приложена мярка, ако подобно анонимно публикуване гарантира ефективна защита на съответните данни; в този случай публикуването на тези данни може да бъде отложено за разумен срок, ако се смята, че след изтичането на този срок основанията за анонимно публикуване ще отпаднат;\n3. не публикува информация за наложеното наказание или приложената мярка, в случай че мерките по т. 1 и 2 се считат за недостатъчни, за да се гарантира, че стабилността на финансовите пазари няма да бъде изложена на риск или за да се гарантира пропорционалността на публикуването по отношение на мерки, за които се смята, че са незначителни по своя характер.\n(3) Публикуваната информация е достъпна на интернет страницата на БНБ в срок, не по-кратък от 5 години, при спазване на изискванията за защита на личните данни.\nЧл. 76.\n Българската народна банка информира ЕБО за всички приложени принудителни административни мерки и наложени административни наказания по реда на този закон, включително, когато е приложимо, за всички обжалвания и резултата от тях.\nДОПЪЛНИТЕЛНИ РАЗПОРЕДБИ\n§ 1. \nПо смисъла на този закон:\n1. „Автоматична предсрочна изискуемост“ означава положение, настъпващо по силата на законова разпоредба или договорно условие, при което парично задължение на банка емитент автоматично става предсрочно изискуемо във връзка със започване на прекратителна процедура или предприемане на оздравителни мерки по смисъла на глава тринадесета от Закона за кредитните институции по отношение на банката емитент.\n2. „Администратор“ е понятие по смисъла на § 1, ал. 1, т. 1 от допълнителните разпоредби на Закона за кредитните институции.\n3. „Активи от покритието“ са активи, включени в пул на покритието.\n4. „Активи, служещи за обезпечение“ са материални активи и активи под формата на експозиции, които обезпечават активите от покритието.\n5. „Банка“ е кредитна институция по смисъла на чл. 4, параграф 1, точка 1, буква „а“ от Регламент (ЕС) № 575/2013.\n6. „Банка емитент“ е банка, емитираща покрити облигации.\n7. „Банка инициатор“ е банка, която участва в първоначалното споразумение, по което са възникнали задълженията, от които произтичат експозициите, попадащи в обхвата на допустими активи по чл. 3, ал. 1 от този закон.\n8. „Група“ е понятие по смисъла на чл. 4, параграф 1, т. 138 от Регламент (ЕС) № 575/2013.\n9. „Деривати“ или „Договор за деривати“ е понятие по смисъла на чл. 2, т. 5 от Регламент (ЕС) № 648/2012 на Европейския парламент и на Съвета от 4 юли 2012 г. относно извънборсовите деривати, централните контрагенти и регистрите на транзакции (OB, L 201/1 от 27 юли 2012 г.).\n10. „Държава членка“ е държава, която е членка на Европейския съюз, или друга държава, която принадлежи към Европейското икономическо пространство.\n11. „Извънреден управител“ е физическото лице по чл. 52, определено да управлява покритите облигации в случай на поставянето им под отделно управление по реда на чл. 51.\n12. „Ипотечна заемна стойност“ по отношение на недвижимите имоти е ипотечната заемна стойност съгласно определението в член 4, параграф 1, т. 74 от Регламент (ЕС) № 575/2013.\n13. „Квалифицирано дялово участие“ е понятие по смисъла на § 1, т. 6 от допълнителните разпоредби на Закона за кредитните институции.\n14. „Кредитори по покритите облигации“ са облигационерите, насрещните страни по договори за деривати по чл. 10 и другите кредитори, чиито вземания се удовлетворят от пула на покритието по силата на този закон или на условията, съдържащи правата и задълженията по покритите облигации.\n15. „Оздравителни мерки“ е понятие по смисъла на чл. 133, ал. 1 от Закона за кредитните институции.\n16. „Отделяне“ са действията, предприемани от банката, емитираща покритите облигации, за да определи покриващите активи и за да ограничи достъпа до тях на кредитори, различни от инвеститорите в покрити облигации и насрещните страни по договори за деривати.\n17. „Пазарна стойност“ по отношение на недвижимите имоти е пазарната стойност съгласно определението в чл. 4, параграф 1, т. 76 от Регламент (ЕС) № 575/2013.\n18. „Прекратителни процедури“ е понятие по смисъла на чл. 133, ал. 2 от Закона за кредитните институции.\n19. „Преструктуриране“ е понятие по смисъла на § 1, т. 54 от допълнителните разпоредби на Закона за възстановяване и преструктуриране на кредитни институции и инвестиционни посредници.\n20. „Програма за покрити облигации“ са структурните характеристики на емисия покрити облигации, които са определени от законови разпоредби и договорни условия, в съответствие с разрешението, предоставено на банката, емитираща покритите облигации.\n21. „Публичен надзор на покритите облигации“ е надзорът, осъществяван по реда на глава девета по отношение на програмите за покрити облигации, който осигурява спазването и изпълняването на изискванията, приложими за емитирането на покрити облигации.\n22. „Пул на покритието“ е ясно определен набор от активи, обезпечаващи задълженията за плащания по покрити облигации, които са отделени от останалите активи, държани от банката, емитираща покритите облигации.\n23. „Първични активи“ са активи от покритието по чл. 4, ал. 1, които определят характера на пула на покритието.\n24. „Свръхобезпеченост“ е съвкупността от законоустановения, договорния или доброволния размер на покритието, надхвърляща изискуемото равнище, посочено в чл. 27.\n25. „Свързани лица“ е понятие по смисъла на § 1, ал. 1, т. 4 от допълнителните разпоредби на Закона за кредитните институции.\n26. „Спомагателни активи“ са активи от покритието по смисъла на чл. 4, ал. 3, различни от първичните активи, които допринасят за изпълнението на изискванията за покритие по глава трета.\n27. „Структура с отсрочване на срока до падежа“ е механизъм, който осигурява възможност предварително определеният срок до падежа на покритите облигации да бъде удължен за предварително определен период от време и при настъпването на конкретно активиращо събитие в съответствие с чл. 34.\n§ 2. \nДоколкото в този закон не са предвидени особени правила, които уреждат особения залог върху съвкупността от вписаните в регистъра на покритието активи от покритието, се прилагат разпоредбите на Закона за особените залози.\n§ 3. \nТози закон въвежда изискванията на Директива (ЕС) 2019/2162 на Европейския парламент и на Съвета от 27 ноември 2019 г. относно емитирането на покрити облигации и публичния надзор върху тях и за изменение на директиви 2009/65/ЕО и 2014/59/ЕС (ОВ, L 328/29 от 18 декември 2019 г.).\nПРЕХОДНИ И ЗАКЛЮЧИТЕЛНИ РАЗПОРЕДБИ\n§ 4. \nВ срок до 8 юли 2022 г. Управителният съвет на Българската народна банка издава наредбите по чл. 26, ал. 6, чл. 32, ал. 5 и чл. 44, ал. 5.\n§ 5. \n(1) Законът за ипотечните облигации (обн., ДВ, бр. 83 от 2000 г.; изм. и доп., бр. 59 от 2006 г., бр. 52 и 59 от 2007 г., бр. 24 от 2009 г., бр. 106 от 2018 г. и бр. 64 от 2020 г.) се отменя. \n(2) За издадените до влизане в сила на този закон ипотечни облигации се прилага режимът на отменения Закон за ипотечните облигации.\n§ 6. \n(1) Облигации, издадени преди 8 юли 2022 г. от кредитна институция със седалище в държава членка, която подлежи на надзор с цел защита на притежателите на облигации, включително на изискването набраните от емисията облигации средства да бъдат инвестирани в активи, които през целия период на емисията осигуряват покритие на претенциите във връзка с облигациите и които в случай на несъстоятелност на емитента да бъдат използвани приоритетно за изплащане на задълженията към притежателите на облигации, до настъпване на техния падеж се считат за покрити облигации по смисъла на този закон.\n(2) Българската народна банка следи дали облигациите по ал. 1, емитентът на които е банка, получила лиценз за банкова дейност по Закона за кредитните институции, отговарят на изискванията, определени в ал. 1. Глава девета се прилага съответно.\n§ 7. \nВ Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г., бр. 42, 76 и 95 от 2016 г., бр. 62, 95 и 103 от 2017 г., бр. 15, 20, 24, 27 и 77 от 2018 г., бр. 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г. и бр. 16 от 2022 г.) се правят следните изменения и допълнения:\n1. В чл. 45 ал. 7 се изменя така:\n„(7) Колективната инвестиционна схема може да инвестира до 25 на сто от активите си в покрити облигации. Общата стойност на инвестициите по изречение първо, надхвърлящи ограничението по ал. 1 за експозиции към един емитент, не може да надхвърля 80 на сто от активите на колективната инвестиционна схема.“\n2. В § 1 от допълнителните разпоредби се създава т. 41:\n„41. „Покрити облигации“ е понятие по смисъла на чл. 2 от Закона за покритите облигации или облигации, емитирани преди 8 юли 2022 г., издадени от кредитна институция със седалище в държава членка, която подлежи на надзор с цел защита на притежателите на облигации, включително на изискването набраните от емисията облигации средства да бъдат инвестирани в активи, които през целия период на емисията осигуряват покритие на претенциите във връзка с облигациите и които в случай на несъстоятелност на емитента да бъдат използвани приоритетно за изплащане на задълженията към притежателите на облигации.“\n§ 8. \nВ Закона за възстановяване и преструктуриране на кредитни институции и инвестиционни посредници (обн., ДВ, бр. 62 от 2015 г.; изм. и доп., бр. 59 от 2016 г., бр. 85, 91 и 97 от 2017 г., бр. 15, 20 и 106 от 2018 г., бр. 37 от 2019 г. и бр. 12 от 2021 г.) се правят следните изменения:\n1. В чл. 66, ал. 2, т. 2 думите „ипотечни облигации по смисъла на Закона за ипотечните облигации“ и запетаята след тях се заличават.\n2. В § 1 от допълнителните разпоредби т. 47 се изменя така:\n„47. „Покрити облигации“ е понятие по смисъла на чл. 2 от Закона за покритите облигации, или по отношение на инструмент, емитиран преди 8 юли 2022 г., облигации, издадени от кредитна институция със седалище в държава членка, която подлежи на надзор с цел защита на притежателите на облигации, включително на изискването набраните от емисията облигации средства да бъдат инвестирани в активи, които през целия период на емисията осигуряват покритие на претенциите във връзка с облигациите и които в случай на несъстоятелност на емитента да бъдат използвани приоритетно за изплащане на задълженията към притежателите на облигации.“\n§ 9. \nВ Закона за банковата несъстоятелност (обн., ДВ, бр. 92 от 2002 г.; изм., бр. 67 от 2003 г., бр. 36 от 2004 г., бр. 31 и 105 от 2005 г., бр. 30, 34, 59 и 80 от 2006 г., бр. 53 и 59 от 2007 г., бр. 67 от 2008 г., бр. 105 от 2011 г., бр. 98 от 2014 г., бр. 22, 41, 50, 61, 62 и 94 от 2015 г., бр. 33 и 95 от 2016 г., бр. 20, 91 и 103 от 2017 г., бр. 22 от 2018 г., бр. 33 и 83 от 2019 г., бр. 12 от 2021 г.; Решение № 8 на Конституционния съд от 2021 г. – бр. 48 от 2021 г.) се правят следните изменения и допълнения:\n1. В чл. 3, ал. 1, т. 1 накрая се добавя „и активите, включени в регистъра на покритието на покрити облигации по реда на Закона за покритите облигации“.\n2. В чл. 63, ал. 3 след думите „вземанията на Министерството на финансите по чл. 152б, ал. 1 от Закона за публичните финанси“ се добавя „вземанията на кредиторите по покрити облигации по чл. 26, ал. 2 от Закона за покритите облигации“.\n§ 10.\n В Закона за публичното предлагане на ценни книжа (обн., ДВ, бр. 114 от 1999 г.; изм., бр. 63 и 92 от 2000 г., бр. 28, 61, 93 и 101 от 2002 г., бр. 8, 31, 67 и 71 от 2003 г., бр. 37 от 2004 г., бр. 19, 31, 39, 103 и 105 от 2005 г., бр. 30, 33, 34, 59, 63, 80, 84, 86 и 105 от 2006 г., бр. 25, 52, 53 и 109 от 2007 г., бр. 67 и 69 от 2008 г., бр. 23, 24, 42 и 93 от 2009 г., бр. 43 и 101 от 2010 г., бр. 57 и 77 от 2011 г., бр. 21 от 2012 г., бр. 34, 61, 62, 95 и 102 от 2015 г., бр. 33, 42, 62 и 76 от 2016 г., бр. 62, 91 и 95 от 2017 г., бр. 7, 15, 20, 24 и 77 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г. и бр. 16 от 2022 г.) в чл. 100а ал. 6 се изменя така:\n„(6) Разпоредбите на този раздел с изключение на чл. 100и\n1\n не се прилагат относно покрити облигации по чл. 2 от Закона за покритите облигации.“\n§ 11.\n В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г. и бр. 18 от 2022 г.) се правят следните изменения и допълнения:\n1. В чл. 176, ал. 1:\nа) създава се нова т. 10:\n„10. покрити облигации по чл. 2 от Закона за покритите облигации извън включените по т. 4;“\nб) досегашните т. 10 – 13 стават съответно т. 11 – 14.\n2. В чл. 177:\nа) в ал. 1, т. 4 думите „чл. 176, ал. 1, т. 11“ се заменят с „чл. 176, ал. 1, т. 12“, а думите „чл. 176, ал. 1, т. 12“ се заменят с „чл. 176, ал. 1, т. 13“;\nб) в ал. 6 думите „т. 6 и 10“ се заменят с „т. 6 и 11“.\n3. В чл. 177а:\nа) в ал. 7 думите „т. 11“ се заменят с „т. 12“;\nб) в ал. 8 думите „т. 10 и 12“ се заменят с „т. 11 и 13“.\n4. В чл. 178:\nа) в ал. 1 т. 3 се изменя така:\n„3. когато емитентът е банка:\na) се включват и влоговете на фонда в тази банка, стойността на обратните репо сделки с нея по чл. 179а, ал. 1 и стойността на нетната експозиция по форуърдните валутни договори и договорите за лихвен суап към същата банка;\nб) не се включват покритите облигации по чл. 2 от Закона за покритите облигации, за които ограничението се прилага отделно;“\nб) създава се нова ал. 13:\n„(13) Не повече от 2 на сто от активите на фонд за допълнително задължително пенсионно осигуряване могат да бъдат инвестирани във финансови инструменти по чл. 176, ал. 1, т. 10.“;\nв) досегашната ал. 13 става ал. 14 и в нея думите „т. 10“ се заменят с „т. 11“;\nг) досегашната ал. 14 става ал. 15 и в нея думите „т. 11“ се заменят с „т. 12“;\nд) досегашната ал. 15 става ал. 16 и в нея думите „т. 12“ се заменят с „т. 13“;\nе) досегашната ал. 17 става ал. 18 и в нея думите „т. 13“ се заменят с „т. 14“;\nж) досегашната ал. 18 става ал. 19.\n5. В чл. 178а:\nа) в ал. 8 думите „т. 6 и 11“ се заменят с „т. 6 и 12“;\nб) в ал. 9 думите „т. 10“ се заменят с „т. 11“.\n6. В чл. 251:\nа) в ал. 1 т. 3 се изменя така:\n„3. когато емитентът е банка:\nа) се включват и влоговете на фонда в тази банка, стойността на обратните репо сделки с нея по чл. 179а, ал. 1 и стойността на нетната експозиция по форуърдните валутни договори и договорите за лихвен суап към същата банка;\nб) не се включват покритите облигации по чл. 2 от Закона за покритите облигации, за които ограничението се прилага отделно;“\nб) създава се нова ал. 7:\n„(7) Не повече от 4 на сто от активите на фонд за допълнително доброволно пенсионно осигуряване, съответно на фонд за допълнително доброволно пенсионно осигуряване по професионални схеми, могат да бъдат инвестирани във финансови инструменти по чл. 176, ал. 1, т. 10.“;\nв) досегашната ал. 7 става ал. 8 и в нея думите „т. 10“ се заменят с „т. 11“;\nг) досегашната ал. 8 става ал. 9;\nд) досегашната ал. 9 става ал. 10 и в нея думите „т. 12“ се заменят с „т. 13“;\nе) досегашните ал. 10 – 13 стават съответно ал. 11 – 14;\nж) досегашната ал. 14 става ал. 15 и в нея думите „т. 13“ се заменят с „т. 14“;\nз) досегашната ал. 15 става ал. 16.\n7. В чл. 307 т. 4 се изменя така:\n„4. покрити облигации по смисъла на чл. 2 от Закона за покритите облигации.“\n8. В чл. 308 ал. 3 се изменя така:\n„(3) Не повече от 30 на сто от активите на фонда за допълнително доброволно осигуряване за безработица или за професионална квалификация могат да бъдат инвестирани в покрити облигации по чл. 2 от Закона за покритите облигации, като инвестициите в покрити облигации, издадени от една банка, не могат да превишават 10 на сто от активите на фонда.“\n§ 12.\n В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г., бр. 33, 59, 62, 81, 95 и 98 от 2016 г., бр. 63, 97 и 103 от 2017 г., бр. 7, 15, 16, 20, 22, 51, 77, 98 и 106 от 2018 г., бр. 37, 42, 83, 94 и 96 от 2019 г., бр. 11, 13, 14, 18 и 64 от 2020 г. и бр. 12 и 21 от 2021 г.) се правят следните изменения и допълнения:\n1. В чл. 56, ал. 3 се създава т. 2а: \n„2а. Дирекция „Защита на финансовите интереси на Европейския съюз“ (АФКОС) на Министерството на вътрешните работи като структура, на която е възложено изпълнението на функциите на компетентен орган за целите на член 7, параграф 3а, алинея 1, буква „б“ от Регламент (ЕС, Евратом) № 883/2013 на Европейския парламент и на Съвета от 11 септември 2013 година относно разследванията, провеждани от Европейската служба за борба с измамите (ОЛАФ), и за отмяна на Регламент (ЕО) № 1073/1999 на Европейския парламент и на Съвета и Регламент (Евратом) № 1074/1999 на Съвета (ОВ, L 248/1 от 18 септември 2013 г.), наричан по-нататък „Регламент (ЕС, Евратом) № 883/2013“.“\n2. В чл. 56а, ал. 3 се създава т. 2а: \n„2а. Дирекция „Защита на финансовите интереси на Европейския съюз“ (АФКОС) на Министерството на вътрешните работи като структура, на която е възложено изпълнението на функциите на компетентен орган за целите на член 7, параграф 3а, алинея 1, буква „а“ от Регламент (ЕС, Евратом) № 883/2013.“\n3. В чл. 62, ал. 6 се създава т. 7а:\n„7а. директора на дирекция „Защита на финансовите интереси на Европейския съюз“ (АФКОС) на Министерството на вътрешните работи за целите на член 7, параграф 3а, алинея 1, буква „б“ от Регламент (ЕС, Евратом) № 883/2013, въз основа на писмено искане на генералния директор на ОЛАФ или определено от него лице, когато е строго необходимо за целите на разследването на ОЛАФ.“\n4. В чл. 124, ал. 1 след думите „вземанията на вложителите в банката“ се добавя „и вземанията на кредиторите по покрити облигации по чл. 26, ал. 2 от Закона за покритите облигации“.\n5. В приложението към чл. 57, ал. 3 „Образец на информационен бюлетин за вложителите“, в бележка 3 под линия думите „1606 София, ул. Владайска № 27, тел.: +359 2 953 1217, факс: +359 2 952 1100, e-mail: contact@dif.bg, URL: http://dif.bg“ се заличават.\n§ 13.\n В Закона за пазарите на финансови инструменти (обн., ДВ, бр. 15 от 2018 г.; попр., бр. 16 от 2018 г.; изм., бр. 24 и 98 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г. и бр. 16 от 2022 г.) в чл. 80 думите „ипотечни облигации“ се заменят с „покрити облигации“ и думите „ипотечните облигации“ се заменят с „покритите облигации“.\n§ 14.\n В Закона за дружествата със специална инвестиционна цел и за дружествата за секюритизация (ДВ, бр. 21 от 2021 г.) в чл. 25, ал. 2 думите „ипотечни облигации“ се заменят с „покрити облигации“.\n§ 15.\n В Търговския закон (обн., ДВ, бр. 48 от 1991 г., изм., бр. 25 от 1992 г., бр. 61 и 103 от 1993 г., бр. 63 от 1994 г., бр. 63 от 1995 г., бр. 42, 59, 83, 86 и 104 от 1996 г., бр. 58, 100 и 124 от 1997 г., бр. 21, 39, 52 и 70 от 1998 г., бр. 33, 42, 64, 81, 90, 103 и 114 от 1999 г., бр. 84 от 2000 г., бр. 28, 61 и 96 от 2002 г., бр. 19, 31 и 58 от 2003 г., бр. 31, 39, 42, 43, 66, 103 и 105 от 2005 г., бр. 38, 59, 80 и 105 от 2006 г., бр. 59, 92 и 104 от 2007 г., бр. 50, 67, 70, 100 и 108 от 2008 г., бр. 12, 23, 32, 47 и 82 от 2009 г., бр. 41 и 101 от 2010 г., бр. 14, 18 и 34 от 2011 г., бр. 53 и 60 от 2012 г., бр. 15 и 20 от 2013 г., бр. 27 от 2014 г., бр. 22 и 95 от 2015 г., бр. 13 и 105 от 2016 г., бр. 62 и 102 от 2017 г., бр. 15, 27 и 88 от 2018 г., бр. 28, 33 и 83 от 2019 г. и бр. 64 и 104 от 2020 г.) в част втора, дял трети, глава четиринадесета, раздел VІІ се създават чл. 214а и 214б:\n„Кворум\nЧл. 214а. (1) Общото събрание на облигационерите може да взема решения, ако на него е представена поне половината от размера на облигационната емисия, като в условията на емисията може да бъде предвиден и по-голям кворум.\n(2) При липса на кворум се прилага съответно разпоредбата на чл. 227, ал. 3.\n(3) При определяне на кворума не се вземат предвид обратно изкупените облигации от дружеството, издало емисията облигации.\nМнозинство\nЧл. 214б. (1) Решението на общото събрание на облигационерите се приема с мнозинство от представените облигации, освен ако в условията на емисията не е предвидено друго по-голямо мнозинство.\n(2) При определяне на мнозинството за вземане на решения от общото събрание на облигационерите не се вземат предвид обратно изкупените облигации от дружеството, издало емисията облигации.“\n§ 16.\n В Закона за Българската народна банка (обн., ДВ, бр. 46 от 1997 г.; изм., бр. 49 и 153 от 1998 г., бр. 20 и 54 от 1999 г., бр. 109 от 2001 г., бр. 45 от 2002 г., бр. 10 и 39 от 2005 г., бр. 37, 59 и 108 от 2006 г., бр. 52 и 59 от 2007 г., бр. 24, 42 и 44 от 2009 г., бр. 97 и 101 от 2010 г., бр. 48 и 62 от 2015 г., бр. 51 и 59 от 2016 г., бр. 97 и 103 от 2017 г., бр. 7, 20 и 106 от 2018 г., бр. 37 и 83 от 2019 г., бр. 13 и 14 от 2020 г. и бр. 12 от 2021 г.) се правят следните изменения и допълнения:\n1. В чл. 16:\nа) създава се нова т. 20:\n„20. издава одобрение на програми за покрити облигации и приема други решения като орган за публичен надзор на покритите облигации по Закона за покритите облигации;“\nб) досегашната т. 20 става т. 21.\n2. В § 1г от допълнителните разпоредби след думите „Закона за платежните услуги и платежните системи“ думите „и чл. 116 от Закона за възстановяване и преструктуриране на кредитни институции и инвестиционни посредници“ се заменят с „чл. 116 от Закона за възстановяване и преструктуриране на кредитни институции и инвестиционни посредници и чл. 63 от Закона за покритите облигации“.\n§ 17.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94, 98, 100 и 101 от 2010 г., бр. 14, 31, 77 и 99 от 2011 г., бр. 26, 38, 40, 82, 94 и 99 от 2012 г., бр. 52, 98, 106 и 109 от 2013 г., бр. 1 от 2014 г.; Решение № 2 на Конституционния съд от 2014 г. – бр. 14 от 2014 г.; изм., бр. 18, 40, 53 и 105 от 2014 г., бр. 12, 14, 60, 61 и 94 от 2015 г., бр. 13, 42, 58, 62, 97 и 105 от 2016 г., бр. 58, 63, 85, 86, 92, 103 от 2017 г., бр. 7, 15, 27, 77 и 98 от 2018 г., бр. 17, 64, 83, 96 и 102 от 2019 г. и бр. 18, 28, 34, 69, 104 и 105 от 2020 г.) в чл. 74, ал. 1, т. 3 след думите „Комисията за финансов надзор и нейните органи“ се добавя „подуправителя на Българската народна банка, ръководещ управление „Банково“.\n§ 18.\n В Закона за мерките срещу изпирането на пари (обн., ДВ, бр. 27 от 2018 г.; изм., бр. 94 от 2018 г., бр. 17, 34, 37, 42 и 94 от 2019 г., бр. 18 и 69 от 2020 г. и бр. 7, 17 и 21 от 2021 г.) се правят следните изменения и допълнения:\n1. В чл. 107 навсякъде думите „чл. 4, т. 2, 4, 6, 7, 12 – 18, 20, 21, 26, 29, 32 и 39“ се заменят с „чл. 4, т. 2, 4, 6, 7, 12 – 18, 20, 21, 26, 29, 32 и 35 – 39“.\n2. В чл. 108, ал. 8 се създава изречение второ: „Проверките се извършват по реда на ал. 5.“ \n3. Създава се чл. 111б:\n„Чл. 111б. Органите, които упражняват контрол за спазване на изискванията на този закон, Закона за мерките срещу финансирането на тероризма и актовете по прилагането им от лицата по чл. 4, т. 1 – 6 и 8 – 11, както и председателят на Държавна агенция „Национална сигурност“ или оправомощено от него лице могат да сключват писмени споразумения с компетентните органи за надзор на държавите членки за целите на сътрудничеството и обмена на информация за целите на Директива (ЕС) 2015/849.“\n4. Член 128 се отменя.\n§ 19.\n (1) Законът влиза в сила от 8 юли 2022 г. с изключение на чл. 6, ал. 4, изречение второ, чл. 26, ал. 6, чл. 32, ал. 5, чл. 44, ал. 5, във връзка с § 3, които влизат в сила от датата на обнародване на закона в „Държавен вестник“.\n(2) Параграф 9 относно измененията в Закона за банковата несъстоятелност не се прилага за производства по несъстоятелност, открити към датата на влизането му в сила.\nЗаконът е приет от 47-ото Народно събрание на 16 март 2022 г. и е подпечатан с официалния печат на Народното събрание.\nПредседател на Народното събрание:\n Никола Минчев\n1898"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163993",
    "meta": [],
    "text": "УКАЗ № 90\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Тристранно споразумение за дарение от и между Република България и Босна и Херцеговина и Pfizer Inc. и BioNTech Manufacturing GmbH относно управлението и координацията на дарението на ваксина срещу COVID-19, разработена от Pfizer Inc. и BioNTech Manufacturing GmbH и на Двустранно споразумение за дарение между Република България и Босна и Херцеговина, приет от 47-ото Народно събрание на 16 март 2022 г.\nИздаден в София на 21 март 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Тристранно споразумение за дарение от и между Република България и Босна и Херцеговина и Pfizer Inc. и BioNTech Manufacturing GmbH относно управлението и координацията на дарението на ваксина срещу COVID-19, разработена от Pfizer Inc. и BioNTech Manufacturing GmbH и на Двустранно споразумение за дарение между Република България и Босна и Херцеговина\nЧл. 1.\n Ратифицира Тристранното споразумение за дарение от и между Република България и Босна и Херцеговина и Pfizer Inc. и BioNTech Manufacturing GmbH относно управлението и координацията на дарението на ваксина срещу COVID-19, разработена от Pfizer Inc. и BioNTech Manufacturing GmbH, подписано от Република България на 1 декември 2021 г., от Босна и Херцеговина на 23 ноември 2021 г. и от Pfizer Inc. и BioNTech Manufacturing GmbH на 8 декември 2021 г., и Двустранното споразумение за дарение между Република България и Босна и Херцеговина, подписано от Република България на 1 декември 2021 г. и от Босна и Херцеговина на 23 ноември 2021 г.\nЧл. 2. \nРазпорежда на основание чл. 25, ал. 2 от Закона за международните договори на Република България споразуменията по чл. 1 да не се обнародват в „Държавен вестник“.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 16 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n1886"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163974",
    "meta": [],
    "text": "УКАЗ № 86\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за насърчаване на инвестициите, приет от 47-ото Народно събрание на 10 март 2022 г.\nИздаден в София на 14 март 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за насърчаване на инвестициите \n(обн., ДВ, бр. 97 от 1997 г.; попр., бр. 99 от 1997 г.; изм., бр. 29 и 153 от 1998 г., бр. 110 от 1999 г., бр. 28 от 2002 г., бр. 37 от 2004 г.; попр., бр. 40 от 2004 г.; изм., бр. 34, 59, 65, 80, 82 и 86 от 2006 г., бр. 42 и 53 от 2007 г., бр. 69 от 2008 г., бр. 41 и 82 от 2009 г., бр. 18, 88 и 100 от 2010 г., бр. 38, 45 и 82 от 2012 г., бр. 15, 16 и 66 от 2013 г., бр. 98 от 2014 г., бр. 14, 32 и 61 от 2015 г., бр. 85 и 96 от 2017 г., бр. 20 от 2018 г., бр. 44 от 2019 г., бр. 21 от 2020 г. и бр. 17 и 21 от 2021 г.)\n§ 1. \nВ чл. 10 се правят следните изменения:\n1. В ал. 1 думите „Министърът на икономиката“ се заменят с „Министърът на иновациите и растежа“.\n2. В ал. 2:\nа) в текста преди т. 1 думите „Министърът на икономиката“ се заменят с „Министърът на иновациите и растежа“; \nб) точка 9 се отменя.\n§ 2. \nВ чл. 16 се правят следните изменения:\n1. В ал. 1, т. 2 думите „министърът на икономиката“ се заменят с „министърът на иновациите и растежа“.\n2. В ал. 2 думите „собственика на имота“ се заменят със „съответния компетентен орган“.\n§ 3. \nВ чл. 22а се правят следните изменения и допълнения:\n1. В ал. 1 в т. 1 и 3 думите „от министъра на икономиката и“ се заличават.\n2. В ал. 5 след думите „ал. 1“ се добавя „10 и 11“.\n3. В ал. 6 след думите „частна общинска собственост“ се добавя „както и за сделките по ал. 1, 10 и 11“, а думите „министъра на икономиката“ се заменят с „министъра на иновациите и растежа“.\n4. В ал. 10, т. 1 думите „и писмено съгласие от министъра на икономиката“ се заличават.\n§ 4. \nВ останалите текстове на закона думите „министърът на икономиката“, „министъра на икономиката“ и „Министерството на икономиката“ се заменят съответно с „министърът на иновациите и растежа“, „министъра на иновациите и растежа“ и „Министерството на иновациите и растежа“.\nЗаключителни разпоредби\n§ 5. \nВ Закона за Българската банка за развитие (обн., ДВ, бр. 43 от 2008 г.; изм., бр. 82 от 2009 г., бр. 99 от 2011 г., бр. 102 от 2012 г., бр. 107 от 2014 г., бр. 14 от 2015 г. и бр. 63 и 96 от 2017 г.) навсякъде думите „министъра на икономиката“ се заменят с „министъра на иновациите и растежа“.\n§ 6. \nВ Закона за българското гражданство (обн., ДВ, бр. 136 от 1998 г.; изм., бр. 41 от 2001 г., бр. 54 от 2002 г., бр. 52 и 109 от 2007 г., бр. 74 и 82 от 2009 г., бр. 33 от 2010 г., бр. 11 и 21 от 2012 г., бр. 16, 66, 68 и 108 от 2013 г., бр. 98 от 2014 г., бр. 14 и 22 от 2015 г., бр. 103 от 2016 г., бр. 77 от 2018 г. и бр. 21 от 2021 г.) навсякъде думите „Министерството на икономиката“ и „министъра на икономиката“ се заменят съответно с „Министерството на иновациите и растежа“ и „министъра на иновациите и растежа“.\n§ 7. \nВ Закона за чужденците в Република България (обн., ДВ, бр. 153 от 1998 г.; изм., бр. 70 от 1999 г., бр. 42 и 112 от 2001 г., бр. 45 и 54 от 2002 г., бр. 37 и 103 от 2003 г., бр. 37 и 70 от 2004 г., бр. 11, 63 и 88 от 2005 г., бр. 30 и 82 от 2006 г., бр. 11, 29, 52, 63 и 109 от 2007 г., бр. 13, 26, 28 и 69 от 2008 г., бр. 12, 32, 36, 74, 82, 93 и 103 от 2009 г., бр. 73 от 2010 г., бр. 9 и 43 от 2011 г., бр. 21 и 44 от 2012 г., бр. 16, 23, 52, 68, 70 и 108 от 2013 г., бр. 53 от 2014 г., бр. 14, 79 и 80 от 2015 г., бр. 15, 33, 97, 101 и 103 от 2016 г., бр. 97 от 2017 г., бр. 14, 24, 56 и 77 от 2018 г., бр. 1, 24, 34, 58 и 101 от 2019 г., бр. 17, 28, 44, 60, 89 и 98 от 2020 г. и бр. 21 от 2021 г.) навсякъде думите „Министерството на икономиката“ се заменят с „Министерството на иновациите и растежа“. \n§ 8. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 10 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n1742"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164052",
    "meta": [],
    "text": "УКАЗ № 85\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за Министерството на вътрешните работи, приет от 47-ото Народно събрание на 10 март 2022 г.\nИздаден в \nСофия на 14 март 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза допълнение на Закона за Министерството на вътрешните работи \n(обн., ДВ, бр. 53 от 2014 г.; изм., бр. 98 и 107 от 2014 г., бр. 14, 24, 56 и 61 от 2015 г., бр. 81, 97, 98 и 103 от 2016 г., бр. 13 от 2017 г.; Решение № 4 на Конституционния съд от 2017 г. – бр. 26 от 2017 г.; изм., бр. 58, 97 и 103 от 2017 г., бр. 7 и 10 от 2018 г.; Решение № 10 на Конституционния съд от 2018 г. – бр. 48 от 2018 г.; изм., бр. 55 и 77 от 2018 г., бр. 7, 17, 34 и 58 от 2019 г., бр. 60 и 85 от 2020 г. и бр. 20 от 2021 г.)\nПараграф единствен.\n В приложение № 1 към чл. 92, ал. 2 се създава т. 21:\n„21. Сградата на Българската телеграфна агенция – София, бул. „Цариградско шосе“ 49.“\nЗаконът е приет от 47-ото Народно събрание на 10 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n1741"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163874",
    "meta": [],
    "text": "УКАЗ № 77\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за защита на потребителите, приет от 47-ото Народно събрание на 2 март 2022 г.\nИздаден в София на 9 март 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за защита на потребителите\n (обн., ДВ, бр. 99 от 2005 г.; изм., бр. 30, 51, 53, 59, 105 и 108 от 2006 г., бр. 31, 41, 59 и 64 от 2007 г., бр. 36 и 102 от 2008 г., бр. 23, 42 и 82 от 2009 г., бр. 15, 18 и 97 от 2010 г., бр. 18 от 2011 г., бр. 38 и 56 от 2012 г., бр. 15, 27 и 30 от 2013 г., бр. 61 от 2014 г., бр. 14, 57, 60 и 102 от 2015 г., бр. 59 и 74 от 2016 г., бр. 8, 58 и 103 от 2017 г., бр. 7, 20 и 37 от 2018 г., бр. 17, 45 и 100 от 2019 г., бр. 13 и 52 от 2020 г. и бр. 20 и 23 от 2021 г.)\n§ 1. \nВ чл. 4, ал. 1 се правят следните изменения: \n1. Точка 5 се изменя така:\n„5. напомняне за наличието на законова гаранция за съответствие на стоките, цифровото съдържание и цифровите услуги и когато е приложимо, за наличието на извънгаранционно обслужване и на търговските гаранции, ако такива са предоставени, и условията по тях;“. \n2. Точки 7 и 8 се изменят така:\n„7. когато е приложимо, се посочва функционалността на стоките, съдържащи цифрови елементи, на цифровото съдържание и на цифровите услуги, включително приложимите мерки за техническа защита;\n8. когато е приложимо, се посочва всяка съответна съвместимост и оперативна съвместимост на стоките, съдържащи цифрови елементи, на цифровото съдържание и на цифровите услуги с някои видове хардуер и софтуер, които са известни на търговеца или за които може разумно да се очаква, че са му известни;“.\n§ 2. \nВ чл. 46 се правят следните изменения:\n1. Точка 7 се изменя така:\n„7. за туристически пакети по смисъла на Закона за туризма, с изключение на чл. 47, ал. 7, чл. 49, ал. 2, 3 и 7 и чл. 62в – 62д;“.\n2. Точка 11 се изменя така:\n„11. за услуги за превоз на пътници, с изключение на разпоредбите на чл. 49, ал. 2 и 3 и чл. 62в – 62д;“.\n§ 3. \nВ чл. 47, ал. 1 се правят следните изменения и допълнения: \n1. Точка 3 се изменя така:\n„3. седалището и адресът на управление на търговеца, телефонният му номер и адресът на електронната му поща; когато търговецът предоставя други средства за онлайн комуникация, които гарантират, че потребителят може да съхранява на траен носител всяка писмена кореспонденция с търговеца, включително датата и часа на тази кореспонденция, информацията съдържа също и подробно описание на тези други средства; средствата за комуникация, предоставени от търговеца, трябва да дават възможност на потребителя да установи бързо контакт с търговеца и да общува ефективно с него; когато е необходимо, търговецът предоставя също и седалище и адрес на управление, както и данни, идентифициращи търговеца, от чието име действа;“. \n2. Точка 12 се изменя така:\n„12. напомняне за наличието на законова гаранция за съответствие на стоките, на цифровото съдържание и цифровите услуги;“. \n3. Точки 18 и 19 се изменят така:\n„18. когато е приложимо, се посочва функционалността на стоките, съдържащи цифрови елементи, на цифровото съдържание и цифровите услуги, включително приложимите мерки за техническа защита;\n19. когато е приложимо, се посочва всяка съответна съвместимост и оперативна съвместимост на стоките, съдържащи цифрови елементи, на цифровото съдържание и цифровите услуги с някои видове хардуер и софтуер, които са известни на търговеца или за които може разумно да се очаква, че са му известни;“.\n4. Създава се т. 21:\n„21. когато е приложимо, се посочва, че цената е била индивидуализирана въз основа на автоматизирано вземане на решение.“\n§ 4. \nСъздава се чл. 47а:\n„Чл. 47а. (1) Преди потребителят да бъде обвързан от договор от разстояние или от предложение за сключване на договор чрез онлайн място за търговия, доставчикът на онлайн мястото за търговия предоставя на потребителя по ясен и разбираем начин и във форма, която е съобразена със средството за комуникация от разстояние, следната допълнителна информация относно:\n1. обща информация за основните параметри, определящи класирането на направените предложения на потребителите в отговор на тяхното търсене, както и тяхната относителна важност в сравнение с други параметри; информацията се предоставя в специален раздел на онлайн интерфейса, до който има пряк и лесен достъп от страницата, на която са представени предложенията;\n2. това дали третата страна, предлагаща стоките, услугите или цифровото съдържание, е търговец или не, въз основа на декларация на третата страна пред доставчика на онлайн мястото за търговия;\n3. това, че потребителите нямат правата, произтичащи от този закон и от други закони, въвеждащи изисквания на правото на Европейския съюз за защита на потребителите, когато третата страна, предлагаща стоките, услугите или цифровото съдържание, не е търговец;\n4. разпределението на задълженията по договора между третата страна, предлагаща стоките, услугите или цифровото съдържание, и доставчика на онлайн мястото за търговия, ако е приложимо.\n(2) Информацията по ал. 1, т. 4 не засяга отговорността, която доставчикът на онлайн мястото за търговия или третата страна, предлагаща стоките, услугите или цифровото съдържание, носят във връзка с договора съгласно националното законодателство или правото на Европейския съюз.“\n§ 5. \nВ чл. 48 ал. 3 се изменя така:\n„(3) Когато потребителят желае предоставянето на услугата или доставянето на вода, газ или електрическа енергия, когато те не се предлагат за продажба, опаковани в ограничен обем или в определено количество, или доставянето на централно отопление да започне по време на срока за упражняване правото на отказ от договора извън търговския обект по чл. 50 и договорът предвижда задължение за потребителя да плати, търговецът е длъжен да изиска от потребителя да направи изрично искане за това на траен носител и да потвърди, че след като договорът бъде изпълнен изцяло от търговеца, потребителят няма да има право на отказ.“\n§ 6. \nВ чл. 49 се правят следните изменения:\n1. Алинея 5 се изменя така:\n„(5) Когато договорът е сключен чрез използване на средство за комуникация от разстояние, което е с ограничено пространство или време за представяне на информация, преди сключването на договора търговецът предоставя на потребителя чрез използваното средство за комуникация най-малко преддоговорната информация по чл. 47, ал. 1, т. 1, 2, 5, 8 и 15, с изключение на стандартния формуляр за упражняване правото на отказ съгласно приложение № 6. Преди сключването на договора търговецът предоставя на потребителя останалата информация по чл. 47, ал. 1, включително стандартния формуляр за упражняване правото на отказ, по подходящ начин съгласно ал. 1.“ \n2. Алинея 9 се изменя така:\n„(9) Когато потребителят желае предоставянето на услуга или доставянето на вода, газ или електрическа енергия, когато те не се предлагат за продажба, опаковани в ограничен обем или в определено количество, или доставянето на централно отопление да започне по време на срока за упражняване правото на отказ от договора от разстояние по чл. 50 и договорът предвижда задължение за потребителя да плати, търговецът е длъжен да изиска от потребителя да направи изрично искане за това на траен носител и да потвърди, че след като договорът бъде изпълнен изцяло от търговеца, потребителят няма да има право на отказ.“\n§ 7. \nВ чл. 54 се създават ал. 5 – 9:\n„(5) Търговецът е длъжен да спазва изискванията на Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/EО (ОВ, L 119/1 от 4 май 2016 г.), наричан по-нататък „Регламент (ЕС) 2016/679“, и на Закона за защита на личните данни.\n(6) Търговецът е длъжен да се въздържа от използване на всяко съдържание, което е различно от лични данни и което е предоставено или създадено от потребителя при използване на цифровото съдържание или цифровата услуга, предоставено от търговеца, с изключение на случаите, когато съдържанието:\n1. няма приложение извън контекста на цифровото съдържание или цифровата услуга, предоставено/предоставена от търговеца;\n2. се отнася само до дейността на потребителя при използване на цифровото съдържание или цифровата услуга, предоставено/предоставена от търговеца;\n3. е било обобщено с други данни от търговеца и не може да бъде отделено от другите данни или може да бъде отделено от тях само посредством непропорционални усилия, или\n4. е било създадено съвместно от потребителя и от други лица и други потребители могат да продължат да го използват.\n(7) При искане от страна на потребителя търговецът предоставя на негово разположение всяко цифрово съдържание, което не съставлява лични данни, предоставено или създадено от потребителя по време на използване на цифровото съдържание или цифровата услуга, предоставено/предоставена от търговеца, с изключение на случаите по ал. 6, т. 1 – 3. Потребителят има право да получи това цифрово съдържание безплатно, без да бъде възпрепятстван от търговеца, в рамките на разумен срок и в широко използван машинночетим формат. \n(8) При упражняване правото на отказ от договора от страна на потребителя търговецът може да възпрепятства всяко следващо използване на цифровото съдържание или цифровата услуга, като например направи цифровото съдържание или цифровата услуга недостъпни за потребителя или като блокира профила на потребителя.\n(9) Алинея 7 се прилага независимо от ал. 8.“\n§ 8. \nВ чл. 55 се създава ал. 9:\n„(9) След упражняване правото на отказ от договора потребителят се въздържа от използване на цифровото съдържание или цифровата услуга и предоставянето им на трети лица.“\n§ 9. \nВ чл. 57 се правят следните изменения и допълнения: \n1. Точка 1 се изменя така:\n„1. за предоставяне на услуги, при които услугата е предоставена напълно, когато договорът предвижда задължение за потребителя да плати, и изпълнението е започнало с изричното предварително съгласие и потвърждение на потребителя, че знае, че ще загуби правото си на отказ, след като договорът бъде изпълнен изцяло от търговеца;“.\n2. Точка 13 се изменя така:\n„13. за предоставяне на цифрово съдържание, което не се предоставя на материален носител, когато изпълнението е започнало и договорът задължава потребителя да плати, в случаите, когато:\nа) потребителят е дал изричното си предварително съгласие за започване изпълнението по време на срока за отказ; \nб) потребителят е потвърдил, че знае, че по този начин ще загуби правото си на отказ; \nв) търговецът е предоставил потвърждение съгласно чл. 48, ал. 2 или чл. 49, ал. 8;“. \n3. Създава се т. 14:\n„14. за предоставяне на услуги, които задължават потребителя да плати, когато потребителят изрично е поискал от търговеца да го посети в дома му за извършване на дейности за ремонт, след като услугата е предоставена напълно и изпълнението е започнало с изричното предварително съгласие на потребителя.“\n§ 10.\n В чл. 61а ал. 2 се отменя.\n§ 11.\n В чл. 64 се правят следните изменения:\n1. В т. 1 думата „старата“ се заменя с „предишната“.\n2. В т. 2 думите „стара цена“ се заменят с „предишна цена“.\n3. В т. 3 думите „старата цена“ се заменят с „предишната цена“.\n§ 12.\n В чл. 65 се правят следните изменения и допълнения:\n1. В ал. 1 думата „старата“ се заменя с „предишната“.\n2. Алинея 2 се изменя така:\n„(2) Предишна цена е най-ниската цена на стоката или услугата, която търговецът е прилагал през период, не по-кратък от 30 дни преди датата на намалението на цената в същия търговски обект, интернет страница или приложение.“\n3. Създават се ал. 4 и 5: \n„(4) За стоки, които подлежат на бързо разваляне или които имат кратък срок на годност, или които се предлагат на пазара за период, по-кратък от 30 дни, срокът по ал. 2 е не по-кратък от 7 дни преди датата на намалението на цената.\n(5) При прогресивно намаление на цената предишната цена е цената без намаление преди първото намаление на цената.“\n§ 13.\n В чл. 68б се правят следните допълнения:\n1. В ал. 2 след думата „включително“ се добавя „цифрово съдържание и цифрови услуги“. \n2. Създава се ал. 3: \n„(3) Продукт по смисъла на този раздел е всяка стока или услуга, включително недвижимо имущество, цифрово съдържание и цифрови услуги, както и права и задължения.“\n§ 14.\n В чл. 68д се правят следните допълнения:\n1. В ал. 3 се създава т. 3: \n„3. всяко предлагане на стока в държава – членка на Европейския съюз, като идентична на стока, предлагана на пазара в други държави – членки на Европейския съюз, когато тази стока има значителни разлики в състава или характеристиките, освен ако това не е обосновано от законосъобразни и обективни фактори, като:\nа) изискванията на националното законодателство;\nб) наличието или сезонния характер на суровините, необходими за производство на стоката;\nв) наличието на доброволни стратегии, имащи за цел подобряване на достъпа до здравословни храни; \nг) правото на търговците да предлагат стоки от същата марка в опаковки с различно тегло или обем на различните пазари.“\n2. Създава се ал. 4:\n„(4) Заблуждаващият характер на предлагането на стоки по ал. 3, т. 3 се преценява, като се вземе предвид дали средният потребител може да установи лесно разликата в стоките въз основа на проверка на предоставената от търговеца информация и нейната адекватност.“\n§ 15.\n В чл. 68е се правят следните изменения и допълнения:\n1. В ал. 4:\nа) точка 4 се изменя така:\n„4. условията за плащане, доставка и изпълнение, ако те се отклоняват от изискванията за добросъвестност и професионална компетентност;“\nб) създава се т. 6:\n„6. за продукти, предлагани на онлайн местата за търговия, информация за това дали третата страна, която предлага продуктите, е търговец или не, въз основа на декларация от третата страна пред доставчика на онлайн мястото за търговия.“\n2. Създава се нова ал. 5: \n„(5) Когато на потребителите е предоставена възможност да търсят продукти, които се предлагат от различни търговци или от потребители, въз основа на търсене под формата на ключова дума, фраза или други въведени данни независимо от мястото, на което се сключват сделките, общата информация относно основните параметри, определящи класирането на продуктите, предоставени на потребителя в отговор на търсенето, както и тяхната относителна тежест в сравнение с други параметри се счита за съществена. Тази информация се предоставя на потребителите в отделен раздел на онлайн интерфейса, до който потребителите имат пряк и лесен достъп от страницата, на която са предоставени резултатите от търсенето.“\n3. Създават се ал. 6 и 7: \n„(6) Алинея 5 не се прилага за доставчици на онлайн търсачки, посочени в чл. 2, т. 6 от Регламент (ЕС) 2019/1150 на Европейския парламент и на Съвета от 20 юни 2019 г. за насърчаване на справедливост и прозрачност за бизнес ползвателите на посреднически онлайн услуги (ОВ, L 186/57 от 11 юли 2019 г.).\n(7) Когато търговец предоставя достъп до потребителски отзиви за продукт по смисъла на чл. 68б, ал. 2, той предоставя информация дали търговецът гарантира, че публикуваните отзиви за продукт са на потребители, които действително са закупили продукта, и ако гарантира това – за начина на извършване на проверка за автентичността на потребителските отзиви, и предоставя ясна информация на потребителите за начина на обработване на потребителските отзиви, като посочва дали са публикувани всички отзиви, дали те са положителни или отрицателни, дали са били обект на спонсорство или са повлияни от договорно отношение с търговец. Информацията, позволяваща да се установи дали и как търговецът гарантира, че публикуваните отзиви за продукт са на потребители, които действително са използвали или закупили продукта, се счита за съществена.“\n4. Досегашната ал. 5 става ал. 8.\n§ 16.\n В чл. 68ж се създават т. 24 – 27:\n„24. да се предоставят резултати от търсене в отговор на онлайн търсене на потребител без ясно уведомяване на потребителя за всяка платена реклама или за всяко плащане, извършено с цел да се постигне по-добро класиране на продукти в резултатите от търсенето;\n25. да се препродават билети за събития на потребители, ако търговецът ги е придобил чрез използване на автоматизирано средство, за да заобиколи всяко наложено ограничение относно броя на билетите, които може да закупи едно лице, или всички други изисквания, приложими към покупката на билети;\n26. да се твърди, че отзивите за продукт са изпратени от потребители, които действително са използвали или закупили продукта, без да бъдат предприети разумни и пропорционални мерки за проверка, че отзивите са направени от тези потребители;\n27. да се предоставят фалшиви потребителски отзиви или препоръки или да се възлага на друго физическо или юридическо лице да предоставя фалшиви отзиви или препоръки на потребители, или да се преправят отзиви на потребители или обществени препоръки с цел насърчаване продажбата на продуктите.“\n§ 17.\n В чл. 68м се правят следните изменения и допълнения: \n1. В ал. 1 след думите „Потребителят има право“ се добавя „на намаляване на цената или“, думите „да претендира за обезщетение“ се заменят с „да претендира обезщетение за претърпени вреди“, а след думите „по заповед за забрана на прилагането на нелоялна търговска практика на“ се добавя „председателя на“. \n2. В ал. 2 след думите „заповед за забрана на прилагането на нелоялна търговска практика на“ се добавя „председателя на“. \n3. В ал. 3 след думите „заповедта на“ се добавя „председателя на“. \n§ 18.\n В чл. 167, ал. 2 думите „заемат ръководни длъжности в“ се заменят със „са членове на“. \n§ 19.\n В чл. 170 се правят следните изменения и допълнения:\n1. В ал. 1, т. 6:\nа) буква „б“ се изменя така:\n„б) издател е на списание или на друго специализирано издание на потребителска тематика;“\nб) в буква „г“ накрая се добавя „различни от тези по букви „б“ и „д“;\nв) в буква „д“ накрая се добавя „различни от тези по букви „б“ и „г“.\n2. В ал. 2 накрая се добавя „и индустрията“.\n§ 20.\n В чл. 172 се правят следните изменения и допълнения:\n1. Алинея 2 се изменя така:\n„(2) Средствата по ал. 1 се разпределят със заповед на министъра на икономиката и индустрията по негова преценка, съобразно дейността и при спазване принципите на обективност, прозрачност и безпристрастност. Заповедта може да се обжалва по реда на Административнопроцесуалния кодекс. Обжалването не спира изпълнението є, освен ако съдът разпореди друго.“\n2. В ал. 3 след думите „Министърът на икономиката“ се добавя „и индустрията“.\n§ 21.\n В чл. 173 се правят следните изменения и допълнения:\n1. В ал. 1 след думите „министъра на икономиката“ се добавя „и индустрията“.\n2. В ал. 3 навсякъде след думата „икономиката“ се добавя „и индустрията“.\n3. В ал. 4 думите „Министерството на земеделието, храните и горите, Министерството на икономиката, Министерството на транспорта, информационните технологии и съобщенията“ се заменят с „Министерството на земеделието, Министерството на икономиката и индустрията, Министерството на транспорта и съобщенията“.\n4. В ал. 5 и 6 след думите „министъра на икономиката“ се добавя „и индустрията“.\n§ 22.\n В чл. 180, ал. 1 се създава изречение второ: „При случаи с фактическа или правна сложност срокът за извършване на проверката може да бъде удължен с още един месец.“\n§ 23.\n В чл. 190д, ал. 3 думите „по смисъла на чл. 3, т. 3 и 4 от Регламент (ЕС) 2017/2394“ се заличават, а думите „същия регламент“ се заменят с „Регламент (ЕС) 2017/2394“.\n§ 24.\n В чл. 200 думите „от 200 до 1500“ се заменят с „от 300 до 5000“ и думите „от 300 до 3000“ се заменят с „от 500 до 5000“.\n§ 25.\n Създава се нов чл. 203:\n„Чл. 203. (1) При извършено широко разпространено нарушение или широко разпространено нарушение със съюзно измерение, установено от Комисията за защита на потребителите, при осъществяване на мерки за прилагане на законодателството за защита на потребителите в рамките на координирани действия, предприети от компетентните органи на държавите – членки на Европейския съюз, съгласно чл. 21 на Регламент (ЕС) 2017/2394, председателят на Комисията за защита на потребителите налага на едноличните търговци и юридическите лица имуществена санкция в размер до 4 на сто от реализирания от тях оборот в страната през предходната финансова година за:\n1. нарушение на разпоредбите на чл. 68в – 68з и чл. 68к относно прилагането на нелоялни търговски практики;\n2. нарушение на разпоредбите на чл. 4, чл. 47, ал. 1 – 3, ал. 5 – 7, чл. 47а, 48, 49, чл. 52, ал. 4, чл. 54, ал. 1 и 2, чл. 55, ал. 3, чл. 58, ал. 1, чл. 62, ал. 1, чл. 62а, 62б, 62в, чл. 62г, ал. 2 и чл. 62д, както и за възпрепятстване правото на потребителя по чл. 50;\n3. продължаващо прилагане от търговец на клауза, включена в договор с общи условия с потребители, която е обявена с влязло в сила решение на съда за неравноправна по смисъла на чл. 143 – 147.\n(2) В случаите по ал. 1 за нарушение на разпоредбите на чл. 16, чл. 19, ал. 2, чл. 20, ал. 1, чл. 21, 23 и чл. 65 относно обозначаване цените на стоките председателят на Комисията за защита на потребителите налага на едноличните търговци и юридическите лица имуществена санкция в размер от 5000 до 50 000 лв. \n(3) Когато в резултат на координирано действие, предприето съгласно чл. 21 на Регламент (ЕС) 2017/2394, компетентните органи на държавите членки вземат решение санкцията да бъде наложена от компетентен орган на една държава – членка на Европейския съюз, от името на всички държави – членки на Европейския съюз, участващи в координираното действие, председателят на Комисията за защита на потребителите налага на едноличните търговци и юридическите лица имуществена санкция в размер до 4 на сто от реализирания от тях оборот във всички държави – членки на Европейския съюз, засегнати от нарушението. Когато извършителят на нарушението по ал. 1 е част от обединение по смисъла на глава осемнадесета от Търговския закон при налагане на имуществената санкция се взема предвид реализираният общ оборот на обединението в държавите – членки на Европейския съюз, засегнати от нарушението.\n(4) В случаите по ал. 1 и 3, когато няма информация за оборота, реализиран от извършителя на нарушението през предходната финансова година в държавите – членки на Европейския съюз, засегнати от нарушението, се налага имуществена санкция в размер до 3 920 000 лв.“\n§ 26.\n Член 204 се изменя така:\n„Чл. 204. За неизпълнение на задълженията за предоставяне на информация на потребител по чл. 47, ал. 1 – 3, 5 – 7, чл. 47а, 48 и 49 на физическите лица се налага глоба в размер от 300 до 2000 лв., а на едноличните търговци и юридическите лица – имуществена санкция в размер от 1000 до 5000 лв. за всеки отделен случай.“\n§ 27.\n Член 206 се изменя така:\n„Чл. 206. За нарушение на разпоредбите на чл. 52, ал. 4, чл. 54, ал. 1, 2, 6 – 7, чл. 55, ал. 3, чл. 62в, чл. 62г, ал. 2 и чл. 62д на физическите лица се налага глоба в размер от 300 до 2000 лв., а на едноличните търговци и юридическите лица – имуществена санкция в размер от 1000 до 5000 лв. за всеки отделен случай.“\n§ 28.\n В чл. 207, ал. 1 думите „от 500 до 2000“ се заменят с „от 1000 до 3000“ и думите „от 1000 до 3000“ се заменят с „от 2000 до 5000“.\n§ 29.\n В чл. 209 думите „от 300 до 1000“ се заменят с „от 300 до 5000“ и думите „от 500 до 3000“ се заменят с „от 500 до 5000“.\n§ 30.\n Член 210а се изменя така:\n„Чл. 210а. За нарушение на чл. 68в, чл. 68г, чл. 68ж, т. 1 – 11, 13, 15, 18 – 27 и чл. 68к, т. 3 – 6 на виновните лица се налага глоба в размер от 1000 до 30 000 лв., а на едноличните търговци и юридическите лица – имуществена санкция в размер от 2000 до 50 000 лв.“\n§ 31.\n В чл. 210б думите „от 1500 до 30 000“ се заменят с „от 2000 до 50 000“ и думите „от 2000 до 50 000“ се заменят с „от 2000 до 70 000“.\n§ 32.\n В чл. 210в думите „от 1500 до 30 000“ се заменят с „от 2000 до 50 000“ и думите „от 3000 до 50 000“ се заменят с „от 3000 до 70 000“.\n§ 33.\n В чл. 226 ал. 1 се изменя така:\n„(1) Който не изпълни влязло в сила решение на съда за предприемане на мерки по чл. 187 за преустановяване на нарушения или който въпреки влязло в сила решение на съда продължава прилагането на незаконна търговска практика или на клауза, включена в договор с общи условия с потребители, която е обявена за неравноправна, се наказва с глоба в размер от 5000 до 20 000 лв., а на едноличните търговци и юридическите лица се налага имуществена санкция в размер от 10 000 до 50 000 лв.“\n§ 34.\n Създава се чл. 230е:\n„Чл. 230е. При налагане на глоба или имуществена санкция председателят на Комисията за защита на потребителите, когато е приложимо, взема предвид:\n1. естеството, тежестта, мащаба и продължителността на нарушението;\n2. предприетите от търговеца действия за смекчаване или поправяне на вредите, претърпени от потребителите;\n3. предишните нарушения на търговеца, ако има такива;\n4. получените финансови ползи или предотвратените загуби от търговеца, ако има информация за това;\n5. санкциите, наложени на търговеца за същото нарушение в друга държава – членка на Европейския съюз, при трансгранични случаи, когато информацията за тези санкции е налична посредством механизма за осъществяване на сътрудничество между националните органи, отговарящи за прилагане на законодателството за защита на потребителите съгласно Регламент (ЕС) 2017/2394;\n6. други утежняващи или смекчаващи обстоятелства, приложими за конкретния случай.“\n§ 35.\n В допълнителните разпоредби се правят следните изменения и допълнения:\n1. Параграф 1в се изменя така:\n„§ 1в. (1) Разпоредбата на чл. 4 за договори, различни от договор от разстояние или от договор извън търговския обект, и на глава четвърта, раздел I се прилагат по отношение на договорите, сключени между търговец и потребител, съгласно които потребителят заплаща или се задължава да заплати цена. Те се прилагат и по отношение на договорите за доставка на вода, газ, електрическа енергия или за централно отопление, включително тези, предоставяни от публични доставчици, доколкото тези стоки се предоставят въз основа на договор.\n(2) Разпоредбата на чл. 4 за договори, различни от договор от разстояние или от договор извън търговския обект, и на глава четвърта, раздел I се прилагат и по отношение на договорите, сключени между търговец и потребител, съгласно които търговецът предоставя или се задължава да предостави цифрово съдържание, което не е на материален носител, или цифрова услуга на потребителя, а потребителят предоставя или се задължава да предостави лични данни на търговеца, с изключение на случаите, когато личните данни, предоставени от потребителя, се обработват от търговеца изключително с цел предоставяне на цифровото съдържание, което не е на материален носител, или на цифровата услуга, или за да позволи на търговеца да изпълни своите задължения, произтичащи от закон, доколкото търговецът не обработва тези данни с друга цел.“\n2. Параграф 1и се отменя.\n3. Създава се нов § 9:\n„§ 9. Разпоредбите на глава четвърта, раздел I не се прилагат за вещи, продавани при принудително изпълнение, както и по отношение на продажби на изоставени или отнети в полза на държавата вещи, извършвани от държавни органи.“\n4. В § 13:\nа) точка 13 се изменя така:\n„13. „Стока“ е понятие по смисъла на § 6, т. 18 от допълнителните разпоредби на Закона за предоставяне на цифрово съдържание и цифрови услуги и за продажба на стоки.“;\nб) точки 34 и 35 се изменят така:\n„34. „Договор за продажба“ е всеки договор, по силата на който търговецът прехвърля или се задължава да прехвърли собствеността на стоки на потребителя, включително договорите, имащи за предмет едновременно стоки и услуги.\n35. „Договор за услуга“ е всеки договор, по силата на който търговецът предоставя или се задължава да предостави услуга на потребителя, в т.ч. цифрова услуга.“;\nв) точки 38 – 40 се изменят така:\n„38. „Цифрово съдържание“ е понятие по смисъла на § 6, т. 1 от допълнителните разпоредби на Закона за предоставяне на цифрово съдържание и цифрови услуги и за продажба на стоки.\n39. „Функционалност на цифрово съдържание или цифрова услуга“ е понятие по смисъла на § 6, т. 12 от допълнителните разпоредби на Закона за предоставяне на цифрово съдържание и цифрови услуги и за продажба на стоки.\n40. „Оперативна съвместимост на цифрово съдържание или цифрова услуга“ е понятие по смисъла на § 6, т. 13 от допълнителните разпоредби на Закона за предоставяне на цифрово съдържание и цифрови услуги и за продажба на стоки.“;\nг) точка 46 се изменя така:\n„46. „Онлайн място за търговия“ означава услуга, която чрез използване на софтуер, включително интернет страница, част от интернет страница или приложение, управляван/о от търговеца или от негово име, позволява на потребителите да сключват договори от разстояние с други търговци или потребители.“;\nд) създават се т. 47 – 53:\n„47. „Съвместимост на цифрово съдържание или цифрова услуга“ е понятие по смисъла на § 6, т. 10 от допълнителните разпоредби на Закона за предоставяне на цифрово съдържание и цифрови услуги и за продажба на стоки.\n48. „Доставчик на онлайн място за търговия“ означава всеки търговец, който доставя на онлайн място за търговия на потребители.\n49. „Цифрова услуга“ е понятие по смисъла на § 6, т. 2 от допълнителните разпоредби на Закона за предоставяне на цифрово съдържание и цифрови услуги и за продажба на стоки.\n50. „Класиране“ е относителната приоритетна позиция на продукти, включени в обхвата на глава четвърта, раздел III, така както са представени, организирани или съобщени от търговеца, независимо от използваното технологично средство за това представяне, организиране или съобщаване, включително в резултат от използването на алгоритмична последователност, механизъм за класиране или механизъм за оценка, визуално осветяване или други средства за подчертаване, или комбинация от тях.\n51. „Широко разпространено нарушение“ е понятие по смисъла на чл. 3, т. 3 от Регламент (ЕС) 2017/2394.\n52. „Широко разпространено нарушение със съюзно измерение“ е понятие по смисъла на чл. 3, т. 4 от Регламент (ЕС) 2017/2394.\n53. „Лични данни“ са лични данни по смисъла на чл. 4, т. 1 от Регламент (ЕС) 2016/679.“\n5. В § 13а се създава нова т. 2:\n„2. Директива (ЕС) 2019/2161 на Европейския парламент и на Съвета от 27 ноември 2019 г. за изменение на Директива 93/13/ЕИО на Съвета и на директиви 98/6/ЕО, 2005/29/ЕО и 2011/83/ЕС на Европейския парламент и на Съвета по отношение на по-доброто прилагане и модернизиране на правилата за защита на потребителите в Съюза (ОВ, L 328/7 от 18 декември 2019 г.).“\n§ 36.\n В приложение № 6 към чл. 47, ал. 1, т. 8 и чл. 52, ал. 2 и 4 текстът в първото тире се изменя така:\n„ – До (наименование на търговеца, адрес и адрес на електронната поща се попълват от търговеца)“.\n§ 37.\n В приложение № 7 към чл. 47, ал. 4 се правят следните изменения и допълнения: \n1. В Стандартните указания за отказ т. III се изменя така:\n„III. Срокът за отказ е 14 дни считано от дата (попълва се датата, съгласно видовете договор, посочени в т. 1, букви „а“, „б“, „в“, „г“ или „д“ от Указанията за попълване).\nЗа да упражните правото си на отказ, трябва да ни уведомите за Вашето решение да се откажете от договора с недвусмислено заявление (например писмо, изпратено по пощата или на електронна поща). Можете да използвате приложения стандартен формуляр за упражняване правото на отказ от договора, но това не е задължително.\nЗа да спазите срока на отказ от договора, е достатъчно да изпратите съобщението си относно упражняването на правото на отказ преди изтичането на срока за отказ от договора.“\n2. В Указанията за попълване т. 2 се изменя така:\n„2. Попълнете Вашето име, адрес, телефонен номер и адрес на електронна поща.“\n§ 38.\n В останалите текстове на закона думите „министъра на икономиката“, „Министърът на икономиката“ и „Министерството на икономиката“ се заменят съответно с „министъра на икономиката и индустрията“, „Министърът на икономиката и индустрията“ и „Министерството на икономиката и индустрията“ и навсякъде думите „министърът на икономиката“ се заменят с „министърът на икономиката и индустрията“.\nПреходни и заключителни разпоредби\n§ 39.\n Неприключилите съдебни производства по дела, образувани до 27 май 2022 г. по реда на глава втора, раздел IV, глава четвърта и шеста се довършват по досегашния ред.\n§ 40.\n Законът влиза в сила от 28 май 2022 г., с изключение на § 2, т. 1 и § 35, т. 2, които влизат в сила от деня на обнародването му в „Държавен вестник“.\nЗаконът е приет от 47-ото Народно събрание на 2 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n1550"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164007",
    "meta": [],
    "text": "УКАЗ № 76\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за водите, приет от 47-ото Народно събрание на 2 март 2022 г.\nИздаден в София на 9 март 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за водите \n(обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г., бр. 15, 51, 52 и 95 от 2016 г., бр. 12, 58 и 96 от 2017 г., бр. 55, 77, 98 и 103 от 2018 г., бр. 17, 25 и 61 от 2019 г., бр. 21, 44 и 52 от 2020 г. и бр. 13 и 17 от 2021 г.)\n§ 1. \nВ чл. 146о се правят следните изменения и допълнения:\n1. Създава се нова ал. 3:\n„(3) Приетите планове за управление на риска от наводнения се прилагат до приемането на актуализирани планове по ал. 1.“\n2. Досегашната ал. 3 става ал. 4.\n§ 2. \nВ чл. 151, ал. 3, т. 5 думите „министъра на образованието и науката“ се заменят с „министъра на околната среда и водите“.\n§ 3. \nВ чл. 159 се създава ал. 3:\n„(3) Приетите планове за управление на речните басейни се прилагат до приемането на актуализирани планове по ал. 1.“\n§ 4. \nВ чл. 171 се правят следните изменения:\n1. В ал. 2 в текста преди т. 1 думите „министъра на образованието и науката“ се заменят с „министъра на околната среда и водите“.\n2. В ал. 6:\nа) в текста преди т. 1 думите „министъра на образованието и науката“ се заменят с „министъра на околната среда и водите“;\nб) в т. 4 думите „министъра на образованието и науката“ се заменят с „министъра на околната среда и водите“.\n3. В ал. 8 думите „министъра на образованието и науката“ се заменят с „министъра на околната среда и водите“.\n§ 5. \nВ чл. 173, ал. 1, т. 2 думите „министъра на образованието и науката“ се заменят с „министъра на околната среда и водите“.\nПреходни и заключителни разпоредби\n§ 6. \nПлановете за управление на риска от наводнения за периода 2016 – 2021 г. и Плановете за управление на речните басейни за периода от 2016 – 2021 г. се прилагат до приемането на актуализирани планове по реда на чл. 146о и чл. 159.\n§ 7. \n(1) Националният институт по метеорология и хидрология към министъра на образованието и науката преминава към министъра на околната среда и водите.\n(2) Националният институт по метеорология и хидрология е национална научна организация за осъществяване на оперативни дейности в областта на метеорологията, хидрологията и агрометеорологията, както и за научни изследвания, и за научно-приложна, иновативна и образователна дейност. Националният институт по метеорология и хидрология е националната хидрометеорологична служба на Република България и не изпълнява функции във връзка с осъществяването на изпълнителната власт.\n(3) Генералният директор на Националния институт по метеорология и хидрология се назначава и освобождава от министъра на околната среда и водите.\n(4) Дейността на Националния институт по метеорология и хидрология се осъществява от служители, които работят по трудово правоотношение, в т.ч. и заемащите академични длъжности.\n§ 8. \nТрудовите правоотношения на служителите на Националния институт по метеорология и хидрология при министъра на образованието и науката, в т.ч. и заемащите академични длъжности, се уреждат съгласно чл. 123 от Кодекса на труда.\n§ 9. \nИмуществото, архивът, както и всички права и задължения, включително членствените правоотношения в национални, европейски и международни организации по метеорология и хидрология, и правото да обучава докторанти по акредитирани докторски програми на Националния институт по метеорология и хидрология към Министерството на образованието и науката преминават към Националния институт по метеорология и хидрология към Министерството на околната среда и водите.\n§ 10.\n В срок до два месеца от влизането в сила на този закон Министерският съвет по предложение на министъра на околната среда и водите приема необходимите промени в правилника за устройството и дейността на Националния институт по метеорология и хидрология.\n§ 11.\n В Закона за чистотата на атмосферния въздух (обн., ДВ, бр. 45 от 1996 г.; попр., бр. 49 от 1996 г.; изм., бр. 85 от 1997 г., бр. 27 от 2000 г., бр. 102 от 2001 г., бр. 91 от 2002 г., бр. 112 от 2003 г., бр. 95 от 2005 г., бр. 99 и 102 от 2006 г., бр. 86 от 2007 г., бр. 36 и 52 от 2008 г., бр. 6, 82 и 93 от 2009 г., бр. 41, 87 и 88 от 2010 г., бр. 35 и 42 от 2011 г., бр. 32, 38, 53, 54, 77 и 102 от 2012 г., бр. 98 от 2014 г., бр. 14 и 101 от 2015 г., бр. 58 от 2016 г. и бр. 12, 58 и 85 от 2017 г., бр. 98 и 103 от 2018 г., бр. 1 и 81 от 2019 г. и бр. 18 от 2021 г.) в чл. 22, ал. 1 думите „министъра на образованието и науката“ се заменят с „министъра на околната среда и водите“.\n§ 12.\n Параграфи 1 и 3 влизат в сила от 1 януари 2022 г.\nЗаконът е приет от 47-ото Народно събрание на 2 март 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n1551"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163959",
    "meta": [],
    "text": "УКАЗ № 124\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за предучилищното и училищното образование, приет от 47-ото Народно събрание на 21 април 2022 г.\nИздаден в \nСофия на 27 април 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за предучилищното и училищното образование \n(обн., ДВ, бр. 79 от 2015 г.; изм., бр. 98 и 105 от 2016 г., бр. 58 и 99 от 2017 г., бр. 24, 92 и 108 от 2018 г., бр. 24, 42, 100 и 101 от 2019 г., бр. 17 и 82 от 2020 г., бр. 17 от 2022 г.)\n§ 1. \nВ чл. 11 се правят следните допълнения:\n1. В ал. 2 накрая се добавя „и се забранява осъществяването на политическа и партийна дейност“.\n2. Създава се ал. 3:\n„(3) В системата на предучилищното и училищното образование идеологии, доктрини и системи от възгледи и идеи се изучават за постигане на целите по чл. 5, за формиране на национално самочувствие, патриотичен дух и родолюбие у децата и учениците и при спазване на държавните образователни стандарти и на учебните програми.“\n§ 2. \nВ чл. 28 се създава ал. 5:\n„(5) Принципът на автономията не може да се нарушава чрез осъществяване на политическа и партийна дейност в детските градини, училищата и центровете за подкрепа за личностно развитие.“\n§ 3. \nВ чл. 217, ал. 5 след думите „Кодекса на труда“ се добавя „и на наредба, издадена от министъра на образованието и науката, съгласувано с министъра на младежта и спорта и с министъра на културата“.\n§ 4. \nВ чл. 219 се правят следните допълнения:\n1. В ал. 2 се създава т. 5:\n„5. при изпълнение на своите функции съгласно действащото законодателство да са политически и партийно неутрални, да не налагат идеологически и политически убеждения, да не оказват политическо или партийно въздействие върху участниците в образователния процес и да не използват служебни ресурси за политически или партийни цели.“\n2. Създава се ал. 7:\n„(7) Разпоредбата на ал. 2, т. 5 се прилага и за лицата, заемащи всички останали длъжности в институциите от системата на предучилищното и училищното образование.“ \n§ 5. \nВ чл. 254 се правят следните допълнения:\n1. В ал. 2 след думата „своите“ се добавя „функции и“. \n2. Създава се ал. 4: \n„(4) Началникът на регионално управление на образованието при изпълнение на своите функции съгласно действащото законодателство не може да осъществява политическа и партийна дейност и е длъжен да е политически неутрален. Началникът на регионално управление на образованието не може да използва служебното си положение за оказване на политическо или партийно въздействие върху институциите и участниците в образователния процес и да използва служебни ресурси за политически или партийни цели.“\n§ 6. \nВ чл. 255 се създава ал. 5:\n„(5) Служител в регионално управление на образованието при изпълнение на своите функции съгласно действащото законодателство не може да осъществява политическа и партийна дейност и е длъжен да е политически неутрален. Служителят не може да използва служебното си положение за оказване на политическо или партийно въздействие върху институциите и участниците в образователния процес и да използва служебни ресурси за политически или партийни цели.“\n§ 7. \nВ § 1 от допълнителните разпоредби се правят следните изменения и допълнения:\n1. Създават се нови т. 21 и 22:\n„21. „Партийна дейност“ е всяка дейност, извършвана от името и/или за сметка на политическа партия, регистрирана при условията и по реда на Закона за политическите партии, или на коалиция или инициативен комитет, регистрирани за участие в избори при условията и по реда на Изборния кодекс, или на лица, които си поставят политически цели и извършват политическа дейност, присъщи само на политическите партии.\n22. „Политическа дейност“ е целенасочена дейност за придобиване на държавна власт или оказване на влияние за нейното преразпределение, включително и чрез пропагандна и агитационна дейност с политически цели в полза или във вреда на политически партии, движения или коалиции, както и на кандидати за изборни длъжности.“\n2. Досегашните т. 21, 22, 23, 24, 25, 26, 27, 28, 29, 30, 31, 32, 33, 34 и 35 стават съответно т. 23, 24, 25, 26, 27, 28, 29, 30, 31, 32, 33, 34, 35, 36 и 37. \nЗаконът е приет от 47-ото Народно събрание на 21 април 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2599"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164095",
    "meta": [],
    "text": "УКАЗ № 125\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Писмо за оферта и приемане BU-B-UCH Радио-комуникационно оборудване, приет от 47-ото Народно събрание на 21 април 2022 г.\nИздаден в \nСофия на 27 април 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Писмо за оферта и приемане BU-B-UCH Радио-комуникационно оборудване\nЧл. 1. \nРатифицира Писмо за оферта и приемане BU-B-UCH Радио-комуникационно оборудване, подписано на 8 декември 2021 г. в Европейското командване на САЩ в Европа и на 28 февруари 2022 г. в София, Република България.\nЧл. 2. \nДоговорът по чл. 1 да не се обнародва в „Държавен вестник“.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 21 април 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2600"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164064",
    "meta": [],
    "text": "УКАЗ № 123\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за съдебната власт, приет от 47-ото Народно събрание на 14 април 2022 г.\nИздаден в \nСофия на 20 април 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за съдебната власт \n(обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г. и бр. 15 и 24 от 2022 г.)\n§ 1. \nВ чл. 28, ал. 1, изречение първо думите „длъжността съдия, прокурор или следовател, заемана преди избора“ се заменят със „заеманата преди избора длъжност на съдия, прокурор или следовател“, а изречение второ се заличава.\n§ 2. \nВ чл. 29 се правят следните изменения:\n1. В ал. 2 думите „чл. 225“ се заличават.\n2. Алинея 3 се отменя.\n§ 3. \nВ чл. 38 се правят следните изменения:\n1. В ал. 5:\nа) в т. 3 буква „в“ се изменя така:\n„в) апелативните прокурори и военно-апелативния прокурор;“\nб) в т. 4 думите „и ръководителя на апелативната специализирана прокуратура“ и „и апелативната специализирана прокуратура“ се заличават;\nв) точка 5 се изменя така:\n„5. от военно-окръжните прокурори – за заместниците им, за прокурорите от военно-окръжните прокуратури и за военните следователи;“\nг) точка 8 се изменя така:\n„8. от председателите на апелативните съдилища и на военно-апелативния съд – за заместниците им и за съдиите от тези съдилища;“\nд) точка 12 се отменя.\n2. В ал. 7 думите „и следствените отдели към специализираната прокуратура“ и „и до административния ръководител на специализираната прокуратура“ се заличават.\n§ 4. \nВ чл. 39а, ал. 8 думите „в специализирания наказателен съд“ се заличават.\n§ 5. \nВ чл. 50 се правят следните изменения:\n1. В ал. 1 думите „могат да бъдат възстановени на длъжност с една степен по-висока от заеманата преди избора“ се заменят със „се възстановяват на заеманата преди избора длъжност на съдия, прокурор или следовател“.\n2. Алинея 2 се отменя.\n3. В ал. 3, изречение първо думите „ал. 2“ се заменят с „ал. 1“.\n§ 6. \nВ чл. 53 се правят следните изменения:\n1. В ал. 1 числото „225“ се заличава.\n2. Алинея 2 се отменя.\n§ 7. \nВ чл. 61, ал. 1 думите „специализиран наказателен съд, апелативен специализиран наказателен съд“ се заличават.\n§ 8. \nВ чл. 63 се правят следните изменения:\n1. В ал. 1 думите „специализираният наказателен съд“ се заличават.\n2. Алинея 5 се отменя.\n§ 9. \nВ чл. 67а ал. 2 се отменя.\n§ 10.\n В чл. 67б думите „и на апелативния специализиран наказателен съд“ се заличават.\n§ 11.\n В чл. 68а, ал. 4 думите „а Столичният общински съвет – и на общото събрание на апелативния специализиран наказателен съд“ се заличават.\n§ 12.\n В чл. 68б т. 3 се отменя.\n§ 13.\n В чл. 68в т. 3 се отменя.\n§ 14.\n В чл. 68д се правят следните изменения:\n1. В ал. 1 думите „апелативните и на апелативния специализиран наказателен съд“ се заменят с „и на апелативните съдилища“.\n2. В ал. 3 думите „военен и специализиран наказателен съд“ се заменят с „и военен съд“.\n§ 15.\n В глава четвърта раздел VІ „а“ „Специализиран наказателен съд“ с чл. 100а – 100е се отменя.\n§ 16.\n В глава четвърта раздел VІІ „а“ „Апелативен специализиран наказателен съд“ с чл. 107а – 107в се отменя.\n§ 17.\n В чл. 136 се правят следните изменения:\n1. В ал. 1:\nа) в изречение второ думите „апелативна специализирана прокуратура“ и „специализирана прокуратура“ се заличават;\nб) в изречение трето думите „и специализираната“ се заличават.\n2. В ал. 2 изречение второ се заличава.\n§ 18.\n В чл. 138, т. 6 накрая се поставя запетая и се добавя „които се публикуват на интернет страницата на Прокуратурата на Република България в 7-дневен срок от издаването им“.\n§ 19.\n В чл. 140 се правят следните изменения:\n1. В ал. 1 в текста преди т. 1 думата „специализираната“ се заличава, а думите „военно-апелативната и апелативната специализирана прокуратура“ се заменят с „и военно-апелативната прокуратура“.\n2. В ал. 3 думите „военно-окръжна и на специализираната“ се заменят с „и на военно-окръжна“.\n3. В ал. 5 думите „военно-окръжни и на специализираната прокуратура“ се заменят с „и на военно-окръжни прокуратури“.\n§ 20.\n В чл. 144 ал. 3 се отменя.\n§ 21.\n В чл. 148, ал. 1 думите „окръжните следствени отдели в окръжните прокуратури и следственият отдел в специализираната прокуратура“ се заменят с „и окръжните следствени отдели в окръжните прокуратури“.\n§ 22.\n В чл. 151 се правят следните изменения:\n1. В ал. 1 думите „и следственият отдел в специализираната прокуратура“ се заличават.\n2. В ал. 2 думите „и в следствения отдел към специализираната прокуратура“ се заличават.\n§ 23.\n В чл. 152 думите „и в следствения отдел в специализираната прокуратура“ се заличават.\n§ 24.\n В чл. 153 се правят следните изменения:\n1. Алинея 3 се отменя.\n2. В ал. 4 в текста преди т. 1 думите „завеждащите окръжни следствени отдели в окръжните прокуратури и завеждащият следствен отдел в специализираната прокуратура“ се заменят с „и завеждащите окръжни следствени отдели в окръжните прокуратури“.\n§ 25.\n В чл. 163 се правят следните изменения:\n1. В т. 2 думите „съдия в апелативния специализиран наказателен съд“ се заличават, а думите „прокурор във военно-апелативната прокуратура и прокурор в апелативната специализирана прокуратура“ се заменят с „и прокурор във военно-апелативната прокуратура“.\n2. В т. 3 думите „съдия в специализирания наказателен съд“ и „прокурор в специализираната прокуратура“ се заличават, а думите „следовател в окръжен следствен отдел и следовател в следствения отдел към специализираната прокуратура“ се заменят с „и следовател в окръжен следствен отдел“.\n§ 26.\n В чл. 164 се правят следните изменения:\n1. Алинея 3 се отменя.\n2. Алинея 6 се отменя.\n§ 27.\n В чл. 167, ал. 1 се правят следните изменения:\n1. В т. 2 думите „на апелативния специализиран наказателен съд“ се заличават, а думите „военно-апелативен прокурор и ръководител на апелативната специализирана прокуратура“ се заменят с „и военно-апелативен прокурор“.\n2. В т. 3 думите „специализирания наказателен“ се заличават, а думите „военно-окръжен прокурор и ръководител на специализираната прокуратура“ се заменят с „и военно-окръжен прокурор“.\n§ 28.\n В чл. 169 ал. 5 се изменя така:\n„(5) След освобождаване от длъжността административен ръководител и заместник на административен ръководител лицата, по тяхно искане, се връщат на заеманата преди избора длъжност на съдия, прокурор или следовател или остават на длъжност съдия, прокурор или следовател в органа на съдебната власт, в който са заемали длъжността административен ръководител, съответно заместник на административен ръководител.“\n§ 29.\n В чл. 170 се правят следните изменения:\n1. В ал. 2 изречение второ се заличава.\n2. В ал. 3 изречение второ се заличава.\n§ 30.\n В чл. 172 се правят следните изменения:\n1. В ал. 1 думите „завеждащ окръжен следствен отдел в окръжната прокуратура и завеждащ следствения отдел в специализираната прокуратура“ се заменят с „и завеждащ окръжен следствен отдел в окръжната прокуратура“.\n2. В ал. 3 думите „завеждащите окръжни следствени отдели в окръжните прокуратури и завеждащия следствения отдел в специализираната прокуратура“ се заменят с „и завеждащите окръжни следствени отдели в окръжните прокуратури“.\n§ 31.\n В чл. 183 се правят следните изменения:\n1. В ал. 2 т. 3 и 7 се отменят.\n2. В ал. 3 думите „ал. 2, т. 1, 2, 3, 5, 6, 7 и 8“ се заменят с „ал. 2, т. 1, 2, 5, 6 и 8“.\n§ 32.\n В чл. 195, ал. 4 думите „или равна по степен длъжност“ се заменят с „длъжност на съдия, прокурор или следовател“.\n§ 33.\n В чл. 203а, ал. 1 се правят следните изменения:\n1. Точка 3 се отменя.\n2. В т. 6 думите „съдия във Военно-апелативния съд и съдия в Апелативния специализиран наказателен съд“ се заменят с „и съдия във Военно-апелативния съд“, а думите „на Военно-апелативния съд и на Апелативния специализиран наказателен съд“ се заменят с „и на Военно-апелативния съд“.\n§ 34.\n В чл. 225, ал. 4 след думата „прокурорът“ се добавя съюзът „и“, а думите „членът на Висшия съдебен съвет, главният инспектор и инспекторът от Инспектората на Висшия съдебен съвет“ се заличават.\n§ 35.\n В чл. 233 се правят следните изменения:\n1. В ал. 2 думите „в специализирания наказателен съд“ се заличават.\n2. В ал. 3 думите „и прокурорите в специализираната прокуратура“ се заличават.\n3. Алинеи 4 и 5 се отменят.\n4. В ал. 6 изречение второ се заличава.\n§ 36.\n В чл. 237 се правят следните изменения:\n1. В ал. 1, т. 2 думите „чл. 233, ал. 1 – 5“ се заменят с „чл. 233, ал. 1 – 3“.\n2. В ал. 2 думите „чл. 233, ал. 1 – 5“ се заменят с „чл. 233, ал. 1 – 3“.\n§ 37.\n В чл. 304, ал. 1 думите „апелативен специализиран наказателен“, „специализиран наказателен“ и „от ръководителя на специализираната и на апелативната специализирана прокуратура“ се заличават.\n§ 38.\n В чл. 338 се правят следните изменения:\n1. Точка 4 се отменя.\n2. Точка 8 се отменя.\n3. В т. 9 думите „и апелативния специализиран наказателен съд“ се заличават.\n4. Точка 15 се отменя.\n5. В т. 16 думите „ръководителя на апелативната специализирана прокуратура“ се заличават.\n§ 39.\n В чл. 340, ал. 2 думите „на окръжните следствени отдели и на следствения отдел в специализираната прокуратура“ се заменят с „и на окръжните следствени отдели“.\n§ 40.\n В чл. 345 ал. 5 се отменя.\n§ 41.\n В чл. 398, ал. 1 думите „както и за специализирания наказателен съд“ и запетаята пред тях се заличават.\n§ 42.\n В чл. 401, ал. 1 думите „председателят на апелативния специализиран наказателен съд или определен от него съдия“, „ръководителят на апелативната специализирана прокуратура или определен от него прокурор“, „председателят на специализирания наказателен съд“ и „ръководителят на специализираната прокуратура“ се заличават.\nПреходни и заключителни разпоредби\n§ 43.\n С влизането в сила на този закон Специализираният наказателен съд, Апелативният специализиран наказателен съд, Специализираната прокуратура и Апелативната специализирана прокуратура се закриват.\n§ 44.\n (1) Съдиите от Специализирания наказателен съд и Апелативния специализиран наказателен съд се преназначават при условията и по реда на чл. 194, ал. 1.\n(2) В 14-дневен срок от обнародването на този закон лицата по ал. 1 могат да подадат заявление до съдийската колегия на Висшия съдебен съвет, в което да заявят своето желание да бъдат възстановени на длъжността съдия, която са заемали преди назначаването си в Специализирания наказателен съд, съответно Апелативния специализиран наказателен съд.\n(3) В 30-дневен срок от изтичането на срока по ал. 2 съдийската колегия на Висшия съдебен съвет приема решение за разкриване на длъжности на съдии в съдилища, съответни на закриваните в Специализирания наказателен съд и Апелативния специализиран наказателен съд при отчитане на степента на натовареност на съответния съд. В един съд се преназначават до една четвърт от съдиите от закрития Специализиран наказателен съд и до една трета от съдиите от закрития Апелативен специализиран наказателен съд.\n(4) След изтичането на срока по ал. 3 съдийската колегия на Висшия съдебен съвет преназначава съдиите, считано от влизането в сила на този закон.\n(5) Решенията на съдийската колегия на Висшия съдебен съвет по ал. 4 подлежат на предварително изпълнение.\n§ 45.\n (1) Прокурорите от Специализираната прокуратура и Апелативната специализирана прокуратура се преназначават при условията и по реда на чл. 194, ал. 1.\n(2) В 14-дневен срок от обнародването на този закон лицата по ал. 1 могат да подадат заявление до прокурорската колегия на Висшия съдебен съвет, в което да заявят своето желание да бъдат възстановени на длъжността прокурор, която са заемали преди назначаването си в Специализираната прокуратура, съответно Апелативната специализирана прокуратура.\n(3) В 30-дневен срок от изтичането на срока по ал. 2 прокурорската колегия на Висшия съдебен съвет приема решение за разкриване на длъжности на прокурори в прокуратури, съответни на закриваните в Специализираната прокуратура и Апелативната специализирана прокуратура. В една прокуратура се преназначават до една трета от прокурорите от закритата Специализирана прокуратура, съответно от закритата Апелативна специализирана прокуратура.\n(4) Следователите от следствения отдел в Специализираната прокуратура се преназначават в окръжните следствени отдели в окръжните прокуратури при условията и по реда на чл. 194, ал. 1.\n(5) В 14-дневен срок от обнародването на този закон лицата по ал. 4 могат да подадат заявление до прокурорската колегия на Висшия съдебен съвет, в което да заявят своето желание да бъдат възстановени на длъжността следовател, която са заемали преди назначаването си в следствения отдел на Специализираната прокуратура.\n(6) В 30-дневен срок от изтичането на срока по ал. 5 прокурорската колегия на Висшия съдебен съвет приема решение за разкриване на длъжности на следователи, съответни на закриваните в следствения отдел на Специализираната прокуратура. В един следствен отдел се преназначават до една трета от следователите от закрития следствен отдел на Специализираната прокуратура.\n(7) След изтичането на срока по ал. 3 и 6 прокурорската колегия на Висшия съдебен съвет преназначава прокурорите и следователите, считано от влизането в сила на този закон.\n(8) Прокурорската колегия на Висшия съдебен съвет преназначава без конкурс заварените младши следователи към следствения отдел на Специализираната прокуратура, които към датата на влизането в сила на този закон не са завършили обучението по чл. 249, ал. 1, т. 1, на длъжност младши следовател, съответна на закриваната длъжност в следствените отдели в съответните окръжни прокуратури.\n(9) Прокурорската колегия на Висшия съдебен съвет назначава младшите следователи в следствения отдел на Специализираната прокуратура на съответни на закриваните длъжности в окръжните следствени отдели в съответните окръжни прокуратури.\n(10) Решенията на прокурорската колегия на Висшия съдебен съвет по ал. 7, 8 и 9 подлежат на предварително изпълнение.\n§ 46.\n Лицата по § 44, ал. 1 и § 45, ал. 1 и 4 се преназначават, без да се засягат придобитият ранг и размер на възнаграждение.\n§ 47.\n (1) Лицата, които имат право на основание чл. 28, чл. 50 или чл. 195, ал. 4 да бъдат възстановени на заеманата преди избора или назначаването им длъжност в закритите с този закон органи на съдебната власт, подали молба до съответната колегия на Висшия съдебен съвет в 14-дневен срок от освобождаването им, се възстановяват на равна по степен длъжност в съответните органи на съдебната власт.\n(2) Лицата, които към датата на влизането в сила на този закон, заемат длъжност административен ръководител и заместник на административен ръководител и след освобождаването им от съответната длъжност трябва да се върнат на длъжност в закритите специализирани съдилища и прокуратури, се преназначават на равна по степен длъжност в съответните органи на съдебната власт. \n§ 48.\n Неприключилите до влизането в сила на този закон досъдебни производства и преписки в Специализираната прокуратура се изпращат на съответните прокуратури по компетентност в 7-дневен срок от влизането в сила на този закон.\n§ 49.\n Първоинстанционните наказателни дела пред Специализирания наказателен съд, по които до влизането в сила на този закон не е проведено разпоредително заседание, се изпращат по подсъдност на съответните съдилища в 7-дневен срок от влизането в сила на този закон.\n§ 50.\n (1) С влизането в сила на този закон първоинстанционните наказателни дела пред Специализирания наказателен съд, по които е проведено разпоредително заседание, стават подсъдни на Софийския градски съд и разглеждането им продължава от съдебния състав, провел заседанието.\n(2) Съдиите от съдебните състави, които не са преназначени в Софийския градски съд, се командироват за участие в разглеждането на делата до приключването на производствата по тях.\n(3) Съдиите от съдебния състав, разгледали първоинстанционните наказателни дела, по които е постановена присъда, когато не са преназначени в Софийския градски съд, се командироват за обявяване на мотивите към присъдата.\n(4) В случаите по ал. 2 и 3 чл. 227, ал. 1 не се прилага.\n§ 51.\n Неприключилите до влизането в сила на този закон производства пред Апелативния специализиран наказателен съд, по които не е проведено разпоредително заседание, се изпращат по подсъдност на съответните апелативни съдилища в 7-дневен срок от влизането в сила на този закон.\n§ 52.\n (1) Неприключилите до влизането в сила на този закон производства пред Апелативния специализиран наказателен съд, по които е проведено разпоредително заседание, стават подсъдни на Софийския апелативен съд и разглеждането им продължава от съдебния състав, провел заседанието.\n(2) Съдиите от съдебните състави, които не са преназначени в Софийския апелативен съд, се командироват за участие в разглеждането на делата до приключване на производствата по тях. В тези случаи чл. 227, ал. 1 не се прилага.\n§ 53.\n Съдиите от съдебния състав, разгледали въззивните дела, по които е постановена присъда или са обявени за решаване, които не са преназначени в Софийския апелативен съд, се командироват за обявяването на мотивите към присъдата или за произнасяне и обявяване на решението по делото. В този случай чл. 227, ал. 1 не се прилага.\n§ 54.\n С влизането в сила на този закон се прекратява мандатът на съдебните заседатели, избрани за участие в производствата пред Специализирания наказателен съд, с изключение на съдебните заседатели, участващи в производства, по които е проведено разпоредително заседание. Мандатът им по тези производства продължава като съдебни заседатели в Софийския градски съд и се прекратява от датата на обявяване на мотивите към присъдата или от датата на прекратяване на наказателното или съдебното производство.\n§ 55.\n Административните ръководители на закриваните и на приемащите органи на съдебната власт създават организация за предаването и приемането на неприключилите и на приключилите дела, преписки и архива.\n§ 56.\n Трудовите правоотношения на служителите от Специализирания наказателен съд, Апелативния специализиран наказателен съд, Специализираната прокуратура и Апелативната специализирана прокуратура се уреждат при условията и по реда на чл. 123 от Кодекса на труда и в съответствие с чл. 341, ал. 2 и чл. 343, ал. 2 от Закона за съдебната власт, като § 59 не се прилага.\n§ 57.\n Започналите, но неприключили към датата на обнародването на този закон конкурси за назначаване в органите на съдебната власт, които се закриват, се прекратяват.\n§ 58.\n Започналите, но неприключили към датата на обнародването на този закон атестационни процедури във връзка с обявени конкурси за назначаване в органите на съдебната власт, които се закриват, се прекратяват, освен ако атестацията не се отнася за други конкурсни и изборни процедури.\n§ 59.\n (1) Софийският градски съд е правоприемник на активите, пасивите, правата и задълженията на Специализирания наказателен съд.\n(2) Софийският апелативен съд е правоприемник на активите, пасивите, правата и задълженията на Апелативния специализиран наказателен съд.\n§ 60.\n В Наказателно-процесуалния кодекс (обн., ДВ, бр. 86 от 2005 г.; изм., бр. 46 и 109 от 2007 г., бр. 69 и 109 от 2008 г., бр. 12, 27, 32 и 33 от 2009 г., бр. 15, 32 и 101 от 2010 г., бр. 13, 33, 60, 61 и 93 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 19, 20, 25 и 60 от 2012 г., бр. 17, 52, 70 и 71 от 2013 г., бр. 21 от 2014 г., бр. 14, 24, 41, 42, 60, 74 и 79 от 2015 г., бр. 32, 39, 62, 81 и 95 от 2016 г., бр. 13, 63 и 101 от 2017 г., бр. 7 и 44 от 2018 г.; Решение № 14 на Конституционния съд от 2018 г. – бр. 87 от 2018 г.; изм., бр. 96 от 2018 г., бр. 7, 16 и 83 от 2019 г., бр. 98, 103 и 110 от 2020 г., бр. 9, 16 и 20 от 2021 г.; Решение № 7 на Конституционния съд от 2021 г. – бр. 41 от 2021 г.; изм., бр. 80 от 2021 г.; Решение № 13 на Конституционния съд от 2021 г. – бр. 85 от 2021 г.) се правят следните изменения и допълнения:\n1. В чл. 35:\nа) алинея 2 се изменя така:\n„(2) На окръжния съд като първа инстанция са подсъдни делата за престъпления по чл. 115, 116, 118, 119, 123, 124, чл. 131, ал. 1, т. 8 и ал. 2, т. 1 и 2, чл. 142, чл. 142а, ал. 2, предложение второ, чл. 143, ал. 2 и 4, чл. 143а, ал. 3, предложение второ, чл. 149, ал. 5, чл. 152, ал. 4, чл. 155, ал. 5, т. 1, чл. 156, ал. 3, т. 1, чл. 159, ал. 5, чл. 159г, предложение второ, чл. 162, ал. 3, предложение първо и ал. 4, чл. 195, ал. 1, т. 9, предложение второ, чл. 196а, 199, 203, чл. 206, ал. 4, чл. 208, ал. 5, предложение първо, чл. 212, ал. 5, чл. 213а, ал. 2, т. 5, предложение второ, ал. 3 и 4, чл. 214, ал. 2, чл. 219, 220, 224, 225б, 225в, чл. 235, ал. 4, предложение първо, чл. 242, 243 – 246, 248 – 250, 252 – 260, 260а – 260в, 277а – 278д, чл. 280, ал. 2, т. 5, чл. 282 – 283б, 287а, 301 – 307, 319а – 319е, 321, 321а, чл. 330, ал. 2 и 3, чл. 333, 334, 340 – 342, чл. 343, ал. 1, буква „в“, ал. 3, буква „б“ и ал. 4, чл. 346, ал. 6, предложение второ, чл. 349, ал. 2 и 3, чл. 350, ал. 3, чл. 354а, ал. 1 и 2, чл. 354б, чл. 354в, ал. 2 – 4, чл. 356б, ал. 2, чл. 356е – 356и, 357 – 360 и 407 – 419а от Наказателния кодекс.“;\nб) създава се нова ал. 3:\n„(3) На окръжния съд като първа инстанция са подсъдни и делата за престъпления от общ характер по чл. 201 – 205, чл. 212, ал. 1 – 4, чл. 212а, 226, 251, 285, 287, 288 и 289, извършени от:\n1. заместник-министри;\n2. председатели на държавни агенции и държавни комисии, изпълнителни директори на изпълнителните агенции и техните заместници;\n3. управителя на Националния осигурителен институт, управителя на Националната здравноосигурителна каса, изпълнителния директор и директорите на териториалните дирекции на Националната агенция за приходите;\n4. директора на Агенция „Митници“, началници на митници, митнически бюра и пунктове;\n5. членовете на Комисията за противодействие на корупцията и за отнемане на незаконно придобитото имущество и Националното бюро за контрол на специалните разузнавателни средства;\n6. областни управители и заместник областни управители;\n7. членове на Висшия съдебен съвет, главния инспектор и инспекторите в Инспектората към Висшия съдебен съвет;\n8. кметовете и заместник-кметовете на общини, кметовете и заместник-кметовете на райони и председателите на общински съвети.“;\nв) досегашната ал. 3 става ал. 4 и се изменя така:\n„(4) На Софийския градски съд като първа инстанция са подсъдни делата за престъпления от общ характер, извършени от съдии, прокурори и следователи, от други лица с имунитет, от членове на Министерския съвет, както и делата за престъпления по глава първа от особената част на Наказателния кодекс, освен ако не се прилагат особените правила на глава тридесет и първа.“;\nг) създава се ал. 5:\n„(5) На Софийския градски съд са подсъдни и делата от компетентност на Европейската прокуратура.“;\nд) досегашната ал. 4 става ал. 6.\n2. В чл. 42, ал. 2 думите „на специализирания наказателен съд“ се заличават.\n3. В чл. 173, ал. 3 навсякъде думите „чл. 174, ал. 1 – 3“ се заменят с „чл. 174, ал. 1 и 2“.\n4. В чл. 174:\nа) алинея 3 се отменя;\nб) в ал. 4 думите „ал. 1 – 3“ се заменят с „ал. 1 и 2“;\nв) в ал. 5 изречение второ се изменя така: „В останалите случаи разрешението се дава от председателя на Военно-апелативния съд или от оправомощен негов заместник, по искане на административния ръководител на военно-апелативната прокуратура или на оправомощен негов заместник.“;\nг) в ал. 6 думите „и апелативния специализиран наказателен съд“ се заличават;\nд) в ал. 7 и 8 думите „ал. 1 – 3“ се заменят с „ал. 1 и 2“.\n5. В чл. 194 ал. 7 се отменя.\n6. Създава се нов чл. 194а:\n„Органи на досъдебното производство по дела от компетентност на Европейската прокуратура\nЧл. 194а. (1) Органи на досъдебното производство по дела от компетентност на Европейската прокуратура, подсъдни на Софийския градски съд, са европейският прокурор, европейският делегиран прокурор и разследващите органи.\n(2) Разследващи органи по дела от компетентност на Европейската прокуратура са следователите от Националната следствена служба, разследващите полицаи, определени със заповед на министъра на вътрешните работи, и разследващите митнически инспектори, определени със заповед на министъра на финансите по предложение на директора на Агенция „Митници“.“\n7. Член 213а се отменя.\n8. В чл. 287, ал. 2 думите „на специализирания наказателен съд“ се заличават.\n9. В чл. 288, ал. 1 думите „от специализирания наказателен съд“ се заличават.\n10. В чл. 396, ал. 2 накрая се поставя запетая и се добавя „освен когато делото е от компетентност на Европейската прокуратура“.\n11. Глава тридесет и първа „а“ с чл. 411а – чл. 411е „Особени правила за разглеждане на дела, подсъдни на специализираните наказателни съдилища“ се отменя.\n12. В чл. 420, ал. 1 думите „ръководителят на специализираната прокуратура“ се заличават.\n§ 61.\n В Закона за специалните разузнавателни средства (обн., ДВ, бр. 95 от 1997 г.; изм., бр. 70 от 1999 г., бр. 49 от 2000 г., бр. 17 от 2003 г., бр. 86 от 2005 г., бр. 45 и 82 от 2006 г., бр. 109 от 2007 г., бр. 43 и 109 от 2008 г., бр. 88, 93 и 103 от 2009 г., бр. 32 и 88 от 2010 г., бр. 1 и 13 от 2011 г., бр. 44 от 2012 г., бр. 17, 52, 70 и 111 от 2013 г., бр. 53 и 107 от 2014 г., бр. 14, 42, 56, 74 и 79 от 2015 г., бр. 39, 81 и 103 от 2016 г., бр. 63, 84 и 103 от 2017 г., бр. 7 и 56 от 2018 г., бр. 17 и 37 от 2019 г. и бр. 69 от 2020 г.) се правят следните изменения:\n1. В чл. 13, ал. 3:\nа) в изречение първо думите „съответно на апелативната специализирана прокуратура“ се заличават;\nб) в изречение второ думите „и апелативния специализиран наказателен съд“ се заличават.\n2. В чл. 15:\nа) в ал. 1 думите „на специализирания наказателен съд“ се заличават;\nб) в ал. 2 думите „Специализирания наказателен съд“ се заменят със „Софийския градски съд“;\nв) в ал. 4:\nаа) в т. 1 думите „или от председателя на апелативния специализиран наказателен съд“ се заличават, а думата „техен“ се заменя с „негов“;\nбб) в т. 2 думите „и апелативния специализиран наказателен съд“ се заличават.\n§ 62.\n В Закона за мерките срещу изпирането на пари (обн., ДВ, бр. 27 от 2018 г.; изм., бр. 94 от 2018 г., бр. 17, 34, 37, 42 и 94 от 2019 г., бр. 18 и 69 от 2020 г., бр. 7, 17 и 21 от 2021 г. и бр. 25 от 2022 г.) в чл. 73, ал. 3 изречение второ се заличава.\n§ 63.\n В Закона за електронните съобщения (обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. – бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. – бр. 23 от 2015 г.; изм., бр. 24, 29, 61 и 79 от 2015 г., бр. 50, 95, 97 и 103 от 2016 г., бр. 58, 85 и 101 от 2017 г., бр. 7, 21, 28, 77 и 94 от 2018 г., бр. 17, 47, 74, 94 и 100 от 2019 г., бр. 28, 51, 62 и 69 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 105 от 2020 г., бр. 20 от 2021 г. и бр. 15 от 2022 г.) в чл. 251г се правят следните изменения:\n1. В ал. 2 думите „Специализирания наказателен съд“ се заменят със „Софийския градски съд“.\n2. В ал. 4 думите „Апелативния специализиран наказателен съд“ се заменят със „Софийския апелативен съд“.\n3. В ал. 7 думите „Специализирания наказателен съд“ се заменят със „Софийския градски съд“.\n§ 64.\n В Закона за Европейската заповед за разследване (ДВ, бр. 16 от 2018 г.) в чл. 9, ал. 1 се правят следните изменения:\n1. В т. 1 думата „специализираната“ се заменя със „Софийска градска“.\n2. В т. 2 думите „специализираният наказателен съд“ се заменят със „Софийският градски съд“.\n§ 65.\n В Закона за българските лични документи (обн., ДВ, бр. 93 от 1998 г.; изм., бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г., бр. 35, 47, 82 и 102 от 2009 г., бр. 26 и 100 от 2010 г., бр. 9 и 23 от 2011 г.; Решение № 2 на Конституционния съд от 2011 г. – бр. 32 от 2011 г.; изм., бр. 55 от 2011 г., бр. 21, 42 и 75 от 2012 г., бр. 23 и 70 от 2013 г., бр. 53 от 2014 г., бр. 14, 79 и 80 от 2015 г., бр. 33, 81, 97 и 101 от 2016 г., бр. 85 и 97 от 2017 г., бр. 14 и 24 от 2018 г., бр. 1, 12, 17, 24, 34, 58 и 101 от 2019 г., бр. 60, 69, 98 и 101 от 2020 г. и бр. 21 от 2021 г.) в чл. 38, ал. 1, т. 2, буква „в“ думите „и на специализираните съдилища и ръководителите на специализираните прокуратури“ се заличават.\n§ 66.\n В Закона за противодействие на тероризма (обн., ДВ, бр. 103 от 2016 г.; изм., бр. 51 и 69 от 2020 г., бр. 20 от 2021 г. и бр. 15 от 2022 г.) в чл. 32, ал. 1, 3 и 8 думите „Специализирания наказателен съд“ се заменят със „Софийския градски съд“.\n§ 67.\n Законът влиза в сила три месеца след обнародването му в „Държавен вестник“, с изключение на § 1, 2, 5, 6, 18, 28, 32, 34, 44, 45, 57 и 58, които влизат в сила от деня на обнародването.\nЗаконът е приет от 47-ото Народно събрание на 14 април 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2461"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164085",
    "meta": [],
    "text": "УКАЗ № 121\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за здравното осигуряване, приет от 47-ото Народно събрание на 13 април 2022 г.\nИздаден в София на 20 април 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за здравното осигуряване \n(обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 10 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г. и бр. 18 от 2022 г.)\n§ 1. \nВ чл. 33, ал. 1 се създава т. 4а:\n„4а. лицата с предоставена временна закрила и лицата по чл. 39, ал. 6, т. 2;“.\n§ 2. \nВ чл. 34 се правят следните изменения и допълнения:\n1. В ал. 1:\nа) в т. 3 след думата „бежанец“ се добавя „хуманитарен статут“;\nб) създава се т. 3а:\n„3а. по чл. 33, ал. 1, т. 4а – от датата, определена в постановлението на Министерския съвет по чл. 40, ал. 10;“.\n2. В ал. 2:\nа) в т. 2 след думата „бежанец“ се добавя „хуманитарен статут“;\nб) създава се т. 2а:\n„2а. за лицата по чл. 33, ал. 1, т. 4а – от датата, определена в постановлението на Министерския съвет по чл. 40, ал. 10;“.\n3. Създава се нова ал. 3:\n„(3) Лицата с предоставена временна закрила по чл. 1а, ал. 3 от Закона за убежището и бежанците имат право на медицинска помощ и медицински услуги по този закон и по Закона за здравето при условията и по реда за българските граждани с изключение на медицинска помощ, оказана в съответствие с правилата за координация на системите за социална сигурност.“\n4. Досегашната ал. 3 става ал. 4.\n§ 3. \nВ чл. 39 се правят следните изменения и допълнения:\n1. В ал. 5 думите „както и лица с двойно българско и чуждо гражданство, които не се осигуряват по реда на този закон“ се заличават.\n2. Създава се нова ал. 6:\n„(6) Лицата с двойно българско и чуждо гражданство, които не се осигуряват по реда на този закон, заплащат стойността на оказаната им медицинска помощ, освен ако:\n1. за тях е в сила международен договор, по който Република България е страна или\n2. пристигат от държава, на чужденците от която е предоставена временна закрила.“\n3. Досегашната ал. 6 става ал. 7.\n§ 4. \nВ чл. 40 се правят следните допълнения:\n1. В ал. 3, т. 7 след думата „бежанец“ се добавя „хуманитарен статут“.\n2. Създава се ал. 10:\n„(10) За лицата с предоставена временна закрила, лицата по чл. 39, ал. 6, т. 2 и лицата по чл. 40а, ал. 3а с постановление на Министерския съвет се определя:\n1. доходът, върху който се дължат здравноосигурителни вноски;\n2. срокът, за който се внасят здравноосигурителни вноски;\n3. датата, от която възниква задължението за здравно осигуряване;\n4. датата, от която възникват правата на здравноосигурените лица;\n5. редът за внасяне на здравноосигурителните вноски;\n6. източникът на финансиране.“\n§ 5. \nВ чл. 40а се правят следните допълнения:\n1. Създава се ал. 3а:\n„(3а) Извън случаите по ал. 1 и 2 здравноосигурителните права на лицата по ал. 1 след завръщането им в страната може да се възстановят при условия и по ред, определени с постановлението на Министерския съвет по чл. 40, ал. 10, когато пристигат от държава, на чужденците от която е предоставена временна закрила.“\n2. В ал. 4 след думите „ал. 3“ се добавя „и 3а“.\n§ 6. \nВ чл. 41, ал. 2 след думите „ал. 3“ се добавя „и 3а“.\n§ 7. \nВ чл. 80г, ал. 1 накрая се добавя „както и на лицата с предоставена временна закрила по чл. 1а, ал. 3 от Закона за убежището и бежанците“.\nПреходни и заключителни разпоредби\n§ 8. \nМедицинската помощ, оказана на лица с предоставена временна закрила, на лица по чл. 39, ал. 6, т. 2 и по чл. 40а, ал. 3а до влизането в сила на този закон, се заплаща на лечебните заведения при условия и по ред, определени в постановлението на Министерския съвет по чл. 40, ал. 10, освен ако не е заплатена или не подлежи на заплащане по друг ред, определен със закон или с друг акт на Министерския съвет.\n§ 9. \nВ Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г. и бр. 8, 17 и 18 от 2022 г.) в чл. 83 се правят следните изменения и допълнения:\n1. В ал. 1 след думата „България“ се добавя „чужденците с предоставен статут на бежанец, хуманитарен статут и право на убежище“, а думите „наравно с“ се заменят с „при условията и по реда за“.\n2. Създава се ал. 1а:\n„(1а) Чужденците с предоставена временна закрила имат право на медицинска помощ и медицински услуги по чл. 81 и 82 при условията и по реда за българските граждани с изключение на медицинска помощ, оказана в съответствие с правилата за координация на системите за социална сигурност по смисъла на § 1, т. 22 от допълнителните разпоредби на Закона за здравното осигуряване.“\n3. В ал. 2 след думите „ал. 1“ се добавя „и 1а“.\n4. В ал. 3 думите „наравно с“ се заменят с „при условията и по реда за“.\n5. В ал. 7 думите „допълнителната разпоредба“ се заменят с „допълнителните разпоредби“.\n§ 10.\n В Закона за убежището и бежанците (обн., ДВ, бр. 54 от 2002 г.; изм., бр. 31 от 2005 г., бр. 30 от 2006 г., бр. 52 и 109 от 2007 г., бр. 82 от 2009 г., бр. 39 от 2011 г., бр. 15 и 66 от 2013 г., бр. 98 от 2014 г., бр. 80 и 101 от 2015 г., бр. 33, 97, 101 и 103 от 2016 г., бр. 17, 24, 34 и 101 от 2019 г. и бр. 89 от 2020 г.) в чл. 39 се правят следните изменения:\n1. В ал. 1:\nа) в текста преди т. 1 думите „ползващи се от“ се заменят със „с предоставена“;\nб) точка 5 се изменя така:\n„5. на здравно осигуряване, достъпна медицинска помощ и на медицински услуги при условията и по реда за българските граждани, с изключение на медицинска помощ, оказана в съответствие с правилата за координация на системите за социална сигурност по смисъла на § 1, т. 22 от допълнителните разпоредби на Закона за здравното осигуряване;“.\n2. Алинея 3 се отменя.\n§ 11.\n Министерският съвет приема постановлението по чл. 40, ал. 10 в срок до един месец от влизането в сила на този закон.\n§ 12.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 13 април 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2427"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164086",
    "meta": [],
    "text": "УКАЗ № 122\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за здравето, приет от 47-ото Народно събрание на 13 април 2022 г.\nИздаден в София на 20 април 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за здравето \n(обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г. и бр. 8, 17 и 18 от 2022 г.)\n§ 1. \nВ чл. 3 се правят следните изменения и допълнения:\n1. В ал. 3 накрая се добавя „и национални планове“.\n2. В ал. 4 думите „и националните здравни програми“ се заменят с „националните здравни програми и националните планове“.\n3. В ал. 5 след думата „програми“ се добавя „и националните планове“.\n§ 2. \nВ чл. 61, ал. 18 думите „чл. 61“ се заличават.\n§ 3. \nВ чл. 63 се правят следните изменения и допълнения:\n1. Създават се ал. 3а и 3б:\n„(3а) При обявена извънредна епидемична обстановка по ал. 1, както и в случаите по ал. 10, министърът на здравеопазването въвежда в изпълнение приет по реда на чл. 3, ал. 3 Национален план за готовност и действие при епидемия или пандемия, а ако няма приет такъв, Министерският съвет по предложение на министъра на здравеопазването приема Национален план за готовност и действие при епидемия или пандемия в срок до един месец от обявяването на извънредната епидемична обстановка по ал. 1.\n(3б) В националния план по ал. 3а задължително се определят действията и видовете мерки за ограничаване разпространението на заразна болест по чл. 61, ал. 1, включително и конкретни показатели, критерии и срокове за въвеждане на временни противоепидемични мерки по ал. 4 и 10 и за отмяна на въведени временни противоепидемични мерки по ал. 4 и 10 в съответствие със спецификата на разпространение на съответната заразна болест по чл. 61, ал. 1.“\n2. В ал. 4 накрая се добавя „в съответствие с мерките, определени в националния план по ал. 3а“.\n3. Създават се нови ал. 10 и 11:\n„(10) С цел преодоляване на последиците след отмяната на обявена извънредна епидемична обстановка по ал. 1 и/или предотвратяване на последващо епидемично разпространение на заразна болест по чл. 61, ал. 1, както и за контрол на епидемичния риск министърът на здравеопазването по предложение на главния държавен здравен инспектор може със заповед да въвежда временни противоепидемични мерки за територията на страната или за отделна област за определен период от време в съответствие с мерките и сроковете, определени в националния план по ал. 3а.\n(11) Временните противоепидемични мерки по ал. 10 може да се въвеждат и със заповед на директора на съответната регионална здравна инспекция съгласувано с главния държавен здравен инспектор за територията на отделна област, община или населено място за определен период от време в съответствие с мерките и сроковете, определени в националния план по ал. 3а.“\n4. Създава се ал. 12:\n„(12) Временните противоепидемични мерки по ал. 10 и 11 не може да включват:\n1. забрана за влизане на територията на страната;\n2. ограничаване придвижването на територията на страната;\n3. спиране работа на обекти с обществено предназначение и/или други обекти или услуги, предоставяни на гражданите;\n4. изискване на документ за достъп до обектите и услугите по т. 3.“\n5. Досегашната ал. 10 става ал. 13 и в нея думите „ал. 4 и 7“ се заменят с „ал. 4, 7, 10 и 11“.\n6. Досегашната ал. 11 става ал. 14 и в нея думите „ал. 4 и 7“ се заменят с „ал. 4, 7, 10 и 11“.\n§ 4. \nВ чл. 63г думите „ал. 4 и 7“ се заменят с „ал. 4, 7, 10 и 11“.\n§ 5. \nВ чл. 209а, ал. 1 думите „ал. 4 или 7“ се заменят с „ал. 4, 7, 10 или 11“.\nЗаключителни разпоредби\n§ 6. \nВ Закона за бюджета на Националната здравноосигурителна каса за 2022 г. (ДВ, бр. 18 от 2022 г.) в преходните и заключителните разпоредби се правят следните изменения и допълнения:\n1. В § 10:\nа) създава се нова ал. 2:\n„(2) След отмяната на обявено извънредно положение, съответно на обявена извънредна епидемична обстановка по ал. 1 и при въведени временни мерки със заповед на директора на съответната регионална здравна инспекция по чл. 94а, ал. 2 от Закона за лечебните заведения, издадена при условията и по реда на чл. 94а, ал. 1а от Закона за лечебните заведения, директорът на районната здравноосигурителна каса може да сключи договор по чл. 59, ал. 1 от Закона за здравното осигуряване с изпълнители на медицинска помощ по ал. 1.“;\nб) досегашната ал. 2 става ал. 3 и в нея навсякъде след думите „ал. 1“ се добавя „и 2“.\n2. В § 14:\nа) в ал. 1 накрая се добавя „и три месеца след отмяната им“;\nб) в ал. 2 след думата „обстановка“ се добавя „и три месеца след отмяната им“.\n§ 7. \nВ Закона за държавната собственост (обн., ДВ, бр. 44 от 1996 г.; изм., бр. 104 от 1996 г., бр. 55, 61 и 117 от 1997 г., бр. 93 и 124 от 1998 г., бр. 67 от 1999 г., бр. 9, 12, 26 и 57 от 2000 г., бр. 1 от 2001 г.; Решение № 7 на Конституционния съд от 2001 г. – бр. 38 от 2001 г.; изм., бр. 45 от 2002 г., бр. 63 от 2003 г., бр. 24 и 93 от 2004 г., бр. 32 от 2005 г., бр. 17, 30, 36, 64 и 105 от 2006 г., бр. 41, 59, 92 и 113 от 2007 г., бр. 52 и 54 от 2008 г., бр. 10, 17, 19, 33 и 41 от 2009 г., бр. 18 и 87 от 2010 г., бр. 19 и 47 от 2011 г., бр. 45, 82 и 99 от 2012 г., бр. 27 от 2013 г.; Решение № 6 на Конституционния съд от 2013 г. – бр. 65 от 2013 г.; изм., бр. 66 и 109 от 2013 г., бр. 40, 98 и 105 от 2014 г., бр. 52, 60 и 61 от 2015 г., бр. 81 от 2016 г., бр. 13, 58 и 96 от 2017 г., бр. 21, 64, 77 и 90 от 2018 г., бр. 25, 44, 60, 61, 79 и 94 от 2019 г.; Решение № 9 на Конституционния съд от 2019 г. – бр. 98 от 2019 г.; изм., бр. 28, 34 и 44 от 2020 г. и бр. 21 от 2021 г.) в чл. 63а в текста преди т. 1 думите „или обявена извънредна епидемична обстановка“ се заменят с „както и при обявена извънредна епидемична обстановка поради епидемично разпространение на заразна болест по чл. 61, ал. 1 от Закона за здравето и до три месеца след отмяната им“.\n§ 8. \nВ Закона за лечебните заведения (обн., ДВ, бр. 62 от 1999 г.; изм., бр. 88 и 113 от 1999 г.; попр., бр. 114 от 1999 г.; изм., бр. 36, 65 и 108 от 2000 г.; Решение № 11 на Конституционния съд от 2001 г. – бр. 51 от 2001 г.; изм., бр. 28 и 62 от 2002 г., бр. 83, 102 и 114 от 2003 г., бр. 70 от 2004 г., бр. 46, 76, 85, 88 и 105 от 2005 г., бр. 30, 34, 59, 80 и 105 от 2006 г., бр. 31, 53 и 59 от 2007 г., бр. 110 от 2008 г., бр. 36, 41, 99 и 101 от 2009 г., бр. 38, 59, 98 и 100 от 2010 г., бр. 45 и 60 от 2011 г., бр. 54, 60 и 102 от 2012 г., бр. 15 и 20 от 2013 г., бр. 47 от 2014 г., бр. 72 и 95 от 2015 г., бр. 81 и 98 от 2016 г., бр. 85, 99, 101 и 103 от 2017 г., бр. 18, 77, 84, 91 и 102 от 2018 г., бр. 13, 24, 42 и 101 от 2019 г., бр. 28, 54, 71, 85, 103 и 110 от 2020 г., бр. 11 от 2021 г. и бр. 8 от 2022 г.) в чл. 94а се правят следните изменения и допълнения:\n1. В ал. 1 накрая се добавя „в съответствие с мерките, определени в националния план по чл. 63, ал. 3а от Закона за здравето“.\n2. Създава се ал. 1а:\n„(1а) Министърът на здравеопазването може със заповед да разпореди на директорите на регионалните здравни инспекции въвеждането на временни мерки и дейности по ал. 1 и след отмяната на обявено извънредно положение, съответно на извънредна епидемична обстановка поради епидемично разпространение на заразна болест по чл. 61, ал. 1 от Закона за здравето, когато е налице повишен брой лица, болни от заразна болест по чл. 61, ал. 1 от Закона за здравето, които се нуждаят от болнично лечение и/или задължителна изолация в лечебно заведение за болнична помощ в съответствие с мерките, определени в националния план по чл. 63, ал. 3а от Закона за здравето.“\n3. В ал. 2 думите „по ал. 1“ се заменят с „в случаите по ал. 1 или 1а“.\n4. В ал. 7 след думите „ал. 1“ се добавя „1а“.\n§ 9. \nВ Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците (обн., ДВ, бр. 28 от 2020 г.; изм., бр. 34, 38, 44, 55, 60, 64, 71, 92, 98 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 103, 105, 107 и 109 от 2020 г., бр. 11, 14, 23, 36 и 77 от 2021 г. и бр. 14 от 2022 г.) в чл. 15а, ал. 2 след думата „обстановка“ се добавя „и до три месеца след нейната отмяна“.\n§ 10.\n Министерският съвет привежда Националния план на Република България за готовност при пандемия, приет с Решение № 884 на Министерския съвет от 2020 г., в съответствие с изискванията на този закон в срок до един месец от влизането в сила на този закон.\n§ 11.\n Законът влиза в сила от деня на обнародването му в „Държавен вестник“, с изключение на § 6, който влиза в сила от 1 април 2022 г.\nЗаконът е приет от 47-ото Народно събрание на 13 април 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2428"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164047",
    "meta": [],
    "text": "УКАЗ № 117\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за пощенските услуги, приет от 47-ото Народно събрание на 7 април 2022 г.\nИздаден в \nСофия на 14 април 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за пощенските услуги \n(обн., ДВ, бр. 64 от 2000 г.; изм., бр. 112 от 2001 г., бр. 45 и 76 от 2002 г., бр. 26 от 2003 г., бр. 19, 88, 99 и 105 от 2005 г., бр. 34, 37, 80 и 86 от 2006 г., бр. 41, 53 и 109 от 2007 г., бр. 109 от 2008 г., бр. 35, 87 и 93 от 2009 г., бр. 101 и 102 от 2010 г., бр. 105 от 2011 г., бр. 38 от 2012 г., бр. 61 от 2014 г., бр. 81 и 95 от 2016 г., бр. 97 от 2017 г., бр. 77 от 2018 г. и бр. 53 и 100 от 2019 г.)\n§ 1. \nВ чл. 9а, ал. 1 думите „министъра на транспорта, информационните технологии и съобщенията“ се заменят със „заместник министър-председател, определен от Министерския съвет“.\n§ 2. \nЧлен 10 се изменя така:\n„Чл. 10. Държавната политика в областта на пощенските услуги се провежда от заместник министър-председател, определен от Министерския съвет.“\n§ 3. \nВ чл. 12, ал. 1 думите „Министърът на транспорта, информационните технологии и съобщенията“ се заменят с „Министърът на транспорта и съобщенията“.\n§ 4. \nВ чл. 13 се правят следните изменения:\n1. В текста преди т. 1 думите „Министърът на транспорта, информационните технологии и съобщенията“ се заменят със „Заместник министър-председателят по чл. 10“.\n2. В т. 2 думата „издава“ се заменя с „внася за приемане от Министерския съвет“.\n§ 5. \nВ чл. 13а се правят следните изменения:\n1. В ал. 1 думите „Министърът на транспорта, информационните технологии и съобщенията преди издаване или“ се заменят със „Заместник министър-председателят по чл. 10 преди“, а думите „Министерството на транспорта, информационните технологии и съобщенията“ се заменят с „Министерския съвет“.\n2. В ал. 3 думите „Министърът на транспорта, информационните технологии и съобщенията“ се заменят със „Заместник министър-председателят по чл. 10“.\n3. В ал. 4 думите „Министерството на транспорта, информационните технологии и съобщенията“ се заменят с „Министерския съвет“.\n§ 6. \nВ чл. 14 ал. 2 се изменя така:\n„(2) Изискванията за пощенската сигурност се определят с наредба на Министерския съвет по предложение на заместник министър-председателя по чл. 10 след съгласуване с председателя на Държавна агенция „Национална сигурност“.“\n§ 7. \nВ чл. 15, ал. 1, т. 21 думите „министъра на транспорта, информационните технологии и съобщенията“ се заменят със „заместник министър-председателя по чл. 10“.\n§ 8. \nВ чл. 28 думите „министъра на транспорта, информационните технологии и съобщенията“ се заменят със „заместник министър-председателя по чл. 10“.\n§ 9. \nВ чл. 29, ал. 7 изречение второ се изменя така: „Необходимите авансови средства по ал. 6 се предвиждат в тригодишните бюджетни прогнози и в проектите на бюджет на Министерския съвет.“\n§ 10.\n В чл. 29а се правят следните изменения:\n1. В ал. 7 думите „министъра на транспорта, информационните технологии и съобщенията“ се заменят със „заместник министър-председателя по чл. 10“.\n2. В ал. 8 думите „Министърът на транспорта, информационните технологии и съобщенията“ се заменят със „Заместник министър-председателят по чл. 10“.\n§ 11.\n В чл. 71 думите „Министърът на транспорта, информационните технологии и съобщенията“ се заменят със „Заместник министър-председателят по чл. 10“.\n§ 12.\n В чл. 74 думите „Министърът на транспорта, информационните технологии и съобщенията“ се заменят със „Заместник министър-председателят по чл. 10“.\n§ 13.\n В чл. 75, ал. 1 думите „министъра на транспорта, информационните технологии и съобщенията“ се заменят със „заместник министър-председателя по чл. 10“, а думите „Министерството на транспорта, информационните технологии и съобщенията“ се заменят с „Министерския съвет“.\n§ 14.\n В чл. 76 думите „министъра на транспорта, информационните технологии и съобщенията“ се заменят с „Министерския съвет по предложение на заместник министър-председателя по чл. 10“.\n§ 15.\n В чл. 80, ал. 1, т. 1 думите „министъра на транспорта, информационните технологии и съобщенията“ се заменят със „заместник министър-председателя по чл. 10“.\n§ 16.\n В чл. 94, ал. 2 думите „Министерството на транспорта, информационните технологии и съобщенията“ се заменят с „Министерския съвет“.\nПреходни и заключителни разпоредби\n§ 17.\n (1) Подзаконовите нормативни актове, издадени от министъра на транспорта, информационните технологии и съобщенията по Закона за пощенските услуги, запазват действието си. \n(2) Подзаконовите нормативни актове по прилагането на закона се привеждат в съответствие с този закон в 6-месечен срок от влизането му в сила.\n(3) Министерският съвет с постановление определя заместник министър-председателя по чл. 10 от Закона за пощенските услуги и урежда правоотношенията, произтичащи от този закон в 6-месечен срок от влизането му в сила.\n§ 18.\n В Закона за задължителното депозиране на печатни и други произведения и за обявяване на разпространителите и доставчиците на медийни услуги (обн., ДВ, бр. 108 от 2000 г.; изм., бр. 28, 88 и 94 от 2005 г., бр. 57 от 2007 г., бр. 42 и 82 от 2009 г., бр. 87 и 101 от 2010 г., бр. 94 от 2018 г. и бр. 17 от 2019 г.) се правят следните изменения:\n1. В чл. 9, т. 5 думите „Министерството на транспорта, информационните технологии и съобщенията“ се заменят с „Министерския съвет“. \n2. В чл. 18:\nа) в ал. 1 думите „Министерството на транспорта, информационните технологии и съобщенията“ се заменят с „Министерския съвет“;\nб) в ал. 2 думите „министъра на транспорта, информационните технологии и съобщенията“ се заменят със „заместник министър-председателя по чл. 10 от Закона за пощенските услуги“.\nЗаконът е приет от 47-ото Народно събрание на 7 април 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2323"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163875",
    "meta": [],
    "text": "УКАЗ № 142\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за опазване на околната среда, приет от 47-ото Народно събрание на 26 май 2022 г. \nИздаден в София на 2 юни 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за опазване на околната среда \n(обн., ДВ, бр. 91 от 2002 г.; попр., бр. 98 от 2002 г.; изм., бр. 86 от 2003 г., бр. 70 от 2004 г., бр. 74, 77, 88, 95 и 105 от 2005 г., бр. 30, 65, 82, 99, 102 и 105 от 2006 г., бр. 31, 41 и 89 от 2007 г., бр. 36, 52 и 105 от 2008 г., бр. 12, 19, 32, 35, 47, 82, 93 и 103 от 2009 г., бр. 46 и 61 от 2010 г., бр. 35 и 42 от 2011 г., бр. 32, 38, 53 и 82 от 2012 г., бр. 15, 27 и 66 от 2013 г., бр. 22 и 98 от 2014 г., бр. 62, 95, 96 и 101 от 2015 г., бр. 81 от 2016 г., бр. 12, 58, 76 и 96 от 2017 г., бр. 53, 77 и 98 от 2018 г., бр. 1, 17, 24 от 2019 г.; Решение № 5 на Конституционния съд от 2019 г. – бр. 36 от 2019 г.; изм., бр. 79, 81 и 101 от 2019 г., бр. 21, 54 и 102 от 2020 г. и бр. 21 от 2021 г.)\n§ 1. \nВ чл. 11, ал. 1, т. 8а думите „Регламент (ЕС) № 1293/2013 на Европейския парламент и на Съвета от 11 декември 2013 г. за създаване на Програма за околната среда и действията по климата (LIFE) (ОВ, L 347/185 от 20 декември 2013 г.)“ се заменят с „Регламент (ЕС) 2021/783 на Европейския парламент и на Съвета от 29 април 2021 г. за създаване на Програма за околната среда и действията по климата (LIFE) и за отмяна на Регламент (ЕС) № 1293/2013 (OB, L 172/53 от 17 май 2021 г.)“. \n§ 2. \nВ чл. 22, ал. 3 в изречение първо накрая се поставя запетая и се добавя „който публикуват на интернет страницата си“.\n§ 3. \nВ чл. 22а, ал. 4 след думите „Министърът на околната среда и водите“ се добавя „или оправомощено от него длъжностно лице“.\n§ 4. \nВ чл. 44 думата „препарати“ се заменя със „смеси“.\n§ 5. \nВ чл. 61, ал. 5, т. 5 думата „препарати“ се заменя със „смеси“.\n§ 6. \nВ чл. 72а, ал. 1 думата „препарати“ се заменя със „смеси“.\n§ 7. \nВ чл. 85, ал. 4 се създава т. 4:\n„4. въздействието на плана или програмата върху климата и уязвимостта на плана или програмата спрямо изменението на климата.“\n§ 8. \nВ чл. 88 се правят следните изменения и допълнения:\n1. В ал. 2 думите „становището или решението по ал. 1“ се заменят със „становището по екологична оценка или решението, с което е преценено да се извършва или да не се извършва екологична оценка“.\n2. В ал. 3 думите „становището или решението по ал. 1“ се заменят със „становището по екологична оценка или решението, с което е преценено да се извършва или да не се извършва екологична оценка“.\n3. В ал. 4 след думите „по жалби“ се добавя „подадени до 1 юли 2024 г.“.\n4. В ал. 5 изречение първо се изменя така: „Жалбите по ал. 4 се разглеждат от Върховния административен съд, като производството приключва в 6-месечен срок от подаването им.“\n§ 9. \nВ чл. 93 се правят следните изменения и допълнения: \n1. В ал. 10 след думите „по жалби“ се добавя „подадени до 1 юли 2024 г.“.\n2. В ал. 11 изречение първо се изменя така: „Жалбите по ал. 10, изречение второ се разглеждат от Върховния административен съд, като производството приключва в 6-месечен срок от подаването им.“\n§ 10.\n В чл. 95, ал. 1 в изречение второ след думите „Компетентният орган“ се добавя „или оправомощено от него длъжностно лице“, а в изречение трето думите „или на“ се заменят с „и на“.\n§ 11.\n В чл. 96 се правят следните изменения и допълнения: \n1. В ал. 1:\nа) създава се нова т. 6:\n„6. описание на взетите предвид налични резултати от други съответни оценки по реда на националното законодателство, свързани с инвестиционното предложение и изготвени преди доклада за ОВОС;“\nб) досегашните т. 6, 7, 8, 9, 10, 11, 12, 13 и 14 стават съответно т. 7, 8, 9, 10, 11, 12, 13, 14 и 15. \n2. В ал. 7 думите „т. 1, 2 и 3“ се заменят с „т. 1 и 3“. \n3. В ал. 8, т. 1, буква „б“ думите „ал. 5“ се заменят с „ал. 6“.\n§ 12.\n В чл. 97 се създава ал. 7:\n„(7) Компетентният орган информира чрез интернет страницата си обществеността за същността на възможните решения и оповестява проекта на решение по ОВОС в срок до три работни дни преди заседанието на съответния орган по чл. 12, ал. 1, т. 1 или ал. 2.“\n§ 13.\n В чл. 99 се правят следните изменения и допълнения: \n1. В ал. 3, т. 7 думите „т. 7“ се заменят с „т. 8“. \n2. В ал. 9 след думите „по жалби“ се добавя „подадени до 1 юли 2024 г.“.\n3. В ал. 10 изречение първо се изменя така: „Жалбите по ал. 9 се разглеждат от Върховния административен съд, като производството приключва в 6-месечен срок от подаването им.“\n§ 14.\n В чл. 99б, ал. 1 се правят следните допълнения:\n1. В текста преди т. 1 след думата „съществуващо“ се добавя „или друго“.\n2. В т. 4 след думата „съществуващо“ се добавя „или друго“.\n§ 15.\n В чл. 100 думите „т. 7“ се заменят с „т. 8“.\n§ 16.\n В чл. 103 се правят следните изменения:\n1. В ал. 1 думите „ново или на съществуващо предприятие и/или съоръжение“ се заменят с „ново, съществуващо или друго предприятие/съоръжение“, а думите „предприятие и/или съоръжение“ се заменят с „предприятие/съоръжение“.\n2. В ал. 2 думите „предприятието и/или съоръжението“ се заменят с „предприятието/съоръжението“ и навсякъде думите „предприятие и/или съоръжение“ се заменят с „предприятие/съоръжение“.\n3. В ал. 3:\nа) в т. 1 думите „предприятието и/или съоръжението“ се заменят с „предприятието/съоръжението“;\nб) в т. 3 думата „предприятието“ се заменя с „предприятието/съоръжението“;\nв) в т. 4, 5 и 7 думите „предприятието и/или съоръжението“ се заменят с „предприятието/съоръжението“.\n4. В ал. 4:\nа) в текста преди т. 1 думите „предприятие и/или съоръжение“ се заменят с „предприятие/съоръжение“;\nб) в т. 1 думите „предприятието и/или съоръжението“ се заменят с „предприятието/съоръжението“;\nв) в т. 2 думите „предприятия и/или съоръжения“ се заменят с „предприятия/съоръжения“.\n5. В ал. 5:\nа) в текста преди т. 1 думите „предприятие и/или съоръжение“ се заменят с „ново, съществуващо или друго предприятие/съоръжение“;\nб) в т. 1 и 2 думите „предприятието и/или съоръжението“ се заменят с „предприятието/съоръжението“;\nв) в т. 3 думите „предприятие и/или съоръжение“ се заменят с „предприятие/съоръжение“;\nг) в т. 4 думите „след окончателно“ се заменят с „преди окончателното“;\nд) в т. 5 думата „след“ се заменя с „преди“, навсякъде думите „предприятието и/или съоръжението“ се заменят с „предприятието/съоръжението“, а думите „или пълния му адрес и/или“ се заменят с „и пълния му адрес, или“. \n6. В ал. 8, т. 1 в текста преди буква „а“ думите „предприятия и/или съоръжения“ се заменят с „предприятия/съоръжения“.\n§ 17.\n В чл. 104 се правят следните изменения и допълнения:\n1. В ал. 1 в текста преди т. 1 след думата „здраве“ се добавя „имуществото“.\n2. В ал. 2: \nа) в т. 1 думите „предприятия и/или съоръжения“ се заменят с „предприятия/съоръжения“;\nб) точка 2 се изменя така:\n„2. изменения в предприятия/съоръжения с нисък или висок рисков потенциал или изменения на процес, или на естество или физична форма, или количество на опасните вещества, които биха могли да имат значителни последствия за опасностите от големи аварии или могат да доведат до превръщането на предприятие/съоръжение с нисък рисков потенциал в предприятие/съоръжение с висок рисков потенциал или обратно;“\nв) в т. 3 думите „предприятия и/или съоръжения“ се заменят с „предприятия/съоръжения“.\n3. В ал. 3:\nа) точка 2 се изменя така:\n„2. одобряване на доклади за безопасност по реда на чл. 109 – 115 за изграждане и/или експлоатация на нови, за експлоатация на други или изменения по ал. 2, т. 2 на съществуващи предприятия/съоръжения с висок рисков потенциал или части от тях;“\nб) в т. 3 думите „предприятия и/или съоръжения“ се заменят с „предприятия/съоръжения“;\nв) създава се т. 4:\n„4. потвърждаване на пълнотата и съответствието на доклада за политиката за предотвратяване на големи аварии по реда на чл. 106 за изграждане и/или експлоатация на нови, за експлоатация на други или изменения по ал. 2, т. 2 на съществуващи предприятия/съоръжения с нисък рисков потенциал или части от тях.“\n4. В ал. 4:\nа) в текста преди т. 1 накрая се добавя „изпълнение на политиката по отношение на използването на земята или друга свързана с това политика и процедурите за прилагането й, като се отчита необходимостта в дългосрочен план относно“;\nб) в т. 1, 2 и 3 думите „предприятия и/или съоръжения“ се заменят с „предприятия/съоръжения“.\n5. Алинея 5 се изменя така:\n„(5) За целите на ал. 3 и 4 операторът на предприятие/съоръжение с висок рисков потенциал предоставя на съответния компетентен орган по глава осма, раздел II от Закона за устройство на територията пълна информация относно рисковете за човешкото здраве и околната среда, произтичащи от наличието на опасни вещества по приложение № 3 в това предприятие/съоръжение, техническо становище по тези рискове, за всеки отделен случай или общо, при вземането на решения, и за мерките за предотвратяване на големи аварии с тези вещества и за ограничаване на последствията от тях. Операторът на предприятие/съоръжение с нисък рисков потенциал предоставя тази информация при поискване от съответния компетентен орган по глава осма, раздел II от Закона за устройство на територията.“\n6. В ал. 7 думите „предприятия и/или съоръжения“ се заменят с „предприятия/съоръжения“, след думите „рисков потенциал“ се добавя „или изменения в тях по ал. 2, т. 2“, а думата „становищата“ се заменя с „техническото становище по ал. 5 и становищата, коментарите и предложенията“.\n§ 18.\n В чл. 105 се правят следните изменения:\n1. В ал. 1 в текста преди т. 1 думите „предприятие и/или съоръжение“ се заменят с „предприятие/съоръжение“.\n2. В ал. 2, т. 1 думата „предприятието“ се заменя с „предприятието/съоръжението“.\n3. В ал. 3 думите „предприятия и/или съоръжения“ се заменят с „предприятия/съоръжения“.\n§ 19.\n В чл. 106 се правят следните изменения и допълнения:\n1. Алинея 1 се изменя така: \n„(1) Операторът на ново, съществуващо или друго предприятие/съоръжение с нисък рисков потенциал изготвя и подава ДППГА и всяка негова актуализация до директора на РИОСВ, на чиято територия се намира предприятието/съоръжението.“\n2. Създават се нови ал. 2 и 3:\n„(2) Докладът за политика за предотвратяване на големи аварии на ново предприятие/съоръжение с нисък рисков потенциал се подава от оператора до директора на РИОСВ в срок до три месеца преди въвеждане в експлоатация на предприятието/съоръжението или преди изменения в него, които водят до промяна в списъка на опасните вещества.\n(3) Директорът на РИОСВ или оправомощено от него длъжностно лице оповестява на интернет страницата на РИОСВ внесения от оператора ДППГА и всяка негова актуализация и осигурява достъп на засегнатата общественост до него за срок от 14 дни, след което изготвя и оповестява на интернет страницата на РИОСВ проект на решение по ал. 4. Когато могат да бъдат засегнати повърхностни и/или подземни води или водни обекти, в същия срок директорът на РИОСВ уведомява по служебен път директора на съответната басейнова дирекция.“\n3. Досегашната ал. 2 става ал. 4 и в нея в изречение първо думите „14-дневен“ се заменят с „20-дневен“, а думата „потвърждава“ се заменя с „и всяка негова актуализация с мотивирано решение потвърждава или отказва да потвърди“.\n4. Създава се нова ал. 5:\n„(5) Решението по ал. 4 съдържа:\n1. наименование на органа, който го издава;\n2. наименование на оператора, име и пълен адрес на предприятието/съоръжението;\n3. характеристика на предприятието/съоръжението;\n4. правни и фактически основания;\n5. описание на резултатите от проведените консултации със засегнатата общественост и начина, по който те са взети предвид;\n6. мерки за предотвратяване на големи аварии с опасни вещества и ограничаване на последствията от тях за живота и здравето на хората и за околната среда;\n7. разпоредителна част;\n8. пред кой орган и в какъв срок може да се обжалва решението;\n9. дата на издаване и подпис.“\n5. Досегашната ал. 3 става нова ал. 6 и се изменя така:\n„(6) Предприятието/съоръжението с нисък рисков потенциал се въвежда в експлоатация след влязло в сила решение за потвърждаване на ДППГА.“\n6. Създават се ал. 7 и 8:\n„(7) В тридневен срок от издаването на решението по ал. 4 директорът на РИОСВ или оправомощено от него длъжностно лице го оповестява на интернет страницата на РИОСВ.\n(8) Решението по ал. 4 може да се обжалва по реда на Административнопроцесуалния кодекс в 14-дневен срок от оповестяването му.“\n7. Досегашната ал. 4 става ал. 9 и в нея думите „потвърждението по ал. 2“ се заменят с „решението по ал. 4 до оператора“.\n8. Досегашната ал. 5 става ал. 10 и в нея:\nа) в текста преди т. 1 думите „е длъжен да“ се заменят с „периодично“, а думата „да“ се заличава;\nб) точка 1 се изменя така:\n„1. най-малко веднъж на всеки 5 години;“\nв) в т. 2 думите „предприятието и/или съоръжението“ се заменят с „предприятието/съоръжението“;\nг) в т. 3 думите „предприятието и/или съоръжението или промени в даден процес или в естеството, физичната форма“ се заменят с „предприятието/съоръжението или изменение на процес, или на естеството или физичната форма“, а думите „предприятието и/или съоръжението в предприятие и/или съоръжение“ се заменят с „предприятието/съоръжението в предприятие/съоръжение“;\nд) в т. 4 и 5 думите „предприятието и/или съоръжението“ се заменят с „предприятието/съоръжението“.\n9. Досегашната ал. 6 става ал. 11 и в нея думите „ал. 5“ се заменят с „ал. 10“ и се създава изречение второ: „В 7-дневен срок от преразглеждането на ДППГА операторът изпраща заключенията и документацията на директора на РИОСВ.“ \n§ 20.\n В чл. 107 се правят следните изменения и допълнения:\n1. В ал. 1:\nа) в текста преди т. 1 думите „предприятие и/или съоръжение“ се заменят с „ново, съществуващо или друго предприятие/съоръжение“;\nб) в т. 3 думата „предприятието“ се заменя с „предприятието/съоръжението“.\n2. В ал. 3:\nа) в т. 3 и 4 думата „предприятието“ се заменя с „предприятието/съоръжението“;\nб) в т. 5 и 6 думите „предприятието и/или съоръжението“ се заменят с „предприятието/съоръжението“.\n3. В ал. 4 думите „съществуващо предприятие и/или съоръжение“ се заменят с „ново, съществуващо или друго предприятие/съоръжение“, думите „персонала на предприятието“ се заменят с „неговия персонал“, а думите „в предприятието“ се заличават.\n4. Създава се ал. 6:\n„(6) Операторът на предприятие/съоръжение с висок рисков потенциал предоставя на кмета на съответната община, на чиято територия се намира предприятието/съоръжението, необходимата информация, определена с наредбата по чл. 103, ал. 9, за изготвяне на външен авариен план.“\n§ 21.\n В чл. 108 се правят следните изменения и допълнения:\n1. В ал. 1, изречение първо думите „предприятие и/или съоръжение“ се заменят с „предприятие/съоръжение“.\n2. В ал. 2 след думите „оператора по“ се добавя „чл. 107, ал. 6 или чл. 116е, ал. 4 или“.\n3. В ал. 3:\nа) в текста преди т. 1 след думата „изменение“ се добавя „в тридневен срок от изготвянето им“; \nб) в т. 1 накрая се добавя „като осигурява за период от 14 дни обществен достъп до проекта или изменението му чрез интернет страницата на общината, когато има такава, или по друг подходящ начин“;\nв) създава се т. 5:\n„5. директора на басейнова дирекция, когато проектът засяга повърхностни и/или подземни води, или водни обекти.“\n4. В ал. 5 т. 1 се изменя така:\n„1. на подходящи интервали, не по-дълги от три години, да преразглежда, проверява и когато е необходимо, да актуализира външния авариен план, при: \nа) издаване на решения по чл. 116, ал. 1 или чл. 116ж, ал. 4; \nб) получаване на информация по чл. 116е, ал. 4;\nв) възникване на голяма авария на територията на предприятие/съоръжение с висок рисков потенциал;\nг) промени, които са настъпили в предприятието/съоръжението или в съответните спасителни служби по Закона за защита при бедствия, в новите технически познания, както и в познанията относно реагирането при големи аварии;“.\n5. Създава се нова ал. 6:\n„(6) При изготвянето на външния авариен план, в т.ч. на негови актуализации, кметът взема предвид получените становища, коментари и предложения по ал. 3.“\n6. Досегашната ал. 6 става ал. 7 и в нея думите „предприятия и/или съоръжение“ се заменят с „предприятия/съоръжения“.\n§ 22.\n В чл. 109 се правят следните изменения и допълнения: \n1. В ал. 1 след думата „съществуващо“ се добавя „или друго“, а думите „предприятие и/или съоръжение“ се заменят с „предприятие/съоръжение“.\n2. В ал. 2 думите „предприятия и/или съоръжения“ се заменят с „предприятия/съоръжения“.\n3. В ал. 3 думите „предприятието и/или съоръжението“ се заменят с „предприятието/съоръжението“.\n§ 23.\n В чл. 110 се правят следните изменения и допълнения:\n1. В ал. 1 след думите „чл. 116“ се добавя „и чл. 116ж, ал. 4“.\n2. В ал. 2:\nа) текстът преди т. 1 се изменя така: „Органът по ал. 1 с мотивирано решение прекратява действието на решенията по чл. 116, ал. 1, т. 1 или чл. 116ж, ал. 4 след представяне на актуализирано уведомление за класификация по чл. 103, ал. 5 от оператора на предприятие/съоръжение, класифицирано с висок рисков потенциал относно:“;\nб) в т. 1 и 2 думите „предприятието и/или съоръжението“ се заменят с „предприятието/съоръжението“.\n§ 24.\n В чл. 111 се правят следните изменения и допълнения:\n1. В ал. 1:\nа) в т. 2 думите „предприятие и/или съоръжение“ се заменят с „предприятие/съоръжение“;\nб) в т. 4 след думите „чл. 103, ал. 2“ се добавя „или 5“;\nв) в т. 6 думата „води“ се заменя с „поддържа“;\nг) създава се т. 7:\n„7. информира оператора на ново, съществуващо или друго предприятие/съоръжение, в което са налични опасни вещества по приложение № 3 за приложимостта на изключението по чл. 103, ал. 8, т. 1 и/или т. 5 – 8.“\n2. Алинея 3 се изменя така:\n„(3) Достъпът до регистъра по ал. 1, т. 6 се осъществява чрез интернет страницата на Министерството на околната среда и водите.“\n§ 25.\n В чл. 112 се правят следните изменения и допълнения:\n1. Алинея 1 се изменя така:\n„(1) Операторът на ново, съществуващо или друго предприятие/съоръжение с висок рисков потенциал подава до изпълнителния директор на Изпълнителната агенция по околна среда заявление за одобряване на доклад за безопасност, като по отношение на новите предприятия/съоръжения докладът се представя не по-късно от 6 месеца преди подаването на заявление за издаване на разрешение за строеж по реда на Закона за устройство на територията.“\n2. В ал. 3:\nа) в т. 1 накрая се добавя „който съдържа и ДППГА“;\nб) точка 2 се отменя;\nв) в т. 3 думата „предприятието“ се заменя с „предприятието/съоръжението“.\n3. Алинея 4 се изменя така:\n„(4) Със заявлението по ал. 1 операторът може да поиска от изпълнителния директор на Изпълнителната агенция по околна среда част от информацията по ал. 3, т. 1 или списъкът с опасните вещества от приложение № 3 да бъдат обявени за поверителни, когато представляват производствена или търговска тайна, и представя съответните мотиви за това.“\n4. В ал. 5 думите „съдържаща се в заявлението по ал. 1 или документите по ал. 3“ се заменят с „по ал. 3, т. 1 или списъкът с опасните вещества от приложение № 3“.\n5. Създава се нова ал. 6:\n„(6) Изпълнителният директор на Изпълнителната агенция по околна среда може да определи част от информацията по ал. 3, т. 1 или списъкът с опасните вещества от приложение № 3 да бъдат считани за поверителни на основанията по ал. 4 и 5.“\n6. Досегашната ал. 6 става ал. 7 и се изменя така:\n„(7) Изпълнителният директор на Изпълнителната агенция по околна среда в 14-дневен срок от получаване на заявлението писмено уведомява оператора дали искането му е частично или напълно уважено за случаите по ал. 4 и 5 или за преценката по ал. 6. За целите на обществения достъп определя срок до 5 дни за внасяне на преработен вариант на документите на хартиен и електронен носител, в който не се съдържа информацията, която е приета за поверителна. В случаите по чл. 114, ал. 1 едновременно с коригираните и допълнените документи се внася и преработен вариант на документите за целите на обществения достъп.“\n7. Досегашните ал. 7 и 8 стават съответно ал. 8 и 9.\n§ 26.\n В чл. 113 се правят следните изменения:\n1. В ал. 1 думите „предприятието и/или съоръжението“ се заменят с „предприятието/съоръжението“.\n2. В ал. 2 думите „издаване, актуализиране или изменение“ се заменят с „издаване или актуализиране“, а думите „предприятието и/или съоръжението“ се заменят с „предприятието/съоръжението“.\n3. В ал. 3 думите „предприятието и/или съоръжението“ се заменят с „предприятието/съоръжението“.\n§ 27.\n В чл. 114, ал. 2 думите „предприятието и/или съоръжението“ се заменят с „предприятието/съоръжението“.\n§ 28.\n В чл. 115 се правят следните изменения и допълнения:\n1. В ал. 1, изречение първо думите „т. 1 – 3“ се заменят с „т. 1 и 3“, а в изречение второ думите „предприятия и/или съоръжения“ се заменят с „предприятия/съоръжения“.\n2. В ал. 2 думите „т. 1 – 3“ се заменят с „т. 1 и 3“.\n3. В ал. 4 след думите „чл. 112, ал. 4“ се добавя „или ал. 6“, а думите „ал. 6“ се заменят с „ал. 7“.\n4. В ал. 8 думите „ал. 1 – 3“ се заменят с „ал. 3, т. 1 и 3“.\n5. Създава се ал. 9:\n„(9) Изпълнителният директор на Изпълнителната агенция по околна среда в 25-дневен срок след изтичане на срока по чл. 114, ал. 4 или от получаване на коригираните и допълнените документи по ал. 8 оповестява на засегнатата общественост проекта на решение по чл. 116, ал. 1 или по чл. 116ж, ал. 4 за период от 14 дни на интернет страницата си.“\n§ 29.\n В чл. 116 се правят следните изменения и допълнения:\n1. В ал. 4, изречение първо думите „предприятие и/или съоръжение“ се заменят с „предприятие/съоръжение“.\n2. Създава се ал. 5:\n„(5) Решението по ал. 1 или по чл. 116ж, ал. 4 съдържа:\n1. наименование на органа, който го издава;\n2. наименование на оператора, име и пълен адрес на предприятието/съоръжението;\n3. характеристика на предприятието/съоръжението;\n4. правни и фактически основания;\n5. описание на резултатите от проведените консултации със засегната общественост и начина, по който те са взети предвид;\n6. мерки за предотвратяване на големи аварии с опасни вещества и ограничаване на последствията от тях за живота и здравето на хората и за околната среда;\n7. разпоредителна част;\n8. пред кой орган и в какъв срок решението може да се обжалва;\n9. дата на издаване и подпис.“\n§ 30.\n Член 116а се отменя.\n§ 31.\n В чл. 116б се правят следните изменения и допълнения:\n1. В ал. 1, изречение първо след думите „чл. 116, ал. 1“ се добавя „или по чл. 116ж, ал. 4“, а думите „предприятието и/или съоръжението“ се заменят с „предприятието/съоръжението“.\n2. В ал. 2 след думите „чл. 116, ал. 1“ се добавя „или по чл. 116ж, ал. 4“.\n§ 32.\n В чл. 116в след думите „чл. 116, ал. 1“ се добавя „и по чл. 116ж, ал. 4“.\n§ 33.\n В чл. 116г се правят следните изменения и допълнения:\n1. В ал. 1 думите „предприятие и/или съоръжение“ се заменят с „предприятие/съоръжение“, след думата „незабавно“ се добавя „като използва най-подходящите средства“, а думите „директора на РИОСВ“ се заменят с „директорите на РИОСВ и басейнова дирекция“.\n2. В ал. 2:\nа) в текста преди т. 1 след думите „неговото възникване“ се добавя „като използва най-подходящите средства“; \nб) точка 3 се изменя така:\n„3. наличните данни за оценяване на въздействието на аварията върху човешкото здраве, имуществото и околната среда;“.\n§ 34.\n В чл. 116д се правят следните изменения и допълнения:\n1. В ал. 1 думите „предприятия и/или съоръжения“ се заменят с „предприятия/съоръжения“.\n2. Създават се ал. 6 и 7:\n„(6) Допълнителна информация за предприятията/съоръженията с нисък и висок рисков потенциал относно мерките за сигурност и поведение в случай на голяма авария, съгласно този раздел, която не се съдържа в публичния регистър по чл. 111, ал. 1, т. 6, се публикува на интернет страниците съответно на Изпълнителната агенция по околна среда, на РИОСВ и на общината, на чиято територия се намира предприятието/съоръжението, и на оператора на предприятието/съоръжението, ако има такава, или се обявява по друг подходящ начин.\n(7) Операторът на предприятие/съоръжение с висок рисков потенциал при опасност от възникване на голяма авария с трансгранично въздействие предоставя информацията по ал. 1 на министъра на околната среда и водите за целите на чл. 111, ал. 1, т. 2.“\n§ 35.\n В чл. 116е се правят следните изменения и допълнения:\n1. В ал. 1:\nа) текстът преди т. 1 се изменя така: „Операторът на ново, съществуващо или друго предприятие/съоръжение с висок рисков потенциал периодично преразглежда и при необходимост актуализира доклада за безопасност, в т.ч. ДППГА и СУМБ:“;\nб) точка 1 се изменя така:\n„1. най-малко веднъж на всеки 5 години;“\nв) в т. 3 думите „предприятието и/или съоръжението“ се заменят с „предприятието/съоръжението“;\nг) в т. 4 думите „в даден процес, или в естеството, физичната форма“ се заменят с „изменение на процес, или на естеството или физичната форма,“, а думите „или могат да доведат до класифициране на предприятието/съоръжението в предприятие/съоръжение с нисък рисков потенциал“ се заличават.\n2. В ал. 3 се създава изречение второ: „В 7-дневен срок от преразглеждането на документите по ал. 1 и/или 2 операторът изпраща заключенията/документацията на изпълнителния директор на Изпълнителната агенция по околна среда.“\n3. Алинея 4 се изменя така:\n„(4) При актуализиране на вътрешния авариен план в случаите по ал. 2 операторът предоставя информация за актуализиране на външния авариен план на кмета на засегнатата община.“\n4. Създава се ал. 5:\n„(5) В случаите по ал. 2 операторът изпраща в 7-дневен срок актуализирания вътрешен авариен план на изпълнителния директор на Изпълнителната агенция по околна среда и го предоставя на комисията по чл. 157а, ал. 2 за целите на контрола.“\n§ 36.\n В чл. 116з се правят следните изменения и допълнения:\n1. В ал. 1 след думите „въз основа на информацията“ се добавя „представена от оператора в уведомлението за класификация“, а думите „предприятия и/или съоръжения“ се заменят с „предприятия/съоръжения“.\n2. В ал. 2, т. 2 думите „аварийните планове на предприятията“ се заменят с „вътрешните аварийни планове на предприятията/съоръженията, когато е целесъобразно“.\n3. Създава се ал. 4:\n„(4) Изпълнителният директор на Изпълнителната агенция по околна среда предоставя на съответния оператор допълнителна информация, когато разполага с такава, относно непосредствената околна среда на предприятието/съоръжението, и фактори, които могат да причинят голяма авария или да влошат последствията от нея, включително когато е достъпна, информация за съседни предприятия, както и за обекти, които не попадат в обхвата на този раздел, райони и строежи, които биха могли да бъдат източник на или да увеличат риска или последствията от голяма авария и от ефекта на доминото.“\n§ 37.\n В чл. 118, ал. 4 се правят следните изменения:\n1. В текста преди т. 1 думите „разрешителни, лицензии, експертизи и оценки“ се заменят с „разрешителни и регистрации“.\n2. Точка 1 се изменя така:\n„1. по чл. 67 и 78 във връзка с чл. 35 от Закона за управление на отпадъците с изключение на регистрацията за дейностите по събиране и транспортиране на отпадъци по смисъла на § 1, т. 41 и 43 от допълнителните разпоредби на Закона за управление на отпадъците;“.\n§ 38.\n В чл. 119, ал. 2, т. 3 накрая се добавя „и за промяна на оператора“.\n§ 39.\n В чл. 120 се правят следните изменения и допълнения:\n1. В ал. 1 думите „актуализиране и отменяне“ се заменят с „актуализиране, отменяне“ и накрая се добавя „както и за потвърждаване/отказ за промяна на оператора на издадено разрешително“.\n2. В ал. 3 думите „Министерството на околната среда и водите“ се заменят с „Министърът на околната среда и водите или оправомощено от него длъжностно лице“.\n3. В ал. 4 след думите „Министърът на околната среда и водите“ се добавя „или оправомощено от него длъжностно лице“.\n§ 40.\n В чл. 121, т. 8, буква „г“ след думите „т. 4 и“ се добавя „сегашното или“.\n§ 41.\n В чл. 122а ал. 6 и 7 се изменят така: \n„(6) В 25-дневен срок от изтичането на срока по ал. 5 компетентният орган по чл. 120, ал. 1 подготвя проект на комплексно разрешително и:\n1. в тридневен срок осигурява достъп на интернет страницата си до проекта на комплексно разрешително при равнопоставеност на заинтересованите лица за период от 14 дни; \n2. в тридневен срок изпраща проекта на комплексно разрешително на кмета на съответната община за публично оповестяване за период от 14 дни; \n3. в 20-дневен срок от изтичането на срока по т. 1 и 2 съгласува проекта на комплексно разрешително със съответната РИОСВ и басейнова дирекция и уведомява писмено оператора по чл. 122, ал. 1 за проекта на комплексно разрешително.\n(7) В 30-дневен срок от уведомяването по ал. 6, т. 3 компетентният орган по чл. 120, ал. 1:\n1. провежда при необходимост консултации с оператора;\n2. за период от 7 дни осигурява достъп на интернет страницата на Изпълнителната агенция по околна среда за резултата от проведените консултации по т. 1, както и от съгласуването с директорите на РИОСВ и басейнова дирекция.“\n§ 42.\n В чл. 123 се правят следните изменения:\n1. В ал. 1:\nа) в т. 2 думата „почвата“ се заменя с „почвата, повърхностните“;\nб) в т. 12 думите „ал. 5“ се заменят с „ал. 6“.\n2. В ал. 5, т. 2 числото „5“ се заменя с „6“.\n§ 43.\n В чл. 123а се правят следните изменения и допълнения: \n1. Създава се нова ал. 5:\n„(5) Компетентният орган по чл. 120, ал. 1 извършва повторна оценка на прилагането на ал. 3 при всяко преразглеждане на условията на разрешителното в случаите по чл. 124, ал. 2 и 5 или по чл. 126, ал. 1.“\n2. Досегашната ал. 5 става ал. 6. \n§ 44.\n В чл. 124, ал. 2 се създава т. 6:\n„6. данните от мониторинг и/или оценки показват, че целите за опазване на околната среда по чл. 156а от Закона за водите, установени за водно тяло в ПУРБ, не се постигат или съществува риск от влошаване на състоянието на водно тяло или потенциала на изкуствено или силно модифицирано водно тяло, по искане на директора на басейнова дирекция.“\n§ 45.\n В чл. 127, ал. 1, изречение първо думата „изменение“ се заличава, а след думите „комплексно разрешително“ се добавя „и решението за прекратяване на процедурата“. \n§ 46.\n В чл. 129 се правят следните изменения: \n1. Алинея 1 се изменя така:\n„(1) Министерството на околната среда и водите поддържа публичен регистър с данни от издаването, отказа, отмяната, преразглеждането и актуализирането на комплексните разрешителни и за потвърждаване/отказ за промяна на оператор. Изпълнителната агенция по околна среда вписва информацията в регистъра. Достъпът до регистъра е чрез интернет страницата на Министерството на околната среда и водите.“\n2. Алинея 3 се отменя.\n§ 47.\n В чл. 134, ал. 1 накрая се добавя „и поддържа публичен регистър на регистрираните по EMAS организации в България“.\n§ 48.\n В чл. 154а, ал. 7 думите „В срок, не по-дълъг от 30 дни, от“ се заменят с „Във възможно най-кратък срок от“, а думите „чл. 117 или 124“ се заменят с „чл. 117, 124 или 126“.\n§ 49.\n В чл. 157а се правят следните изменения и допълнения:\n1. В ал. 1 след думите „Министърът на околната среда и водите“ се добавя „или оправомощено от него длъжностно лице“, думите „предприятия и/или съоръжения“ се заменят с „предприятия/съоръжения“, а накрая се добавя „или 5“.\n2. В ал. 2 след думите „министъра на околната среда и водите“ се добавя „или оправомощено от него длъжностно лице“.\n3. В ал. 3:\nа) в т. 1 думата „предприятието“ се заменя с „предприятието/съоръжението“;\nб) в т. 4 думите „чл. 106, ал. 1, 3, 5 и 6“ се заменят с „чл. 106, ал. 1, 2, 6, 10 и 11“, думите „чл. 107, ал. 1, 3 и 4“ се заменят с „чл. 107, ал. 1, 3, 4 и 6“ и след думите чл. „116д, ал. 1“ се добавя „и ал. 7“;\nв) в т. 5 думите „предприятия и/или съоръжения“ се заменят с „предприятия/съоръжения“, а думите „ал. 1 – 3 и ал. 5 – 6“ се заличават.\n4. В ал. 4 се създава т. 3:\n„3. при необходимост координирано с други проверки за съответствие по този закон или други нормативни актове в областта на предотвратяване на промишленото замърсяване, аварийната и пожарната безопасност или осигуряване на здравословни и безопасни условия на труд.“\n5. В ал. 5 думите „разработват и при необходимост преразглеждат“ се заменят с „разработват, периодично преразглеждат и при необходимост актуализират“.\n6. В ал. 7:\nа) в текста преди т. 1 накрая се добавя „или оправомощено от него длъжностно лице“;\nб) в т. 2 думата „оправомощава“ се заменя с „определя“.\n7. В ал. 12 думите „В едномесечен срок“ се заменят с „Във възможно най-кратък срок“.\n8. Създава се ал. 13:\n„(13) Органите по ал. 2 си сътрудничат и обменят информация чрез подходящ механизъм и инструменти с цел ефективно прилагане на изискванията на глава седма, раздел I или на наредбата по чл. 103, ал. 9.“\n§ 50.\n В чл. 157б се правят следните изменения и допълнения:\n1. Алинея 1 се изменя така: \n„(1) По време на извършването на съвместната проверка председателят на комисията по чл. 157а, ал. 2 съставя констативен протокол, в който се дават задължителни предписания на оператора с определен срок за изпълнение при необходимост. Констативният протокол се подписва от всички членове на комисията.“\n2. В ал. 2, т. 1 след думите „министъра на околната среда и водите“ се добавя „или до оправомощено от него длъжностно лице“.\n§ 51.\n В чл. 157в, ал. 2 думите „предприятието и/или съоръжението“ се заменят с „предприятието/съоръжението“.\n§ 52.\n В чл. 157д, ал. 2 думите „Регламент (ЕО) № 765/2008“ се заменят с „Регламент (ЕС) 2019/1020 на Европейския парламент и на Съвета от 20 юни 2019 г. относно надзора на пазара и съответствието на продуктите и за изменение на Директива 2004/42/ЕО и регламенти (ЕО) № 765/2008 и (ЕС) № 305/2011 (ОВ, L 169/1 от 25 юни 2019 г.)“.\n§ 53.\n В чл. 164в, ал. 1 се правят следните изменения:\n1. В текста преди т. 1 думите „предприятие и/или съоръжение“ се заменят с „предприятие/съоръжение“.\n2. Точки 2 и 3 се изменят така:\n„2. операторът експлоатира предприятие/съоръжение с нисък рисков потенциал, без да е получил решение за потвърждаване на ДППГА по чл. 106, ал. 4, или операторът експлоатира предприятие/съоръжение с висок рисков потенциал, без да е получил решение за одобряване на доклад за безопасност по чл. 116, ал. 1, т. 1, или ново решение за одобряване на актуализиран доклад за безопасност по чл. 116ж, ал. 4, или след издадено решение, с което се отказва потвърждаване на ДППГА по чл. 106, ал. 4, или решение за неодобряване на доклад за безопасност по чл. 116, ал. 1, т. 2 или ново решение за неодобряване на актуализиран доклад за безопасност по чл. 116ж, ал. 4;\n3. предприятие/съоръжение с нисък рисков потенциал не съответства на решението за потвърждаване на ДППГА по чл. 106, ал. 4 или предприятие/съоръжение с висок рисков потенциал не съответства на решението за одобряване на доклад за безопасност по чл. 116, ал. 1, т. 1, или новото решение за одобряване на актуализиран доклад за безопасност по чл. 116ж, ал. 4;“.\n§ 54.\n В чл. 166а се правят следните изменения и допълнения:\n1. В ал. 1 след думите „което извършва дейност без влязло в сила решение“ се добавя „за потвърждаване на ДППГА по чл. 106, ал. 4, или“.\n2. В ал. 2 след думите „от тях в“ се добавя „ДППГА, потвърден с решението по чл. 106, ал. 4 или“, след думите „одобрен с решението по чл. 116, ал. 1, т. 1“ се добавя „или по чл. 116ж“, думите „чл. 106, ал. 1, 3, 5 и 6“ се заменят с „чл. 106, ал. 1, 2, 6, 10 и 11“, а думите „чл. 107, ал. 1, 3, 4 и 5“ се заменят с „чл. 107, ал. 1, 3, 4, 5 и 6“.\n3. В ал. 4 думата „срокове“ се заменя със „задължения“.\n§ 55.\n В § 1 от допълнителните разпоредби се правят следните изменения и допълнения: \n1. В т. 29б думите „предприятие и/или съоръжение“ се заменят с „предприятие/съоръжение“, навсякъде думите „предприятия и/или съоръжения“ се заменят с „предприятия/съоръжения“, а думите „предприятието и/или съоръжението“ се заменят с „предприятието/съоръжението“.\n2. В т. 29г думите „предприятието и/или съоръжението“ се заменят с „предприятието/съоръжението“.\n3. В т. 31г:\nа) в буква „а“ думите „1 юни 2015 г. или след тази дата“ се заменят с „или след 1 юни 2015 г.“;\nб) в буква „б“ след думата „което“ се добавя „към или след 1 юни 2015 г.“, думите „списъка с опасни вещества към 1 юни 2015 г. или след тази дата става“ се заменят с „неговия списък с опасни вещества, се превръща“ и думите „с нисък потенциал“ се заменят с „обратно“.\n4. Създава се т. 31е:\n„31е. „Друго предприятие/съоръжение“ е действаща площадка, която попада в обхвата на глава седма, раздел I, или предприятие/съоръжение с нисък рисков потенциал, което се превръща в предприятие/съоръжение с висок рисков потенциал или обратно, към или след 1 юни 2015 г. по причини, извън посочените в т. 31г.“\n5. Създава се т. 71а:\n„71а. „Проверка по глава седма, раздел I“ са всички действия, включително посещения на място, проверки на вътрешни мерки, системи и доклади и последващи документи, както и всички необходими последващи действия, предприемани от или от името на компетентния орган с цел проверка и насърчаване на съответствието на предприятията/съоръженията с изискванията на глава седма, раздел I.“\n6. Създава се т. 77:\n„77. „Оползотворяване на отпадъци“ е оползотворяване по смисъла на § 1, т. 13 от допълнителните разпоредби на Закона за управление на отпадъците.“\n§ 56.\n В § 9, ал. 2 от преходните и заключителните разпоредби се създава изречение четвърто: „Довършването на неизпълнените програми след 31 декември 2025 г. е отговорност и е за сметка на купувача по приватизационната сделка и приватизираното дружество и/или правоприемниците им.“\n§ 57.\n В преходните и заключителните разпоредби на Закона за изменение и допълнение на Закона за опазване на околната среда (обн., ДВ, бр. 62 от 2015 г.; изм., бр. 12 от 2017 г.) се правят следните изменения и допълнения:\n1. В § 24 след думата „съществуващи“ се добавя „и други“, а думите „предприятия и/или съоръжения“ се заменят с „предприятия/съоръжения“. \n2. В § 25 след думата „съществуващи“ се добавя „и други“, а думите „предприятия и/или съоръжения“ се заменят с „предприятия/съоръжения“.\n3. В § 26 думите „предприятия и/или съоръжения“ се заменят с „предприятия/съоръжения“, а накрая след думите „2016 г.“ се добавя „а операторите на други предприятия/съоръжения с висок рисков потенциал са длъжни да подадат документите по чл. 107, ал. 1 в срок до 1 юни 2017 г.“\n4. В § 27 думите „е изготвил съответните документи и ги е внесъл до компетентния орган“ се заменят с „на съществуващо или друго предприятие/съоръжение вече е изпратил съответните документи до компетентния орган съгласно изискванията на националното законодателство“.\n§ 58.\n В приложение № 2 към чл. 93, ал. 1, т. 1 и 2 в т. 11 буква „б“ се изменя така:\n„б) депа за отпадъци и инсталации за обезвреждане и/или оползотворяване на отпадъци (невключени в приложение № 1) и/или площадки за извършване на дейности по оползотворяване с код R13 на отпадъци с код 19 12 04, 19 12 10 и 19 12 12.“\n§ 59.\n В приложение № 3 към чл. 103, ал. 1 се правят следните изменения:\n1. В забележка 3 думите „предприятие и/или съоръжение“ се заменят с „предприятие/съоръжение“.\n2. В забележка 13.2 думите „5,75 % (тегловни)“ се заменят с „15,75 % (тегловни)“.\n§ 60.\n В приложение № 5 към чл. 111, ал. 1, т. 3 в раздел I, т. 2 навсякъде думите „предприятието и/или съоръжението“ се заменят с „предприятието/съоръжението“.\n§ 61.\n В приложение № 8 към чл. 123, ал. 1, т. 1 в раздел ІІ, т. 13 след думата „поставят“ се добавя „индивидуални“.\nПреходни и заключителни разпоредби\n§ 62.\n Започналите до влизането в сила на този закон процедури по реда на глава шеста, раздел III, по които са проведени консултации с компетентните органи за вземане на решение по ОВОС по заданието за обхвата и съдържанието на ОВОС, се довършват по досегашния ред.\n§ 63.\n Започналите до влизането в сила на този закон производства по чл. 106, ал. 2 за потвърждаване пълнотата и съответствието на доклада за политиката на големи аварии се довършват по досегашния ред.\n§ 64.\n Започналите до влизането в сила на този закон производства по чл. 116, ал. 1, т. 1 или чл. 116ж, ал. 4 за преразглеждане и актуализация на доклада за безопасност се довършват по досегашния ред.\n§ 65.\n В срок до 9 месеца от влизането в сила на този закон операторите на предприятия/съоръжения, които от 1 юни 2015 г. до влизането в сила на този закон попадат в обхвата на т. 31е от допълнителните разпоредби, се привеждат в съответствие с изискванията на глава седма, раздел I и на наредбата по чл. 103, ал. 9.\n§ 66.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 26 май 2022 г. и е подпечатан с официалния печат на Народното събрание.\nПредседател на Народното събрание:\n Никола Минчев\n3215"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164072",
    "meta": [],
    "text": "УКАЗ № 141\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за енергията от възобновяеми източници, приет от 47-ото Народно събрание на 26 май 2022 г.\nИздаден в София на 1 юни 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН \nза допълнение на Закона за енергията от възобновяеми източници \n(обн., ДВ, бр. 35 от 2011 г.; изм., бр. 29 и 54 от 2012 г., бр. 15, 59, 68 и 109 от 2013 г., бр. 33 от 2014 г.; Решение № 13 на Конституционния съд от 2014 г. – бр. 65 от 2014 г.; изм., бр. 14, 17, 35, 56 и 100 от 2015 г., бр. 58 от 2017 г., бр. 38 и 91 от 2018 г., бр. 41 и 65 от 2020 г. и бр. 9 и 21 от 2021 г.)\n§ 1. \nСъздава се чл. 25а:\n„Чл. 25а. (1) Краен клиент може да изгради енергийни обекти за производство на електрическа енергия от възобновяеми източници върху покривни и фасадни конструкции на сгради, присъединени към електропреносната, електроразпределителна или затворена електроразпределителна мрежа и върху недвижими имоти към тях в урбанизирани територии, енергията от които ще се използва само за собствено потребление, като общата инсталирана мощност на енергийните обекти може да бъде до два пъти размера на предоставената мощност, но не повече от 5 MW.\n(2) В случаите по ал. 1 крайният клиент подава уведомление до оператора на електропреносната мрежа или до съответния оператор на електроразпределителна или затворена електроразпределителна мрежа.\n(3) В 14-дневен срок от получаване на уведомлението по ал. 2 операторът на електропреносната или на съответната електроразпределителна или затворена електроразпределителна мрежа предоставя допълнително споразумение към договора за достъп и пренос на крайния клиент, в което се посочват техническите изисквания към схемата на свързване на енергийния обект към електрическата уредба на крайния клиент и се регламентират правата и задълженията на страните с цел гарантиране сигурността на електроенергийната система с оглед недопускане постъпване на електрическа енергия и смущения в мрежата.\n(4) Допълнителното споразумение по ал. 3 се сключва преди издаване на разрешение за строеж на енергийния обект, като в този случай становище за присъединяване не се издава.\n(5) Краен клиент може да внася произведената от енергийните обекти по ал. 1 електрическа енергия в съответната мрежа само след изпълнение на изискванията на процедурата по присъединяване като производител съгласно наредбата по чл. 116, ал. 7 от Закона за енергетиката.“\nЗаключителни разпоредби\n§ 2. \nВ Закона за устройство на територията (обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г., бр. 6, 17, 19, 80, 92 и 93 от 2009 г., бр. 15, 41, 50, 54 и 87 от 2010 г., бр. 19, 35, 54 и 80 от 2011 г., бр. 29, 32, 38, 45, 47, 53, 77, 82 и 99 от 2012 г., бр. 15, 24, 27, 28, 66 и 109 от 2013 г., бр. 49, 53, 98 и 105 от 2014 г., бр. 35, 61, 62, 79 и 101 от 2015 г., бр. 15 и 51 от 2016 г., бр. 13, 63, 92, 96 и 103 от 2017 г., бр. 21, 28, 55 и 108 от 2018 г., бр. 1, 24, 25, 41, 44, 62 и 101 от 2019 г., бр. 17, 21, 60 и 62 от 2020 г.; Решение № 14 на Конституционния съд от 2020 г. – бр. 92 от 2020 г.; изм., бр. 104 и 107 от 2020 г., бр. 16, 20 и 21 от 2021 г.; Решение № 17 на Конституционния съд от 2021 г. – бр. 94 от 2021 г.) се правят следните допълнения:\n1. В чл. 124, ал. 1, 2 и 3 след думите „общ устройствен план“ се добавя „или за изменение на действащ общ устройствен план“.\n2. В чл. 137, ал. 1, т. 3, буква „д“ накрая се добавя „и 14а“.\n3. В чл. 147: \nа) в ал. 1 се създава т. 14а:\n„14а. изграждане на енергиен обект по чл. 25а, ал. 1 от Закона за енергията от възобновяеми източници с обща инсталирана мощност до 5 МW;“\nб) в ал. 2 се създава изречение второ: „За строежите по ал. 1, т. 14а се представят становище на инженер-конструктор и/или електроинженер с чертежи, схеми, изчисления и указания за изпълнението им и допълнително споразумение към договора за достъп и пренос, сключено между крайния клиент и оператор на електропреносната или на съответната електроразпределителна или затворена електроразпределителна мрежа.“\n§ 3. \nВ Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г. и бр. 12 от 2022 г.) се правят следните изменения:\n1. В чл. 43:\nа) в ал. 6 думите „чл. 57а, ал. 1, т. 5“ се заменят с „чл. 57а, ал. 1, т. 3б и 5“;\nб) в ал. 7 думите „чл. 57а, ал. 1, т. 5“ се заменят с „чл. 57а, ал. 1, т. 3б и 5“.\n2. В чл. 84, ал. 21 думите „чл. 57а, ал. 1, т. 5“ се заменят с „чл. 57а, ал. 1, т. 3б и 5“.\n§ 4. \nЗаконът влиза в сила от деня на обнародването му в „Държавен вестник“ с изключение на § 3, който влиза в сила от 1 януари 2023 г.\nЗаконът е приет от 47-ото Народно събрание на 26 май 2022 г. и е подпечатан с официалния печат на Народното събрание.\nПредседател на Народното събрание:\n Никола Минчев\n3216"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164079",
    "meta": [],
    "text": "УКАЗ № 139\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за насърчаване на заетостта, приет от 47-ото Народно събрание на 25 май 2022 г.\nИздаден в \nСофия на 27 май 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за насърчаване на заетостта \n(обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г., бр. 49, 59, 85 и 100 от 2010 г., бр. 9 и 43 от 2011 г., бр. 7 от 2012 г., бр. 15, 68 и 70 от 2013 г., бр. 54 и 61 от 2014 г., бр. 54, 79, 101 и 102 от 2015 г., бр. 33, 59 и 88 от 2016 г., бр. 97 и 103 от 2017 г., бр. 24 и 91 от 2018 г., бр. 17, 24 и 101 от 2019 г., бр. 21 от 2020 г. и бр. 21 от 2021 г.)\n§ 1. \nВ чл. 7, ал. 1 думите „както и“ се заличават, а след думите „услуги по заетостта“ се добавя „за работа с икономически неактивни лица и за проучване и анализиране на трудовите ресурси в страната“.\n§ 2. \nВ чл. 7а се правят следните изменения и допълнения: \n1. В ал. 2 след думите „информация с“ се добавя „Министерството на образованието и науката“.\n2. Алинея 3 се изменя така:\n„(3) За целите на държавната политика за работа с икономически неактивни лица и за проучване и анализиране на трудовите ресурси в страната Агенцията по заетостта обменя информация за лица на възраст от 16 до 65 години с Националната агенция за приходите, Министерството на образованието и науката, Изпълнителна агенция „Главна инспекция по труда“, Главна дирекция „Гражданска регистрация и административно обслужване“ в Министерството на регионалното развитие и благоустройството, Главна дирекция „Изпълнение на наказанията“, Агенцията за социално подпомагане, Агенцията за хората с увреждания, Националния осигурителен институт, Националната агенция за професионално образование и обучение и Националната експертна лекарска комисия. Условията и редът за обмена на информация и за съвместната дейност на институциите се определят с акт на Министерския съвет.“\n§ 3. \nВ чл. 10, ал. 2, изречение първо думите „два пъти“ се заменят с „един път“.\n§ 4. \nВ чл. 16 се правят следните допълнения:\n1. В т. 8 след думите „прогнозиране на пазара на труда“ се добавя „проучване и анализиране на трудовите ресурси“.\n2. Създава се т. 17:\n„17. валидиране на професионални знания, умения и компетентности по реда на Закона за професионалното образование и обучение.“\n§ 5. \nВ чл. 17, ал. 1 се правят следните изменения и допълнения:\n1. Създава се нова т. 7:\n„7. включване в процедура за валидиране на професионални знания, умения и компетентности;“.\n2. Досегашните т. 7 и 8 стават съответно т. 8 и 9.\n3. Създава се т. 10:\n„10. стипендия, средства за транспорт и квартира за времето на процедурата за валидиране на професионални знания, умения и компетентности.“\n§ 6. \nВ чл. 18 се правят следните изменения и допълнения:\n1. В ал. 1 след думата „Швейцария“ се добавя „навършил 16 години“.\n2. В ал. 2, т. 4 думите „придобили право на“ се заменят с „получаващи“, а думите „лица, получаващи“ се заличават.\n3. В ал. 3:\nа) създава се нова т. 3:\n„3. чужденците, ползващи се от временна закрила по Закона за убежището и бежанците;“\nб) досегашните т. 3, 4, 5, 6 и 7 стават съответно т. 4, 5, 6, 7 и 8.\n4. Алинея 4 се изменя така:\n„(4) Регистрацията се извършва по постоянен или настоящ адрес, с изключение на регистрацията на лицата по ал. 3, т. 3.“\n5. Създават се нови ал. 5 и 6:\n„(5) Чужденец, ползващ се от временна закрила по Закона за убежището и бежанците, може да се регистрира по адреса, на който се е установил и пребивава. Адресът може да се удостовери с адресна карта на чужденец, регистрационна карта от място за настаняване по смисъла на Закона за туризма, декларация от лицето, на чийто адрес пребивава лицето, ползващо се от временна закрила, документ от общината или друг документ, съдържащ данни за адреса.\n(6) Условията и редът за регистрация се уреждат с правилника за прилагане на закона.“\n6. Досегашните ал. 5 и 6 стават съответно ал. 7 и 8.\n§ 7. \nВ чл. 19, ал. 2, т. 1 цифрата „8“ се заменя с „10“.\n§ 8. \nВ чл. 20, ал. 4 се правят следните изменения:\n1. В т. 6 думите „придобият право на“ се заменят с „получават“, а думите „в Република България или получават“ се заличават.\n2. В т. 7 думите „ал. 5“ се заменят с „ал. 7“.\n§ 9. \nВ чл. 22, ал. 3 думите „електронната си страница“ се заменят с „интернет страницата си“.\n§ 10.\n В чл. 26 се създава нова т. 6:\n„6. насочване към процедура за валидиране на професионални знания, умения и компетентности.“\n§ 11.\n В чл. 27, ал. 5 думите „т. 3 и 4“ се заменят с „т. 3, 4 и 6“.\n§ 12.\n В чл. 30а се правят следните изменения и допълнения:\n1. В ал. 1 се създават т. 25 и 26:\n„25. разходи за финансиране на процедури за валидиране на професионални знания, умения и компетентности;\n26. стипендия, транспортни и квартирни разходи на безработните лица за времето на участие в процедурата за валидиране на професионални знания, умения и компетентности.“\n2. В ал. 2:\nа) в т. 3 думите „т. 8 и 9“ се заменят с „т. 8, 9 и 26“;\nб) създава се т. 17:\n„17. по т. 25 – на институция по чл. 9, ал. 1, т. 1 от Закона за професионалното образование и обучение.“\n§ 13.\n В чл. 30б се правят следните допълнения:\n1. В ал. 1 се създава т. 8:\n„8. институция по чл. 9, ал. 1, т. 1 от Закона за професионалното образование и обучение, която провежда валидиране на професионални знания, умения и компетентности.“\n2. В ал. 3 след думите „обучаващата институция“ се поставя запетая и се добавя „институцията, която провежда валидиране на професионални знания, умения и компетентности“.\n§ 14.\n В глава шеста след чл. 43а се създава раздел IVa с чл. 43б и 43в: \n„Раздел IVa\nРабота с икономически неактивни лица\nЧл. 43б. (1) Агенцията по заетостта определя икономически неактивните лица въз основа на информация, получена по реда на чл. 7а, ал. 3.\n(2) Агенцията по заетостта, съвместно с регионалните органи по заетостта по чл. 9, ал. 1, осъществява контакт с лицата по ал. 1 с цел информиране, консултиране, насочване за самостоятелно търсене на работа или регистрация в териториално поделение на Агенцията по заетостта.\nЧл. 43в. (1) Агенцията по заетостта създава и поддържа електронен регистър с данни за лицата по чл. 43б, съдържащ информация, получена по реда на чл. 7а, ал. 3, и за изпълнение на дейности по чл. 43б, ал. 2.\n(2) Регистърът не е публичен и информация за данните в него не може да се получава по реда на Закона за достъп до обществена информация.“\n§ 15.\n В чл. 46а числото „36“ се заменя с „18“.\n§ 16.\n Наименованието на глава седма се изменя така: „Обучение на възрастни, валидиране на професионални знания, умения и компетентности и професионално ориентиране“.\n§ 17.\n В чл. 60а се правят следните изменения и допълнения:\n1. В ал. 3 се създава т. 6:\n„6. валидиране на професионални знания, умения и компетентности по реда на Закона за професионалното образование и обучение.“\n2. В ал. 10 думите „Обученията в изпълнение на публичните задачи“ се заменят с „Публичните задачи“.\n§ 18.\n В глава седма наименованието на раздел II се изменя така: „Професионално ориентиране, валидиране на професионални знания, умения и компетентности и обучение на възрастни, организирани от Агенцията по заетостта“.\n§ 19.\n В глава седма, раздел II се създава чл. 66а:\n„Чл. 66а. Валидирането на професионални знания, умения и компетентности на безработни лица, насочени от Агенцията по заетостта, се осъществява от институции по чл. 9, ал. 1, т. 1 от Закона за професионалното образование и обучение. Условията и редът за организиране и финансиране на валидирането се определят с правилника за прилагане на закона.“\n§ 20.\n В § 1 от допълнителните разпоредби се правят следните изменения и допълнения:\n1. Създават се т. 3а и 3б:\n„3а. „Икономически неактивни лица“ са лица на възраст от 16 до 65 навършени години, които не са осигурени по чл. 4 и 4а и не са осигурители по чл. 5 от Кодекса за социално осигуряване, не са регистрирани като търсещи работа лица по реда на този закон и не са във формално образование или обучение.\n3б. „Трудови ресурси“ са лицата на възраст от 16 до 65 навършени години.“\n2. В т. 4 след думите „обществен транспорт“ се добавя „или осигурен транспорт от работодателя“. \n3. В т. 18 думите „в трудоспособна възраст“ се заличават, а думите „е навършило възрастта по чл. 68, ал. 1 от“ се заменят с „получава пенсия за осигурителен стаж и възраст съгласно“.\nЗаключителни разпоредби\n§ 21.\n В Закона за професионалното образование и обучение (обн., ДВ, бр. 68 от 1999 г.; изм., бр. 1 и 108 от 2000 г., бр. 111 от 2001 г., бр. 103 и 120 от 2002 г., бр. 29 от 2003 г., бр. 28, 77 и 94 от 2005 г., бр. 30 и 62 от 2006 г.; попр., бр. 63 от 2006 г.; изм., бр. 13 и 26 от 2008 г., бр. 36 и 74 от 2009 г., бр. 50 и 97 от 2010 г., бр. 66, 68 и 70 от 2013 г., бр. 61, 98 и 107 от 2014 г., бр. 14 и 79 от 2015 г., бр. 59 от 2016 г., бр. 58 и 103 от 2017 г., бр. 7, 92 и 108 от 2018 г., бр. 100 от 2019 г. и бр. 17 и 21 от 2020 г.) в чл. 8 се правят следните изменения и допълнения:\n1. Създава се нова ал. 8:\n„(8) Изискванията за входящото образователно равнище по ал. 4, т. 1, буква „г“ не се прилагат за лица, навършили 16 години, при съчетаване на обучението за придобиване на първа степен професионална квалификация или на квалификация по част от професия за първа степен с участие в курс за ограмотяване, организиран от училищата в системата на предучилищното и училищното образование по реда на Закона за насърчаване на заетостта или на Закона за предучилищното и училищното образование. Изходящото образователно равнище за придобиване на първа степен професионална квалификация или на квалификация по част от професия за първа степен при този начин на обучение е успешно завършен курс за ограмотяване.“\n2. Досегашната ал. 8 става ал. 9. \n§ 22.\n В Закона за трудовата миграция и трудовата мобилност (обн., ДВ, бр. 33 от 2016 г.; изм., бр. 97 от 2016 г., бр. 97 от 2017 г., бр. 24 от 2018 г., бр. 34 от 2019 г. и бр. 21 от 2021 г.) се правят следните изменения и допълнения: \n1. В чл. 7, ал. 2 думите „само за конкретното юридическо или физическо лице“ се заменят със „само за местния работодател или местното лице, приело на работа командировани или изпратени работници или служители“. \n2. В чл. 9:\nа) създава се нова ал. 5:\n„(5) Не се изисква разрешение за достъп до пазара на труда за работници – граждани на трети държави, ползващи се от временна закрила, за срока на временната закрила, определен с акт на Министерския съвет.“;\nб) досегашната ал. 5 става ал. 6.\n3. В § 1, т. 11 от допълнителните разпоредби думата „лице“ се заменя с „физическо лице, юридическо лице или негово поделение, както и всяко друго организационно и икономически обособено образувание, което самостоятелно наема работници или служители по трудово правоотношение“.\n§ 23.\n В Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г. и бр. 8, 17, 18 и 32 от 2022 г.) в чл. 108а, ал. 3 след думата „рехабилитация“ се добавя „трудова заетост“.\n§ 24.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 25 май 2022 г. и е подпечатан с официалния печат на Народното събрание.\nПредседател на Народното събрание:\n Никола Минчев\n3187"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164043",
    "meta": [],
    "text": "УКАЗ № 135\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за управление на средствата от Европейските структурни и инвестиционни фондове, приет от 47-ото Народно събрание на 18 май 2022 г.\nИздаден в \nСофия на 25 май 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за управление на средствата от Европейските структурни и инвестиционни фондове \n(обн., ДВ, бр. 101 от 2015 г.; изм., бр. 43 и 74 от 2016 г., бр. 58 и 85 от 2017 г., бр. 2 от 2018 г., бр. 29 и 94 от 2019 г. и бр. 13 и 52 от 2020 г.)\n§ 1. \nВ чл. 5, ал. 3 думите „министъра на икономиката“ се заменят с „министъра на иновациите и растежа“.\n§ 2. \nВ чл. 10 се правят следните изменения и допълнения:\n1. Алинея 1 се изменя така:\n„(1) Централното координационно звено изпълнява задачите по чл. 123, параграф 8 от Регламент (ЕС) № 1303/2013.“\n2. Алинея 2 се отменя.\n3. Създава се ал. 3:\n„(3) Централното координационно звено може да бъде организирано в администрацията на Министерския съвет, в рамките на специализираната администрация на Министерството на финансите или на друго министерство.“\nЗаконът е приет от 47-ото Народно събрание на 18 май 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3074"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164106",
    "meta": [],
    "text": "УКАЗ № 136\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Второто изменение на Меморандума за разбирателство между Министерството на отбраната на Република България, Министерството на отбраната на Република Естония, Министерството на отбраната на Република Финландия, правителството на Република Унгария, Министерството на националната отбрана на Република Литва, министъра на отбраната на Кралство Нидерландия, Министерството на отбраната на Кралство Норвегия, министъра на националната отбрана на Република Полша, правителството на Румъния, Министерството на отбраната на Република Словения, правителството на Кралство Швеция и Департамента по отбрана на Съединените американски щати относно способности за стратегически въздушни превози, приет от 47-ото Народно събрание на 18 май 2022 г.\nИздаден в \nСофия на 25 май 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Второто изменение на Меморандума за разбирателство между Министерството на отбраната на Република България, Министерството на отбраната на Република Естония, Министерството на отбраната на Република Финландия, правителството на Република Унгария, Министерството на националната отбрана на Република Литва, министъра на отбраната на Кралство Нидерландия, Министерството на отбраната на Кралство Норвегия, министъра на националната отбрана на Република Полша, правителството на Румъния, Министерството на отбраната на Република Словения, правителството на Кралство Швеция и Департамента по отбрана на Съединените американски щати относно способности за стратегически въздушни превози\nЧлен единствен.\n Ратифицира Второто изменение на Меморандума за разбирателство между Министерството на отбраната на Република България, Министерството на отбраната на Република Естония, Министерството на отбраната на Република Финландия, правителството на Република Унгария, Министерството на националната отбрана на Република Литва, министъра на отбраната на Кралство Нидерландия, Министерството на отбраната на Кралство Норвегия, министъра на националната отбрана на Република Полша, правителството на Румъния, Министерството на отбраната на Република Словения, правителството на Кралство Швеция и Департамента по отбрана на Съединените американски щати относно способности за стратегически въздушни превози, подписано от българска страна на 1 септември 2020 г. в София.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 18 май 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3088"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164107",
    "meta": [],
    "text": "УКАЗ № 138\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между правителството на Република България и правителството на Република Финландия за прекратяването на Договора между правителството на Република България и правителството на Република Финландия за насърчаване и защита на инвестициите, подписан на 3 октомври 1997 г. в Пловдив, сключено чрез размяна на ноти на 4 ноември 2021 г., приет от 47-ото Народно събрание на 18 май 2022 г.\nИздаден в \nСофия на 25 май 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението между правителството на Република България и правителството на Република Финландия за прекратяването на Договора между правителството на Република България и правителството на Република Финландия за насърчаване и защита на инвестициите, подписан на 3 октомври 1997 г. в Пловдив, сключено чрез размяна на ноти на 4 ноември 2021 г.\nЧлен единствен.\n Ратифицира Споразумението между правителството на Република България и правителството на Република Финландия за прекратяването на Договора между правителството на Република България и правителството на Република Финландия за насърчаване и защита на инвестициите, подписан на 3 октомври 1997 г. в Пловдив, сключено чрез размяна на ноти на 4 ноември 2021 г.\nЗаконът е приет от 47-ото Народно събрание на 18 май 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3090"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164114",
    "meta": [],
    "text": "УКАЗ № 137\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Стандартното споразумение за нивото на обслужване между Службата по наркотиците и престъпността на ООН (UNODC), Центъра за корпоративни приложения – Виена (EAC-VN), и Държавна агенция „Национална сигурност“ – Република България, за предоставяне на услуги за информационно-комуникационни технологии, свързани с инсталирането и поддръжката на приложението на ООН goAML, подписано на 9 декември 2020 г. за Държавна агенция „Национална сигурност“ и на 18 февруари 2021 г. за Службата по наркотиците и престъпността на ООН, приет от 47-ото Народно събрание на 18 май 2022 г.\nИздаден в \nСофия на 25 май 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Стандартното споразумение за нивото на обслужване между Службата по наркотиците и престъпността на ООН (UNODC), Центъра за корпоративни приложения – Виена (EAC-VN), и Държавна агенция „Национална сигурност“ – Република България, за предоставяне на услуги за информационно-комуникационни технологии, свързани с инсталирането и поддръжката на приложението на ООН goAML, подписано на 9 декември 2020 г. за Държавна агенция „Национална сигурност“ и на 18 февруари 2021 г. за Службата по наркотиците и престъпността на ООН\nЧл. 1.\n Ратифицира Стандартното споразумение за нивото на обслужване между Службата по наркотиците и престъпността на ООН (UNODC), Центъра за корпоративни приложения – Виена (EAC-VN), и Държавна агенция „Национална сигурност“ – Република България, за предоставяне на услуги за информационно-комуникационни технологии, свързани с инсталирането и поддръжката на приложението на ООН goAML, подписано на 9 декември 2020 г. за Държавна агенция „Национална сигурност“ и на 18 февруари 2021 г. за Службата по наркотиците и престъпността на ООН.\nЧл. 2.\n Разпорежда на основание чл. 25, ал. 2 от Закона за международните договори на Република България споразумението по чл. 1 да не се обнародва в „Държавен вестник“.\nЗаконът е приет от 47-ото Народно събрание на 18 май 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3089"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164066",
    "meta": [],
    "text": "УКАЗ № 132\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Договора (Писмо за предлагане и приемане на оферта/Letter of Offer and Acceptance – LOA) за допълнение и изменение № 1 (Amendment № 1) към Международен договор (LOA) BU-P-AAD „Sidewinder AIM 9X Блок II ракети, свързани материали и услуги“ (Sidewinder AIM 9X Block II Missiles, associated material and services), приет от 47-ото Народно събрание на 11 май 2022 г.\nИздаден в София на 13 май 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Договора (Писмо за предлагане и приемане на оферта/Letter of Offer and Acceptance – LOA) за допълнение и изменение № 1 (Amendment № 1) към Международен договор (LOA) BU-P-AAD „Sidewinder AIM 9X Блок II ракети, свързани материали и услуги“ (Sidewinder AIM 9X Block II Missiles, associated material and services)\nЧл. 1. \nРатифицира Договора (Писмо за предлагане и приемане на оферта/Letter of Offer and Acceptance – LOA) за допълнение и изменение № 1 (Amendment № 1) към Международен договор (LOA) BU-P-AAD „Sidewinder AIM 9X Блок II ракети, свързани материали и услуги“ (Sidewinder AIM 9X Block II Missiles, associated material and services), подписан на 20 май 2021 г. в Европейското командване на САЩ в Европа, гр. Щутгарт, Федерална република Германия, и на 9 декември 2021 г. в гр. София, Република България.\nЧл. 2. \nРазпорежда на основание чл. 25, ал. 2 от Закона за международните договори на Република България договорът по чл. 1 да не се обнародва в „Държавен вестник“.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 11 май 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n2948"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164211",
    "meta": [],
    "text": "УКАЗ № 170\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за държавния бюджет на Република България за 2022 г., приет от 47-ото Народно събрание на 30 юни 2022 г.\nИздаден в \nСофия на 4 юли 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за държавния бюджет на Република България за 2022 г. \n(ДВ, бр. 18 от 2022 г.)\n§ 1. \nЧлен 1 се изменя така:\n„Чл. 1. (1) Приема държавния бюджет за 2022 г. по приходите, помощите и даренията, както следва:\n    \n        \n            \n            \n№\n            \n            \n            \nПоказатели\n            \n            \n            \nСума\n            \n(хил. лв.)\n            \n        \n        \n            \n            \n \n            \n            \n            \n1\n            \n            \n            \n2\n            \n        \n        \n            \n            \n I.\n            \n            \n            \nПРИХОДИ, ПОМОЩИ И ДАРЕНИЯ\n            \n            \n            \n34 112 529,3\n            \n        \n        \n            \n            \n 1.\n            \n            \n            \nДанъчни приходи\n            \n            \n            \n31 460 100,0\n            \n        \n        \n            \n            \n 1.1.\n            \n            \n            \nКорпоративен данък\n            \n            \n            \n3 908 000,0\n            \n        \n        \n            \n            \n 1.2.\n            \n            \n            \nДанъци върху дивидентите, ликвидационните дялове и доходите на юридически лица\n            \n            \n            \n112 000,0\n            \n        \n        \n            \n            \n 1.3.\n            \n            \n            \nДанъци върху доходите на физически лица\n            \n            \n            \n5 015 000,0\n            \n        \n        \n            \n            \n 1.4.\n            \n            \n            \nДанък върху добавената стойност\n            \n            \n            \n16 020 000,0\n            \n        \n        \n            \n            \n 1.5.\n            \n            \n            \nАкцизи\n            \n            \n            \n5 820 000,0\n            \n        \n        \n            \n            \n 1.6.\n            \n            \n            \nДанък върху застрахователните премии\n            \n            \n            \n55 100,0\n            \n        \n        \n            \n            \n 1.7.\n            \n            \n            \nМита и митнически такси\n            \n            \n            \n380 000,0\n            \n        \n        \n            \n            \n 1.8.\n            \n            \n            \nДруги данъци\n            \n            \n            \n150 000,0\n            \n        \n        \n            \n            \n 2.\n            \n            \n            \nНеданъчни приходи \n            \n            \n            \n2 652 429,3\n            \n        \n    \n(2) Приема държавния бюджет за 2022 г. по разходите, бюджетните взаимоотношения и вноската в общия бюджет на Европейския съюз, както следва:\n    \n        \n            \n            \n№\n            \n            \n            \nПоказатели\n            \n            \n            \nСума\n            \n(хил. лв.)\n            \n        \n        \n            \n            \n \n            \n            \n            \n1\n            \n            \n            \n2\n            \n        \n    \n    \n        \n            \n            \n II.\n            \n            \n            \nРАЗХОДИ\n            \n            \n            \n21 171 354,7\n            \n        \n        \n            \n            \n 1.\n            \n            \n            \nТекущи разходи\n            \n            \n            \n17 894 823,2\n            \n        \n        \n            \n            \n \n            \n            \n            \nв т.ч.\n            \n            \n            \n \n            \n        \n        \n            \n            \n 1.1.\n            \n            \n            \nПерсонал\n            \n            \n            \n7 204 353,2\n            \n        \n        \n            \n            \n 1.2.\n            \n            \n            \nСубсидии и други текущи трансфери\n            \n            \n            \n1 644 135,8\n            \n        \n        \n            \n            \n 1.2.1.\n            \n            \n            \nСубсидии и други текущи трансфери за нефинансови предприятия\n            \n            \n            \n1 488 932,7\n            \n        \n        \n            \n            \n 1.2.2.\n            \n            \n            \nСубсидии и други текущи трансфери за юридически лица с нестопанска цел\n            \n            \n            \n151 079,7\n            \n        \n        \n            \n            \n 1.2.3.\n            \n            \n            \nСубсидии и други текущи трансфери за финансови институции\n            \n            \n            \n4 123,4\n            \n        \n        \n            \n            \n 1.3.\n            \n            \n            \nЛихви\n            \n            \n            \n629 750,8\n            \n        \n        \n            \n            \n 1.4.\n            \n            \n            \nТекущи трансфери, обезщетения и помощи за домакинствата\n            \n            \n            \n1 994 589,4\n            \n        \n        \n            \n            \n 2.\n            \n            \n            \nКапиталови разходи\n            \n            \n            \n3 144 783,2\n            \n        \n        \n            \n            \n 2.1.\n            \n            \n            \nПридобиване на дълготрайни активи и основен ремонт \n            \n            \n            \n2 815 006,8\n            \n        \n        \n            \n            \n 2.2.\n            \n            \n            \nКапиталови трансфери \n            \n            \n            \n329 776,4\n            \n        \n        \n            \n            \n 3.\n            \n            \n            \nПрираст на държавния резерв (нето)\n            \n            \n            \n31 275,1\n            \n        \n        \n            \n            \n 4.\n            \n            \n            \nПредоставени текущи и капиталови трансфери за чужбина\n            \n            \n            \n19 073,2\n            \n        \n        \n            \n            \n 5.\n            \n            \n            \nРезерв за непредвидени и/или неотложни разходи\n            \n            \n            \n81 400,0\n            \n        \n        \n            \n            \n 5.1.\n            \n            \n            \nПо централния бюджет за предотвратяване, овладяване и преодоляване на последиците от бедствия\n            \n            \n            \n80 000,0\n            \n        \n        \n            \n            \n 5.2.\n            \n            \n            \nПо бюджета на съдебната власт\n            \n            \n            \n900,0\n            \n        \n        \n            \n            \n 5.3.\n            \n            \n            \nПо бюджета на Народното събрание\n            \n            \n            \n500,0\n            \n        \n        \n            \n            \n III.\n            \n            \n            \nБЮДЖЕТНИ ВЗАИМООТНОШЕНИЯ (ТРАНСФЕРИ) – НЕТО\n            \n            \n            \n18 724 894,8\n            \n        \n        \n            \n            \n1.\n            \n            \n            \n Предоставени трансфери за:\n            \n            \n            \n18 738 294,8\n            \n        \n        \n            \n            \n \n            \n            \n            \nв т.ч.\n            \n            \n            \n \n            \n        \n        \n            \n            \n1.1.\n            \n            \n            \nОбщините\n            \n            \n            \n5 612 824,2\n            \n        \n        \n            \n            \n1.2.\n            \n            \n            \nДържавното обществено осигуряване\n            \n            \n            \n8 569 647,1\n            \n        \n        \n            \n            \n1.3.\n            \n            \n            \nНационалната здравноосигурителна каса\n            \n            \n            \n2 333 950,1\n            \n        \n        \n            \n            \n \n            \n            \n            \nв т.ч.\n            \n            \n            \n \n            \n        \n        \n            \n            \n1.3.1.\n            \n            \n            \n– от Министерството на здравеопазването\n            \n            \n            \n106 570,6\n            \n        \n        \n            \n            \n1.4.\n            \n            \n            \nСметката за средствата от Европейския съюз на Националния фонд\n            \n            \n            \n682 129,3\n            \n        \n        \n            \n            \n1.5.\n            \n            \n            \nСметката за средствата от Европейския съюз на Държавния фонд „Земеделие“ \n            \n            \n            \n234 397,4\n            \n        \n        \n            \n            \n2.\n            \n            \n            \n Получени трансфери от:\n            \n            \n            \n13 400,0\n            \n        \n        \n            \n            \n \n            \n            \n            \n     в т.ч.\n            \n            \n            \n \n            \n        \n        \n            \n            \n2.1.\n            \n            \n            \nДържавното обществено осигуряване \n            \n            \n            \n7 400,0\n            \n        \n        \n            \n            \n2.1.1.\n            \n            \n            \n– за Министерството на труда и социалната политика\n            \n            \n            \n4 000,0\n            \n        \n        \n            \n            \n2.1.2.\n            \n            \n            \n– за Министерския съвет\n            \n            \n            \n250,0\n            \n        \n        \n            \n            \n2.1.3.\n            \n            \n            \n– за Министерството на здравеопазването\n            \n            \n            \n3 150,0\n            \n        \n        \n            \n            \n IV.\n            \n            \n            \nВНОСКА В ОБЩИЯ БЮДЖЕТ НА ЕВРОПЕЙСКИЯ СЪЮЗ\n            \n            \n            \n1 839 918,5\n            \n        \n    \n(3) Утвърждава бюджетното салдо по държавния бюджет за 2022 г., както следва:\n    \n        \n            \n            \n№\n            \n            \n            \nПоказатели\n            \n            \n            \nСума\n            \n(хил. лв.)\n            \n        \n        \n            \n            \n \n            \n            \n            \n1\n            \n            \n            \n2\n            \n        \n        \n            \n            \n V.\n            \n            \n            \nБЮДЖЕТНО САЛДО (І-ІІ-ІІІ-IV)\n            \n            \n            \n-7 623 638,7\n            \n        \n    \n(4) Утвърждава нето операциите в частта на финансирането на бюджетното салдо по държавния бюджет за 2022 г., както следва:\n    \n        \n            \n            \n№\n            \n            \n            \nПоказатели\n            \n            \n            \nСума\n            \n(хил. лв.)\n            \n        \n        \n            \n            \n \n            \n            \n            \n1\n            \n            \n            \n2\n            \n        \n        \n            \n            \nVІ.\n            \n            \n            \n ОПЕРАЦИИ В ЧАСТТА НА ФИНАНСИРАНЕТО – НЕТО \n            \n            \n            \n7 623 638,7\n            \n        \n    \n(5) Приема разходи по централния бюджет за 2022 г. за изпълнение на политики, както следва:\n    \n        \n            \n            \n№\n            \n            \n            \nНаправление на средствата\n            \n            \n            \nСума\n            \n(хил. лв.)\n            \n        \n        \n            \n            \n \n            \n            \n            \n1\n            \n            \n            \n2\n            \n        \n    \n    \n        \n            \n            \n 1.\n            \n            \n            \nОБЛАСТ НАУКА\n            \n            \n            \n \n            \n        \n        \n            \n            \n 1.1.\n            \n            \n            \nЗа дейности по Стратегията за развитие на научните изследвания и Националната пътна карта\n            \n            \n            \n82 107,0\n            \n        \n        \n            \n            \n 1.2.\n            \n            \n            \nЗа увеличение на трудовите възнаграждения на учените от Българската академия на науките при изпълнение на индикатори за научно и иновационно развитие, определени в споразумение между Министерството на образованието и науката и Българската академия на науките, и за проекти, разработени от учените в Българската академия на науките – по критерии, приети от нея\n            \n            \n            \n20 000,0\n            \n        \n        \n            \n            \n 1.3.\n            \n            \n            \nЗа увеличение на трудовите възнаграждения на работещите в Селскостопанска академия за изпълнение на научно-приложната, иновативна и образователна дейност в областта на земеделието и храните \n            \n            \n            \n5 500,0\n            \n        \n        \n            \n            \n 2.\n            \n            \n            \nОБЛАСТ ОБРАЗОВАНИЕ\n            \n            \n            \n \n            \n        \n        \n            \n            \n 2.1.\n            \n            \n            \nЗа саниране, ремонт и обзавеждане на студентски общежития\n            \n            \n            \n35 000,0\n            \n        \n        \n            \n            \n 2.2.\n            \n            \n            \nЗа изграждане, пристрояване, надстрояване и реконструкция на детски ясли, детски градини и училища, в т.ч. дофинансиране на ремонт на училищата по ОП „Региони в растеж“\n            \n            \n            \n80 000,0\n            \n        \n        \n            \n            \n 2.3.\n            \n            \n            \nЗа закупуване на училищни автобуси\n            \n            \n            \n10 000,0\n            \n        \n        \n            \n            \n 2.4.\n            \n            \n            \nЗа разширяване на достъпа и обхващането в задължително предучилищно образование на 4-годишните деца\n            \n            \n            \n18 000,0\n            \n        \n        \n            \n            \n 2.5.\n            \n            \n            \nЗа повишаване на интереса и увеличаване на извънкласните дейности, гарантирани за всеки ученик. Допълнителна подкрепа за спорт, отдих и култура за осигуряване на широк достъп до тях и при изявени високи постижения\n            \n            \n            \n90 000,0\n            \n        \n        \n            \n            \n 2.6.\n            \n            \n            \nЗа финансиране на Национална програма „Отново заедно“\n            \n            \n            \n22 600,0\n            \n        \n        \n            \n            \n 2.7.\n            \n            \n            \nЗа изграждане на нови и ремонт на съществуващи спортни площадки в училищата\n            \n            \n            \n15 000,0\n            \n        \n        \n            \n            \n 2.8.\n            \n            \n            \nЗа развитие на българистиката зад граница, чрез осигуряване на по-добри условия за командированите преподаватели в средни и висши училища в чужбина и за допълнително финансиране на неделните училища зад граница\n            \n            \n            \n4 800,0\n            \n        \n        \n            \n            \n 2.9.\n            \n            \n            \nЗа допълнително финансиране за увеличение на възнагражденията на лицата от академичния състав в държавните висши училища\n            \n            \n            \n20 000,0\n            \n        \n        \n            \n            \n 2.10.\n            \n            \n            \n За издръжка на обучението на държавните висши училища по реда на чл. 91, ал. 2 от Закона за висшето образование чрез повишаване на тежестта на разпределението въз основа на комплексна оценка за качество на обучението и съответствието му с потребностите на пазара на труда\n            \n            \n            \n20 000,0\n            \n        \n        \n            \n            \n 2.11.\n            \n            \n            \nЗа увеличаване възнагражденията и за компенсиране на повишените разходи за издръжка и храна на образователните институции в системата на предучилищното и училищното образование и за национални програми за развитие на предучилищното и училищното образование\n            \n            \n            \n150 000,0\n            \n        \n        \n            \n            \n 2.12.\n            \n            \n            \nЗа социално-битови разходи на студентите и докторантите\n            \n            \n            \n7 000,0\n            \n        \n        \n            \n            \n 2.13.\n            \n            \n            \nЗа Висше военновъздушно училище „Георги Бенковски“\n            \n            \n            \n1 200,0\n            \n        \n        \n            \n            \n 3.\n            \n            \n            \nОБЛАСТ ЗДРАВЕОПАЗВАНЕ\n            \n            \n            \n \n            \n        \n        \n            \n            \n 3.1.\n            \n            \n            \nЗа осигуряване на подкрепа на персонала на първа линия, пряко ангажиран с дейности по предотвратяване разпространението на COVID-19, включително за поставяне на ваксини на здравно неосигурени лица за шест месеца\n            \n            \n            \n352 000,0\n            \n        \n        \n            \n            \n 3.2.\n            \n            \n            \nЗа осигуряване на изследване за COVID-19 с щадящи бързи антигенни тестове на учениците от I до XII клас за шест месеца и за закупуване на въздухопречистватели от образователните институции\n            \n            \n            \n16 000,0\n            \n        \n        \n            \n            \n 3.3.\n            \n            \n            \nЗа закупуване на ваксини срещу COVID-19\n            \n            \n            \n222 654,1\n            \n        \n        \n            \n            \n 3.4.\n            \n            \n            \nЗа осигуряване на лекарствени продукти за лечение на COVID-19\n            \n            \n            \n131 818,0\n            \n        \n        \n            \n            \n 3.5.\n            \n            \n            \nЗа компенсиране през 2022 г. на разходите за отглеждане, възпитание и обучение на деца, които не са приети поради липса на места в общински детски ясли и яслени групи в държавни и общински детски градини\n            \n            \n            \n600,0\n            \n        \n        \n            \n            \n 3.6.\n            \n            \n            \nЗа увеличение на трудовите възнаграждения на медицинския персонал, зает в здравните и лечебните заведения, чиито ръководители са второстепенни разпоредители с бюджет към министъра на здравеопазването, и в здравните кабинети в държавните и общинските детски градини и училища, в детските ясли и яслените групи към детски градини чрез увеличаване на стойностните показатели на стандартите за тяхното финансиране, с цел достигане на минималните нива на заплащане, договорени в колективния трудов договор в отрасъл „Здравеопазване“\n            \n            \n            \n56 248,8\n            \n        \n        \n            \n            \n 3.7.\n            \n            \n            \nЗа строителство на лечебно-диагностичен блок за болнични структури по педиатрични и онкологични специалности в поземлен имот с идентификатор 56784.510.1051 по кадастралната карта на гр. Пловдив, собственост на УМБАЛ „Св. Георги“ – ЕАД, за нуждите на Южна България\n            \n            \n            \n25 000,0\n            \n        \n        \n            \n            \n 3.8.\n            \n            \n            \nЗа обзавеждане и дооборудване с медицинска техника и апаратура и пускане в действие на разширението на УМБАЛ „Света Екатерина“ – ЕАД\n            \n            \n            \n30 000,0\n            \n        \n        \n            \n            \n 4.\n            \n            \n            \nОБЛАСТ СОЦИАЛНА ПОЛИТИКА\n            \n            \n            \n \n            \n        \n        \n            \n            \n 4.1.\n            \n            \n            \nЗа месечна целева помощ при обявена извънредна епидемична обстановка на семейства с деца до 14-годишна възраст по чл. 16б от Правилника за прилагане на Закона за социално подпомагане (обн., ДВ, бр. 133 от 1998 г.; изм., бр. 38, 42 и 112 от 1999 г., бр. 30, 48 и 98 от 2000 г.; попр., бр. 100 от 2000 г.; изм., бр. 19 и 97 от 2001 г., бр. 26, 46, 81 и 118 от 2002 г., бр. 40 от 2003 г., бр. 115 от 2004 г., бр. 31 и 103 от 2005 г., бр. 54 и 93 от 2006 г., бр. 101 от 2007 г., бр. 26 от 2009 г., бр. 27, 41, 43, 45 и 50 от 2010 г., бр. 63 от 2011 г., бр. 17 и 73 от 2013 г., бр. 55 от 2014 г., бр. 63 от 2015 г., бр. 89 от 2016 г., бр. 17 и 89 от 2017 г., бр. 27, 39 и 65 от 2019 г., бр. 52, 77, 98 и 101 от 2020 г. и бр. 64 от 2021 г.) за шест месеца \n            \n            \n            \n17 000,0\n            \n        \n        \n            \n            \n 4.2.\n            \n            \n            \nЗа допълнителни възнаграждения за служители на Агенцията за социално подпомагане, Агенцията по заетостта и Изпълнителна агенция „Главна инспекция по труда“ във връзка с работа в рискови условия и положен извънреден труд по овладяването на пандемията COVID-19 за шест месеца\n            \n            \n            \n26 000,0\n            \n        \n        \n            \n            \n 4.3.\n            \n            \n            \nЗа еднократна сума за компенсация на дохода от пенсии до нивото от м. декември 2021 г. за шест месеца\n            \n            \n            \n102 000,0\n            \n        \n        \n            \n            \n 4.4.\n            \n            \n            \nЗа компенсиране на физическите лица, крайни потребители на моторни горива\n            \n            \n            \n150 000,0\n            \n        \n        \n            \n            \n 5.\n            \n            \n            \nОБЛАСТ ТУРИЗЪМ\n            \n            \n            \n \n            \n        \n        \n            \n            \n 5.1.\n            \n            \n            \nЗа субсидии за туроператори, които използват въздушни превозвачи с валиден оперативен лиценз за изпълнение на чартърни полети до Република България с цел туризъм\n            \n            \n            \n25 000,0\n            \n        \n        \n            \n            \n 6.\n            \n            \n            \nОБЛАСТ ЕФЕКТИВНО УПРАВЛЕНИЕ И ОПТИМИЗАЦИЯ НА ПУБЛИЧНИЯ СЕКТОР\n            \n            \n            \n \n            \n        \n        \n            \n            \n 6.1.\n            \n            \n            \n За дейности по въвеждане на споделени услуги в държавната администрация\n            \n            \n            \n5 400,0\n            \n        \n        \n            \n            \n 6.2.\n            \n            \n            \nЗа структурни промени и ефективно управление, в т.ч. за изплащане на обезщетения на персонала в публичния сектор, както и за увеличение на възнагражденията на персонала след извършени структурни промени\n            \n            \n            \n297 000,0\n            \n        \n        \n            \n            \n \n            \n            \n            \nв т.ч.\n            \n            \n            \n \n            \n        \n        \n            \n            \n 6.2.1.\n            \n            \n            \nЗа изплащане на обезщетения на персонала, както и за увеличаване на възнагражденията на персонала на Министерството на вътрешните работи с 20 на сто. Министърът на вътрешните работи е длъжен до 1 септември 2022 г. да внесе в Министерския съвет доклад за структурните промени в Министерството на вътрешните работи\n            \n            \n            \n175 000,0\n            \n        \n        \n            \n            \n 6.2.2.\n            \n            \n            \nЗа увеличение на възнагражденията на персонала на Националната служба за охрана \n            \n            \n            \n2 000,0\n            \n        \n        \n            \n            \n 6.2.3.\n            \n            \n            \nЗа увеличение на възнагражденията на персонала на областните администрации в Република България \n            \n            \n            \n2 500,0\n            \n        \n        \n            \n            \n 6.3.\n            \n            \n            \nЗа увеличаване на възнагражденията на заетите в Националния институт по метеорология и хидрология \n            \n            \n            \n1 900,0\n            \n        \n        \n            \n            \n 7.\n            \n            \n            \nОБЛАСТ ОТБРАНА\n            \n            \n            \n \n            \n        \n        \n            \n            \n 7.1.\n            \n            \n            \nЗа изграждане на интегрирана система и инфраструктура за усвояване, експлоатация и осигуряване на новия тип боен самолет, вкл. и за съпътстващи разходи по придобиването му\n            \n            \n            \n110 000,0\n            \n        \n        \n            \n            \n 7.2.\n            \n            \n            \n За придобиване, модернизация, поддръжка и ремонт на въоръжение, техника и боеприпаси, в т. ч. осигуряване на експлоатацията на самолети МиГ-29\n            \n            \n            \n296 246,3\n            \n        \n        \n            \n            \n 8.\n            \n            \n            \nОБЛАСТ СПОРТ И МЛАДЕЖКИ ДЕЙНОСТИ\n            \n            \n            \n \n            \n        \n        \n            \n            \n 8.1.\n            \n            \n            \nЗа инвестиции в изграждане на спортни обекти, в т.ч. довършване на спортна зала „Арена Бургас“\n            \n            \n            \n17 000,0\n            \n        \n        \n            \n            \n 9.\n            \n            \n            \nОБЛАСТ ТРУД И ЗАЕТОСТ\n            \n            \n            \n \n            \n        \n        \n            \n            \n 9.1.\n            \n            \n            \nЗа изплащане на средства за субсидирана заетост в подкрепа на Националния план за действие по заетостта през 2022 г. във връзка с преодоляване последиците на пазара на труда вследствие от пандемията COVID-19 за шест месеца\n            \n            \n            \n50 000,0\n            \n        \n        \n            \n            \n 10.\n            \n            \n            \nОБЛАСТ КУЛТУРА И ИЗКУСТВА\n            \n            \n            \n \n            \n        \n        \n            \n            \n 10.1.\n            \n            \n            \nЗа финансова подкрепа в областта на културата и изкуствата \n            \n            \n            \n30 000,0\n            \n        \n        \n            \n            \n 10.2.\n            \n            \n            \nЗа финансова подкрепа на държавните културни институти в областта на културното и аудио-визуалното наследство и на музеите и художествените галерии с регионален характер чрез увеличаване с до 50 на сто на стойностните показатели на стандартите за тяхното финансиране, включително за възнагражденията на персонала\n            \n            \n            \n12 000,0\n            \n        \n        \n            \n            \n 10.3.\n            \n            \n            \nЗа културната програма на българските културни институти в чужбина\n            \n            \n            \n1 160,0\n            \n        \n        \n            \n            \n 10.4.\n            \n            \n            \nЗа финансова подкрепа в областта на сценичните изкуства\n            \n            \n            \n1 400,0\n            \n        \n        \n            \n            \n 10.5.\n            \n            \n            \nЗа финансова подкрепа на библиотеките с регионален характер чрез увеличаване на стойностния показател на стандарта за тяхното финансиране, включително за възнагражденията на персонала\n            \n            \n            \n1 400,0\n            \n        \n        \n            \n            \n 10.6.\n            \n            \n            \nЗа финансова подкрепа на 50 общински музея, финансирани от бюджетите на общините, като средствата се разпределят по предложение на Националното сдружение на общините в Република България, съгласувано с министъра на културата\n            \n            \n            \n5 500,0\n            \n        \n        \n            \n            \n 11.\n            \n            \n            \nОБЛАСТ ВЪНШНА ПОЛИТИКА\n            \n            \n            \n \n            \n        \n        \n            \n            \n 11.1.\n            \n            \n            \nЗа подкрепа за българските общности, организации и инициативи на българите в чужбина \n            \n            \n            \n200,0\n            \n        \n        \n            \n            \n 11.2.\n            \n            \n            \nЗа развитие на двустранните и многостранните отношения в областта на външната политика, за изпълнение на задълженията на Република България, произтичащи от членството в международни организации, и за подпомагане развитието на историческите български общности в чужбина, в т.ч. 1 000,0 хил. лв. за Тараклийския държавен университет „Григорий Цамблак“, Република Молдова\n            \n            \n            \n7 200,0\n            \n        \n        \n            \n            \n11.3.\n            \n            \n            \nЗа откриване на консулски представителства на Република България\n            \n            \n            \n2 719,4\n            \n        \n        \n            \n            \n 12.\n            \n            \n            \nОБЛАСТ ЗЕМЕДЕЛИЕ\n            \n            \n            \n \n            \n        \n        \n            \n            \n 12.1.\n            \n            \n            \nЗа еднократна подкрепа, свързана с производството на микроземеделски производители \n            \n            \n            \n5 000,0\n            \n        \n        \n            \n            \n 12.2.\n            \n            \n            \nЗа осигуряване на ликвидност на земеделските стопани по Временната рамка във връзка с военните действия в Украйна и за подкрепа на свиневъдите и птицевъдите за хуманно отношение към животните\n            \n            \n            \n168 700,0\n            \n        \n        \n            \n            \n 12.3.\n            \n            \n            \n За осигуряване на подкрепа на земеделските стопани по национални мерки за компенсации на повишените цени на енергоносители, фуражи, препарати за растителна защита, горива и торове\n            \n            \n            \n300 000,0\n            \n        \n        \n            \n            \n 13.\n            \n            \n            \nОБЛАСТ ТРАНСПОРТ\n            \n            \n            \n \n            \n        \n        \n            \n            \n 13.1.\n            \n            \n            \nЗа метрополитена и съпътстваща инфраструктура\n            \n            \n            \n40 000,0\n            \n        \n        \n            \n            \n 13.2.\n            \n            \n            \n За Столична община – вътрешноградски транспорт\n            \n            \n            \n74 000,0\n            \n        \n        \n            \n            \n 13.3.\n            \n            \n            \n За превоз на пътници по нерентабилни автобусни линии във вътрешноградския транспорт и транспорта в планински и други райони\n            \n            \n            \n16 500,0\n            \n        \n        \n            \n            \n 13.4.\n            \n            \n            \n За превоз на пътници по междуселищни автобусни линии извън тези по § 4, ал. 1 и 2 от заключителните разпоредби на Закона за автомобилните превози \n            \n            \n            \n20 000,0\n            \n        \n        \n            \n            \n 14.\n            \n            \n            \nОБЛАСТ РЕГИОНАЛНА ПОЛИТИКА\n            \n            \n            \n \n            \n        \n        \n            \n            \n 14.1.\n            \n            \n            \nЗа капиталови разходи на общините чрез увеличение на целевата субсидия за капиталови разходи, разпределена по общини съгласно механизма за определяне на основните бюджетни взаимоотношения между централния бюджет и бюджетите на общините под формата на субсидии за 2022 г. в частта на бюджетното взаимоотношение С4, съгласно приложението към чл. 51\n            \n            \n            \n100 000,0\n            \n        \n        \n            \n            \n 14.2.\n            \n            \n            \nЗа увеличение на трудовите възнаграждения на служителите в делегираната от държавата дейност „Общинска администрация“ чрез увеличаване на стандартите за финансиране на заплатите на служителите в общинската администрация\n            \n            \n            \n30 300,0\n            \n        \n        \n            \n            \n 15.\n            \n            \n            \nОБЛАСТ ВЪТРЕШЕН РЕД И СИГУРНОСТ\n            \n            \n            \n \n            \n        \n        \n            \n            \n 15.1.\n            \n            \n            \nЗа изграждане на комуникационна и информационна система в Държавна агенция „Национална сигурност“ за обмен на класифицирана информация в реално време \n            \n            \n            \n1 200,0\n            \n        \n        \n            \n            \n 15.2.\n            \n            \n            \nЗа обезпечаване на Държавна агенция „Национална сигурност“ с кадрови ресурс за изпълнение на дейности, свързани с изграждане, поддръжка и развитие на комуникационни и информационни системи, проучване, разработване и внедряване на нови информационни технологии, системи и стандарти за законно прихващане, на технически и комуникационни съоръжения и средства и др.\n            \n            \n            \n2 000,0\n            \n        \n        \n            \n            \n 16.\n            \n            \n            \nОБЛАСТ ВЕРОИЗПОВЕДАНИЯ\n            \n            \n            \n \n            \n        \n        \n            \n            \n 16.1.\n            \n            \n            \n За източноправославното вероизповедание – на Българската православна църква – Българска патриаршия\n            \n            \n            \n5 000,0\n            \n        \n        \n            \n            \n 16.2.\n            \n            \n            \nЗа мюсюлманското вероизповедание – на Мюсюлманското изповедание\n            \n            \n            \n800,0\n            \n        \n        \n            \n            \n 16.3.\n            \n            \n            \nЗа ремонт и реставрация на Богословския факултет в гр. София\n            \n            \n            \n2 250,0\n            \n        \n        \n            \n            \n 16.4.\n            \n            \n            \nЗа ремонт на Зографски манастир\n            \n            \n            \n3 515,0\n            \n        \n        \n            \n            \n 16.5.\n            \n            \n            \nЗа проектиране и изграждане на православен християнски храм в Република Кипър\n            \n            \n            \n100,0\n            \n        \n    \n(6) Министерският съвет може да одобрява компенсирани промени в разпределението на разходите по ал. 5.\n(7) Министерският съвет може да предостави допълнителни средства в размер на 50 000,0 хил. лв. за разширяване на обхвата на целево подпомагане за отопление, включително за дърва и пелети, след анализ на резултатите на 9-месечието и при условие, че не се нарушава салдото по чл. 1, ал. 3.\n§ 2. \nВ чл. 3, ал. 6 се създава изречение второ: „Преди извършване на промените по бюджета на Народното събрание, за сметка на икономията да се увеличат възнагражденията на парламентарните служители в размер до 1 180 хил. лв.“\n§ 3. \nВ чл. 67 числото „35,5“ се заменя с „38,5“.\n§ 4. \nВ чл. 68, ал. 1 числото „7,3“ се заменя с „10,3“.\n§ 5. \nСъздава се чл. 70а:\n„Чл. 70а. В рамките на текущата бюджетна година Министерският съвет може да издава държавни гаранции, както следва:\n1. по нови заемни споразумения за плащания на „Булгаргаз“ – ЕАД, в размер до левовата равностойност на 150 млн. евро при спазване на законодателството в областта на държавните помощи;\n2. по нови заемни споразумения за инвестиции на „Булгартрансгаз“ – ЕАД, в общ размер до левовата равностойност на 382 млн. евро при спазване на законодателството в областта на държавните помощи.“\n§ 6. \nЧлен 71 се изменя така:\n„Чл. 71. Максималният размер на новите държавни гаранции, които могат да бъдат издадени по реда на чл. 70 и 70а, е 1 800,1 млн. лв.“\n§ 7. \nВ чл. 76 се правят следните изменения и допълнения:\n1. Алинея 2 се изменя така:\n„(2) При извършване на структурните промени по ал. 1, както и в случаите, когато не са извършени промените по ал. 1, съответните първостепенни разпоредители с бюджет предлагат компенсирани промени между бюджетите си по реда на чл. 110, ал. 4 от Закона за публичните финанси не по-късно от 1 ноември 2022 г.“\n2. Създава се ал. 5:\n„(5) С предложенията за извършване на компенсирани промени по ал. 2 първостепенните разпоредители с бюджет при необходимост предлагат на министъра на финансите промяна на класификацията в съответствие с чл. 18, ал. 6 от Закона за публичните финанси.“\n§ 8. \nВ чл. 77, ал. 2 след думите „последствията от COVID-19“ се добавя „за дейности в условията на миграционен натиск“.\n§ 9. \nСъздава се чл. 77а:\n„Чл. 77а. Всички промени по бюджетите на първостепенните разпоредители с бюджет се извършват текущо, но не по-късно от 31 декември 2022 г. Във връзка с годишното счетоводно приключване и изготвянето на отчетите за касовото изпълнение промени по реда на чл. 110, 112 и 113 от Закона за публичните финанси могат да се извършват и до 28 февруари 2023 г.“\n§ 10.\n В чл. 81 ал. 3 се изменя така:\n„(3) Средствата по ал. 1 и 2 се възстановяват чрез сметката за средства от Европейския съюз на Национален фонд през 2022 г. след издаване на Решение за изпълнение на Съвета за одобряване на оценката на Националния план за възстановяване и устойчивост, сключването на финансово споразумение по чл. 23 от Регламент (ЕС) 2021/241 на Европейския парламент и на Съвета от 12 февруари 2021 г. за създаване на Механизъм за възстановяване и устойчивост и на оперативно споразумение за изпълнение на инвестицията между министъра на финансите и компетентното ведомство или краен получател, определени с акт на Министерския съвет.“\n§ 11.\n Член 83 се изменя така:\n„Чл. 83. След издаване на Решение за изпълнение на Съвета за одобряване на оценката на Националния план за възстановяване и устойчивост, въз основа на акт на Министерския съвет по предложение на министъра, отговорен за изпълнение на съответната инвестиция, или на министъра на финансите, от сметката за средства от Европейския съюз на Национален фонд може да се предостави авансово финансиране за плащания през 2022 г., включително и за сметка на наличностите от трансфери от минали години, акумулирани по сметка на Национален фонд в Българската народна банка, за инвестиции, включени в Националния план за възстановяване и устойчивост.“\n§ 12.\n В чл. 84 ал. 3 се изменя така:\n„(3) Размерът на неразплатените задължения на общини – бенефициенти по програми, съфинансирани от Европейския фонд за регионално развитие, Европейския социален фонд, Кохезионния фонд, Европейския земеделски фонд за развитие на селските райони и Европейския фонд за рибарство, за наложени финансови корекции се намалява с 80 на сто еднократно чрез сключване на тристранно споразумение между управляващия орган на оперативна програма, министъра на финансите и кмета на съответната община.“\n§ 13. \nЧлен 89 се изменя така:\n„Чл. 89. Одобрените с чл. 1, ал. 5, т. 14 от Закона за държавния бюджет на Република България за 2021 г. допълнителни трансфери по бюджетите на общините могат да се разходват през 2022 г. след решение на общинския съвет, за същата цел, както и за дейности в условията на миграционен натиск и за издръжка, като при остатък той се възстановява в държавния бюджет в срок до 20 декември 2022 г.“\n§ 14.\n В чл. 93 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) За унифициране на счетоводните процеси в бюджетните организации, чиито бюджети са включени в държавния бюджет, съответните първостепенни разпоредители с бюджет задължително въвеждат Интегрирана финансово-информационна система съгласно одобрен от Министерския съвет план за нейното внедряване. Ръководителите на бюджетните организации, включени в плана, оказват съдействие за въвеждането на Интегрираната финансово-информационна система.“\n§ 15.\n В чл. 109 ал. 3 се изменя така:\n„(3) Докладът по ал. 1 се внася в Народното събрание в срок до 45 дни от края на съответния отчетен период, а отчетите по ал. 2 – в срок до 90 дни от края на съответния отчетен период.“\n§ 16.\n Създава се чл. 111:\n„Чл. 111. (1) Министерският съвет да предприеме действия за увеличаване на капитала на „Фонд ФЛАГ“ – ЕАД, гр. София – държавно дружество със 100 процента държавна собственост на капитала от системата на Министерството на регионалното развитие и благоустройството, с парична вноска в размер на 50 000 000 лв. Увеличаването на капитала да се извърши чрез издаване на нови акции.\n(2) Министерският съвет да предприеме действия за увеличаване на капитала на „Български пощи“ – ЕАД, гр. София – държавно дружество със 100 процента държавна собственост на капитала от системата на Министерския съвет, с парична вноска в размер на 45 000 000 лв. при спазване на законодателството в областта на държавните помощи. Увеличаването на капитала да се извърши чрез издаване на нови акции.“\n§ 17.\n Създава се чл. 112:\n„Чл. 112. (1) Средствата по чл. 1, ал. 5, ред 4.4. се предоставят за компенсация на нарастването на цената на следните видове моторни горива:\n1. бензин А95 (с код по КН 2710 12 45) с най-ниска продажна цена за този вид гориво в конкретен обект;\n2. газьол (дизелово гориво) (с код по КН 2710 20 11) с най-ниска продажна цена за този вид гориво в конкретен обект;\n3. втечнен нефтен газ (LPG) (с код по КН 2711 12 11, 2711 12 94, 2711 12 97, 2711 13 97 и 2711 19 00) с най-ниска продажна цена за този вид гориво в конкретен обект;\n4. природен газ (с код по КН 2711 21 00 и 2711 11 00) с най-ниска продажна цена за този вид гориво в конкретен обект.\n(2) Компенсацията по ал. 1 се предоставя чрез намаляване на дължимата от физическото лице сума за плащане на крайния разпространител в размер на 0,25 лв. на литър/килограм гориво при пряко зареждане в горивен резервоар на моторни превозни средства от категория M1, двуколесни и триколесни мотопеди и мотоциклети от категория L, регистрирани по Закона за движението по пътищата, собственост на физическо лице или с ползвател физическо лице, когато моторното превозно средство се ползва от лице, различно от собственика, вписано като ползвател в свидетелството за регистрация на моторното превозно средство. Тези обстоятелства се удостоверяват при зареждането пред крайния разпространител чрез представяне на свидетелството за регистрация на зарежданото с гориво моторно превозно средство. Компенсацията се предоставя при плащане в брой, с банкова дебитна или кредитна карта.\n(3) Краен разпространител е лице, което стопанисва бензиностанция, газстанция или метанстанция, в които се извършва зареждане на течни горива в горивните резервоари на отделните моторни превозни средства, от резервоари за съхранение на тези горива.\n(4) Всеки краен разпространител, регистриран по Закона за данък върху добавената стойност, може да предоставя компенсацията по ал. 1. Компенсация не се предоставя в обекти, в които се извършват зареждания на моторни превозни средства само за собствени нужди с течни горива по ал. 1.\n(5) Крайният разпространител, който предоставя компенсацията по ал. 1, задължително издава разширен фискален бон на физическото лице за извършената доставка на моторни горива, за която се предоставя компенсация, в който вписва регистрационния номер на моторното превозно средство. В разширения фискален бон вместо име и адрес на получателя се посочва „Получател на компенсация за гориво по ЗДБРБ“, а вместо идентификационен номер на получателя се посочва „0000000025“. В този разширен фискален бон не се отразяват продажби на моторни горива, за които не се предоставят компенсации.\n(6) В разширения фискален бон по ал. 5 крайният разпространител отразява предоставената компенсация като отстъпка от продажната стойност на зареденото гориво.\n(7) За издадените разширени фискални бонове по ал. 5 крайният разпространител съставя отделен отчет за извършените продажби по реда на чл. 119, ал. 2, 3 и 4 от Закона за данък върху добавената стойност. Издаденият отчет се отразява в дневника за продажби по чл. 124, ал. 1, т. 2 от Закона за данък върху добавената стойност с код 83.\n(8) Крайният разпространител съставя протокол, с който начислява изискуемия данък върху добавената стойност за доставките на гориво, за които са предоставени компенсации през съответния месец. Данъкът за календарния месец се определя в размер, съответстващ на размера на намалението на данъка при отразяването на предоставената компенсация като отстъпка.\n(9) Протоколът съдържа задължително следната информация:\n1. номер и дата;\n2. името и идентификационния номер на крайния разпространител;\n3. вид, количество на горивото по ал. 1, за което е предоставена компенсация, и сума на предоставената компенсация за всеки вид за периода; \n4. обща сума на предоставените компенсации за периода;\n5. корекция в увеличение или намаление на сумата на компенсации за предходен/предходни период/периоди по вид и количество на съответното гориво и периода, за който/които се отнася;\n6. сума на компенсации след корекция (сумата по т. 4, коригирана със сумата по т. 5);\n7. данъчна основа и данък, изчислени за сумата по т. 6 по следната формула: \n    \n        \n            \n            \nД =\n            \n            \n            \nЦ х ДС\n            \n            \n            \n , където:\n            \n        \n        \n            \n            \n100 + ДС\n            \n        \n    \nД е размерът на данъка за конкретната доставка;\nЦ – договорената цена с включен данък или обявената цена на дребно по конкретната доставка;\nДС – съответната данъчна ставка.\n(10) Крайният разпространител отразява протокола по ал. 9 в дневника за продажби по чл. 124, ал. 1, т. 2 от Закона за данък върху добавената стойност с код 50, като в зависимост от приложимата данъчна ставка посочва данъчната основа на компенсацията в колони 11 и 17, съответно данъка в колони 12 и 18.\n(11) Крайният разпространител декларира пред Националната агенция за приходите сумата на предоставените през съответния месец компенсации, като подава по електронен път подписана с квалифициран електронен подпис декларация по образец, утвърден със заповед на изпълнителния директор на Националната агенция за приходите. Декларацията се подава в срок до 14-о число на месеца, следващ месеца на предоставяне на компенсациите. В декларацията се претендира възстановяване на предоставените компенсации и се посочват следните данни:\n1. име и идентификационен номер на крайния разпространител;\n2. месец и година, за които се отнася декларацията;\n3. вид, количество на горивото по ал. 1, за което е предоставена компенсация, и сума на предоставената компенсация за всеки вид след отразяване на корекции за предходни месеци;\n4. обща сума на предоставените компенсации по т. 3.\n(12) Сумата, посочена в декларацията по ал. 11, се възстановява на крайния разпространител в 10-дневен срок от изтичането на срока за подаване на справка-декларацията по Закона за данък върху добавената стойност за съответния период при наличие на пълно съответствие на данните относно предоставените компенсации, посочени в декларацията по ал. 11 и в дневника за продажбите на крайния разпространител за съответния период.\n(13) Корекции в подадена декларация по ал. 11 след изтичането на срока за подаване се правят чрез подаване на нова декларация след разрешение от орган по приходите.\n(14) При установено несъответствие на данните относно предоставените компенсации, посочени в декларацията по ал. 11, и данните в дневника за продажбите на крайния разпространител за съответния период, сумата, посочена в декларацията по ал. 11, се възстановява след отстраняване на несъответствията в следващ период в срока по ал. 12.\n(15) Когато декларацията по ал. 11 и/или справка-декларацията по Закона за данък върху добавената стойност за съответния данъчен период са подадени извън законоустановения срок, възстановяването на сумата на предоставените компенсации се извършва в следващ период в срока по ал. 12.\n(16) Физическо лице – получател по компенсацията няма право на приспадане на данъчен кредит по Закона за данък върху добавената стойност за начислен данък върху добавената стойност, посочен в издадени фактури, за които е ползвал компенсация, и разходът, отчетен по тези фактури, не се признава за данъчни цели.\n(17) Неправомерно получени средства, недължимо платени и надплатени суми се възстановяват ведно със законната лихва от датата на получаване на средствата до датата на възстановяването им. Вземанията за възстановяване са публични държавни вземания. Актовете по чл. 166 от Данъчно-осигурителния процесуален кодекс се издават от органи по приходите, оправомощени от изпълнителния директор на Националната агенция за приходите. Обжалването на актовете не спира изпълнението им.\n(18) Администрирането на компенсацията по ал. 1 се извършва от Националната агенция за приходите. Актовете се издават от органи по приходите, оправомощени от изпълнителния директор на Националната агенция за приходите.\n(19) За сметка на планираните средства по чл. 1, ал. 5, т. 4.4. се извършват промени по бюджета на Министерството на финансите, респективно на Националната агенция за приходите, по реда на Закона за публичните финанси.\n(20) Министерският съвет може да преустанови предоставянето на компенсацията по ал. 1 при изчерпване на средствата по чл. 1, ал. 5, ред 4.4.“\n§ 18.\n В преходните и заключителните разпоредби се правят следните изменения и допълнения:\n1. В § 1:\nа) в ал. 2 накрая се добавя „и на туристически услуги съгласно Закона за туризма“;\nб) в ал. 3 думите „и лица“ се заменят с „лица“ и накрая се добавя „и лица, предоставящи туристически услуги съгласно Закона за туризма“;\nв) в ал. 5 накрая се добавя „и на туристически услуги съгласно Закона за туризма“;\nг) в ал. 6 накрая се добавя „и на туристически услуги съгласно Закона за туризма“.\n2. В § 2:\nа) в ал. 1:\nаа) в т. 1 числото „4 500“ се заменя с „6 000“;\nбб) в т. 2 числото „9 000“ се заменя с „12 000“;\nвв) в т. 3 числото „13 500“ се заменя с „18 000“;\nб) в ал. 2 числото „9 000“ се заменя с „12 000“;\nв) в ал. 3, т. 2 числото „9 000“ се заменя с „12 000“;\nг) създават се ал. 4 – 15:\n„(4) Данъчните облекчения за 2022 г. по чл. 22в и 22г от Закона за данъците върху доходите на физическите лица могат да се ползват и чрез намаляване на месечната данъчна основа за доходи от трудови правоотношения след прилагане на чл. 42, ал. 3 от същия закон, както следва:\n1. месечната данъчна основа за месец юли се намалява със сбора от сумите за месеците януари – юни за: \nа) едно ненавършило пълнолетие дете – в размер на 500 лв. месечно;\nб) две ненавършили пълнолетие деца – в размер на 1 000 лв. месечно;\nв) три и повече ненавършили пълнолетие деца – в размер на 1 500 лв. месечно;\nг) дете с 50 и с над 50 на сто вид и степен на увреждане – в размер на 1 000 лв. месечно. \n2. месечната данъчна основа за месец октомври се намалява със сбора от сумите за месеците юли – септември за: \nа) едно ненавършило пълнолетие дете – в размер на 500 лв. месечно;\nб) две ненавършили пълнолетие деца – в размер на 1 000 лв. месечно;\nв) три и повече ненавършили пълнолетие деца – в размер на 1 500 лв. месечно;\nг) дете с 50 и с над 50 на сто вид и степен на увреждане – в размер на 1 000 лв. месечно.\n(5) За месеците октомври – декември 2022 г. данъчните облекчения се ползват при изчисляване на годишната данъчна основа по реда на чл. 49 от Закона за данъците върху доходите на физическите лица.\n(6) Работникът/служителят еднократно избира да приложи авансовото ползване на данъчно облекчение по ал. 4 чрез предоставяне на писмена декларация пред работодателя, с която декларира, че:\n1. за прилагане на всяко от данъчните облекчения следва да изпълни условията, предвидени в чл. 22в и 22г от Закона за данъците върху доходите на физическите лица;\n2. другият родител, съответно другият приемен родител, близък или роднина, няма да ползва авансово намалението за съответната данъчна година; \n3. работникът/служителят няма да ползва данъчните облекчения при друг работодател. \n(7) Когато размерът на месечната данъчна основа за месец юли и за месец октомври за доходи от трудови правоотношения, определена по реда на чл. 42, ал. 1 – 3 от Закона за данъците върху доходите на физическите лица, е по-нисък от сумите по ал. 4, с които следва да бъде намалена съответната месечна данъчна основа, работодателят до края на месец август 2022 г., съответно месец ноември 2022 г., възстановява 10 на сто от разликата на лицето, а за доходите, придобити като морско лице – 1 на сто от разликата. В този случай дължимият данък по чл. 42, ал. 4 от Закона за данъците върху доходите на физическите лица е нула.\n(8) Възстановената сума по ал. 7 се прихваща от работодателя последователно от следващи вноски към държавния бюджет за данъци върху доходите от трудови правоотношения на лицето или на други лица. \n(9) Член 49 от Закона за данъците върху доходите на физическите лица се прилага и при прилагане на ал. 4. \n(10) В случаите на авансово облагане по чл. 43 и 44 от Закона за данъците върху доходите на физическите лица данъчните облекчения по чл. 22в и 22г от същия закон могат да се прилагат чрез намаляване на размера на дължимия авансов данък, при условие че другият родител, съответно другият приемен родител, близък или роднина, няма да ползва авансово намалението за съответната данъчна година.\n(11) Намаляването по ал. 10 на размера на дължимия авансов данък е:\n1. за второ тримесечие – до размера на дължимия авансов данък, но не повече от: \nа) за едно ненавършило пълнолетие дете – 300 лв.;\nб) за две ненавършили пълнолетие деца – 600 лв.;\nв) за три и повече ненавършили пълнолетие деца – 900 лв.;\nг) за дете с 50 и с над 50 на сто вид и степен на увреждане – 600 лв.\n2. за трето тримесечие – до размера на дължимия авансов данък, но не повече от: \nа) за едно ненавършило пълнолетие дете – 150 лв.;\nб) за две ненавършили пълнолетие деца – 300 лв.;\nв) за три и повече ненавършили пълнолетие деца – 450 лв.;\nг) за дете с 50 и с над 50 на сто вид и степен на увреждане – 300 лв. \n(12) Годишният размер на данъчното облекчение по чл. 22в и 22г от Закона за данъците върху доходите на физическите лица за 2022 г. в случаите по ал. 10 се ползва с подаване на годишна данъчна декларация по чл. 50 от Закона за данъците върху доходите на физическите лица. \n(13) Алинея 10 не се прилага, когато:\n1. размерът на авансовия данък се определя и удържа от платеца на дохода;\n2. лицето има доходи от трудови правоотношения и е приложило ал. 6.\n(14) Лицата, които прилагат чл. 43, ал. 8 от Закона за данъците върху доходите на физическите лица, не прилагат ал. 10 – 12. \n(15) Когато в нарушение на условието по ал. 6, т. 2 и 3 или по ал. 10 данъчното облекчение по чл. 22в и/или чл. 22г от Закона за данъците върху доходите на физическите лица е ползвано авансово чрез повече от един работодател и/или от повече от едно лице, всяко от лицата, ползвали авансово облекченията, дължи частта от данъка, съответстваща на размера на ползваното облекчение.“\n3. Параграф 17 се изменя така:\n„§ 17. Средствата по чл. 1, ал. 5, ред 2.9 се предоставят на държавните висши училища като субсидия за издръжка на обучението над формираната по чл. 91, ал. 1, т. 1 от Закона за висшето образование по предложение на министъра на образованието и науката след съгласуване със Съвета на ректорите и национално представителните синдикати.“\nПреходни и заключителни разпоредби\n§ 19.\n С влизане в сила на този закон се погасяват задълженията на бенефициентите – общини и бюджетни организации, за възстановяване на недължимо платени, надплатени, неправомерно получени или неправомерно усвоени от тях суми по договорите за безвъзмездна финансова помощ, финансирани със средства по оперативните програми за програмния период 2007 – 2013 г. Управляващите органи на оперативните програми служебно отписват вземанията си за тези суми.\n§ 20.\n (1) За целите на планирането на бюджетни мерки за подпомагане на физически лица министърът на финансите или оправомощени от него длъжностни лица имат право на достъп до обобщени данни за доходи на физически лица, включително доходи от социално подпомагане, държавно обществено осигуряване и допълнително социално осигуряване,с изключение на данъчна и осигурителна информация по смисъла на чл. 72 от Данъчно-осигурителния процесуален кодекс.\n(2) Министерството на труда и социалната политика, Агенцията за социално подпомагане, Националният осигурителен институт и Националната здравноосигурителна каса предоставят за обработване и обобщаване на изпълнителния директор на Националната агенция за приходите индивидуални данни за изплатени доходи на физическите лица от социално подпомагане, държавно обществено осигуряване, допълнително социално осигуряване и месечна финансова подкрепа по Закона за хората с увреждания, и личната помощ по Закона за личната помощ.\n(3) Предоставянето на индивидуалните данни за изплатени доходи се извършва по реда на Закона за електронното управление, с изключение на данъчна и осигурителна информация по смисъла на чл. 72 от Данъчно-осигурителния процесуален кодекс.\n(4) Видът на обменяните данни се съгласува от лицата по ал. 2 с министъра на електронното управление.\n(5) Изпълнителният директор на Националната агенция за приходите или оправомощени от него длъжностни лица обработват получените по ал. 2 данни единствено за целите на тяхното обобщаване с вече налични в агенцията данни за доходи на физически лица, като се осигурява защита от неправомерен достъп.\n§ 21.\n (1) За м. юли и м. август 2022 г. първостепенните разпоредители по държавния бюджет извършват разходи, трансфери и плащания в частта на финансирането до размера на получените приходи по държавния бюджет.\n(2) Министерството на финансите при определянето на лимитите по СЕБРА следи за изпълнението по ал. 1.\n§ 22.\n Промени в устройствените правилници на първостепенните разпоредители с бюджет могат да се правят след 31 август 2022 г. \n§ 23.\n (1) Фонд „Сигурност на електроенергийната система“ компенсира небитовите крайни клиенти на електрическа енергия в размер 100 на сто от разликата между реалната средномесечна борсова цена на сегмента „ден напред“ на „БНЕБ“ – ЕАД, за съответния месец и базовата цена в размер 250 лв./MWh за периода от 1 юли 2022 г. до 31 декември 2022 г.\n(2) Не се изплаща компенсацията по ал. 1 за клиенти с цени под базовата цена от 250 лв./MWh.\n(3) На клиенти с цена, надвишаваща базовата с по-малка сума от размера на компенсацията, изчислена по реда на ал. 1, се изплаща компенсация в намален размер, така че резултативната цена за клиента след компенсиране да не е по-ниска от 250 лв./MWh.\n§ 24.\n (1) Публичните предприятия по смисъла на чл. 2, aл. 1 от Закона за публичните предприятия от сектор енергетика със 100 на сто държавно участие в капитала внасят целеви вноски във Фонд „Сигурност на електроенергийната система“, които се използват за покриване на разходи по чл. 36б, ал. 1, т. 4 от Закона за енергетиката.\n(2) Размерът на целевите вноски по ал. 1 се определя от Министерския съвет по предложение на министъра на енергетиката при отчитане на пълната себестойност на произведената електрическа енергия, необходимите средства за изпълнение на инвестиции и ремонти без ДДС, гарантиращи дългосрочната експлоатация на производствените мощности и осигуряващи икономически обоснована норма на възвръщаемост на капитала.\n(3) Целевите вноски по ал. 1 се внасят в срок, определен в решението на Министерския съвет, с което се определят и се признават за текущи разходи за дейността за целите на данъчното облагане.\n§ 25.\n В Закона за данък върху добавената стойност (обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. – бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г., бр. 58, 60, 74, 88, 95 и 97 от 2016 г., бр. 85, 92, 96 и 97 от 2017 г., бр. 24, 65 и 98 от 2018 г., бр. 24, 33, 96, 100, 101 и 102 от 2019 г., бр. 14, 18, 52, 55, 71, 104 и 107 от 2020 г., бр. 17 и 111 от 2021 г. и бр. 14 и 18 от 2022 г.) се правят следните изменения и допълнения:\n1. В чл. 6, ал. 4, т. 4:\nа) буква „д“ се изменя така: \n„д) операторът на хранителна банка, преди извършване на дарението, е предоставил по електронен път на Националната агенция за приходите изискуемата информация, която като съдържание и файлов формат се определя със заповед на изпълнителния директор на агенцията;“\nб) в буква „е“ числото „0,5“ се заменя с „1“ и накрая се добавя „и за всяко предоставяне е бил съставен документ с посочени вид, количество, единична и обща стойност на хранителните стоки, с който се удостоверява тяхното предаване на съответния оператор на хранителна банка“;\nв) в буква „ж“ думите „няма изискуеми и неплатени данъчни, осигурителни или други публични задължения и през последните две години няма влязло в сила наказателно постановление за нарушение на чл. 180, 180а, 181, 182 и 185“ се заменят с „няма подлежащи на принудително изпълнение публични задължения към края на месеца, в който стоките са предоставени, като задълженията не са отразени в данъчно-осигурителната му сметка или не са отразени като предявени за принудително изпълнение в Националната агенция за приходите;“. \n2. Наименованието на глава трета се изменя така: „Освобождаване с право на приспадане на данъчен кредит“.\n3. В чл. 36а, ал. 3 думите „чл. 66, ал. 1, т. 1“ се заменят с „чл. 66, ал. 1“.\n4. Член 66 се изменя така:\n„Стандартна ставка на данъка\nЧл. 66. (1) Стандартната ставка на данъка е 20 на сто за облагаемите доставки с място на изпълнение на територията на страната, освен изрично посочените като облагаеми с намалена или нулева ставка на данъка.\n(2) Ставката по ал. 1 се прилага и при внос на стоки на територията на страната, и при облагаеми вътреобщностни придобивания на територията на страната, освен изрично посочените като облагаеми с намалена или нулева ставка на данъка.“ \n5. Създава се чл. 66а: \n„Намалена ставка на данъка\nЧл. 66а. Ставката на данъка е 9 на сто за доставката на услуга по настаняване, предоставяно в хотели и подобни заведения, включително предоставянето на ваканционно настаняване и отдаване под наем на места за площадки за къмпинг или каравани, с място на изпълнение на територията на страната.“\n6. Създава се чл. 66б:\n„Освобождаване с право на приспадане на данъчен кредит чрез прилагане на нулева ставка на данъка\nЧл. 66б. Нулева ставка на данъка се прилага при извършване на доставки с място на изпълнение на територията на страната, посочени в глава трета, чл. 53, 64а, 140, 146 и 173.“\n7. В чл. 151a, ал. 2, т. 11 думите „по глава трета“ се заличават.\n8. В § 1 от допълнителните разпоредби т. 100 и 101 се отменят.\n9. В преходните и заключителните разпоредби се създава § 15д:\n„§ 15д. (1) Ставката на данъка по чл. 66а се прилага до 31 декември 2022 г. за следните доставки с място на изпълнение на територията на страната, при внос на стоки на територията на страната и при облагаеми вътреобщностни придобивания на стоки:\n1. доставка на книги на физически носители или извършвана по електронен път, или и двете (включително учебници, познавателни книжки и учебни комплекти, детски книги с илюстрации, за рисуване или оцветяване, печатни или ръкописни нотни издания), различни от публикации, които са изцяло или основно предназначени за реклама, и различни от публикации, които са изцяло или основно съставени от видеосъдържание или аудио-музикално съдържание;\n2. доставка на ресторантьорски и кетъринг услуги, които се състоят в доставка на приготвена или неприготвена храна, включително състояща се в доставка на храна за вкъщи; това не се прилага за ресторантьорски и кетъринг услуги, които се състоят в доставка на бира, вино и спиртни напитки, включително в случаите по чл. 128; \n3. доставки на храни, подходящи за бебета или за малки деца, по приложение № 4;\n4. доставки на бебешки пелени и подобни бебешки хигиенни артикули по приложение № 4;\n5. доставка на обща туристическа услуга в случаите по чл. 136, както и екскурзиите, организирани от туристически оператори и туристически агенти със случаен автобусен превоз на пътници;\n6. доставка на услуга за използване на спортни съоръжения.\n(2) Ставката на данъка по чл. 66а се прилага до 1 юли 2023 г. за следните доставки с място на изпълнение на територията на страната, при внос на стоки на територията на страната и при облагаеми вътреобщностни придобивания на стоки:\n1. доставка на централно отопление;\n2. доставка на природен газ.\n(3) Ставката на данъка по чл. 66б се прилага до 1 юли 2023 г. за доставка на хляб и брашно с място на изпълнение на територията на страната, при внос на стоки на територията на страната и при облагаеми вътреобщностни придобивания на стоки.\n(4) За целите на ал. 1, т. 2 и 5: \n1. „бира“ е бира по смисъла на чл. 5 от Закона за акцизите и данъчните складове;\n2. „вино“ е вино по смисъла на Закона за виното и спиртните напитки;\n3. „спиртни напитки“ са спиртните напитки по смисъла на чл. 121, ал. 3 от Закона за виното и спиртните напитки;\n4. „случаен автобусен превоз“ е превоз по смисъла на § 1, т. 24 от допълнителните разпоредби на Закона за автомобилните превози.\n(5) За целите на ал. 3 „хляб“ е продукт, който се получава от изпичането на тесто, получено от смесване на пшенично брашно или друга зърнена култура, самостоятелно или в комбинация, и вода, със или без добавяне на сол, втасало с помощта на хлебна мая или закваска, и технологични добавки (при необходимост). За целите на ал. 3 „брашно“ е продукт, който се получава от смилането на хлебна пшеница и е годен за производство на хляб и хлебни продукти.\n(6) Лице, което извършва доставка/продажба на природен газ чрез измервателни средства за разход на течни горива, е длъжно да регистрира в електронната система с фискална памет всяка доставка/продажба на природен газ в данъчна група „Д“ за времето на приложение на ставката по чл. 66а. В този случай се допуска при предаване на данни към Националната агенция за приходите да не се подават данни за вид и количество на продаденото гориво. Допуска се тези продажби да се програмират в отделен департамент.\n(7) Когато данъчното събитие по доставка, за която се прилагат ал. 2 и 3, е възникнало до влизането в сила на ал. 2 и 3 включително и данъчният документ за доставката се издава след влизането в сила на ал. 2 и 3, доставката се документира чрез издаване на фактура по чл. 113, при издаването на която се прилага данъчният режим към датата на възникване на данъчното събитие на доставката.\n(8) Когато след влизането в сила на ал. 2 и 3 възникнат основания за изменение на данъчната основа на доставка, за която се прилагат ал. 2 и 3 и която е фактически извършена и документирана до влизането в сила на ал. 2 и 3, изменението на данъчната основа се извършва чрез издаване на данъчно известие по чл. 115, като се прилага данъчният режим, действащ към датата на възникване на данъчното събитие на извършената и документирана доставка.“\n10. В § 4 от заключителните разпоредби на Закона за изменение и допълнение на Закона за данък върху добавената стойност (обн., ДВ, бр. 55 от 2020 г.; доп., бр. 111 от 2021 г.) думите „ал. 2, т. 2, 3, 4 и 5, § 2, т. 2 и § 3“ се заменят с „ал. 2, т. 2, 3, 4 и 5 и § 2, т. 2“, а думите „31 декември 2022 г.“ се заменят с „30 юни 2022 г.“.\n11. В § 70 от преходните и заключителните разпоредби на Закона за изменение и допълнение на Закона за данък върху добавената стойност (обн., ДВ, бр. 104 от 2020 г.; изм., бр. 14 и 111 от 2021 г.) думите „букви „б“ и „в“ се заменят с „буква „в“, а думите „31 декември 2022 г.“ се заменят с „30 юни 2022 г.“.\n12. В приложение № 4 думите „към чл. 66, ал. 2, т. 4 и 5“ се заменят с „към § 15д, ал. 1, т. 3 и 4“.\n§ 26.\n В Закона за изменение на Закона за местните данъци и такси (обн., ДВ, бр. 71 от 2020 г.; изм., бр. 107 от 2020 г. и бр. 111 от 2021 г.) в § 10 от преходните и заключителните разпоредби думите „31 декември 2022 г.“ се заменят с „30 юни 2022 г.“.\n§ 27.\n В Закона за изменение и допълнение на Закона за независимия финансов одит (ДВ, бр. 18 от 2020 г.) в § 65 от преходните и заключителните разпоредби думите „30 юни 2022 г.“ се заменят с „31 декември 2026 г.“. \n§ 28.\n В Закона за акцизите и данъчните складове (обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г., бр. 6, 24, 44 и 95 от 2009 г., бр. 55 и 94 от 2010 г., бр. 19, 35, 82 и 99 от 2011 г., бр. 29, 54 и 94 от 2012 г., бр. 15, 101 и 109 от 2013 г., бр. 1 и 105 от 2014 г., бр. 30, 92 и 95 от 2015 г., бр. 45, 58, 95 и 97 от 2016 г., бр. 9, 58, 63, 92, 97 и 103 от 2017 г., бр. 24, 62, 65, 98 и 103 от 2018 г., бр. 7, 17, 33, 96 и 100 от 2019 г., бр. 9, 14, 18, 28, 44, 65 и 104 от 2020 г., бр. 77 от 2021 г. и бр. 12 и 42 от 2022 г.) се правят следните изменения и допълнения:\n1. В чл. 65:\na) алинея 11 се изменя така:\n„(11) Лицензираните складодържатели, включително тези, които нямат достатъчен складов капацитет за съхранение на собствените си енергийни продукти по смисъла на чл. 47, ал. 13, до 19,00 ч. на всеки работен ден изпращат по електронен път уведомление с актуални към часа на изпращането данни до Агенция „Митници“, което се публикува до 9,00 ч. на следващия работен ден в регистъра по ал. 12.“;\nб) създават се ал. 12 и 13:\n„(12) В Агенция „Митници“ се води публичен регистър с актуални данни, предоставени от лицензираните складодържатели за наличие или липса на свободни складови капацитети съгласно изискванията на чл. 47, ал. 12.\n(13) Форматът и съдържанието на регистъра по ал. 12 се определят с правилника за прилагане на закона.“\n2. В преходните и заключителните разпоредби се създават § 6а и 6б:\n„§ 6а. (1) Възстановяване на платения акциз за електрическа енергия по чл. 24ж се прилага до 30 юни 2025 г. за следните лица: \n1. лицензирани железопътни превозвачи и управители на железопътната инфраструктура – за ползваната от тях тягова и нетягова електрическа енергия при осъществяването на тяхната дейност;\n2. транспортни оператори, които осъществяват превоз на пътници чрез метро, трамвай или тролейбуси, за ползваната от тях електрическа енергия при превоза на пътници.\n(2) Възстановяването по ал. 1 се извършва по реда на чл. 24ж въз основа на писмено искане, което се подава до 15-о число на месеца, следващ тримесечието, в което е потребена електрическата енергия.\n§ 6б. (1) В срок до 30 юни 2025 г. се прилагат следните акцизни ставки:\n1. върху моторните горива:\nа) за втечнен нефтен газ (LPG) с кодове по КН от 2711 12 11 до 2711 19 00 – 0 лв. за 1000 килограма;\nб) за природен газ с кодове по КН 2711 11 00 и 2711 21 00 – 0 лв. за 1 гигаджаул;\n2. за произведената топлинна енергия – 0 лв., в случаите по чл. 28, ал. 2 за енергийните продукти, използвани за осъществяване на комбинирано производство на топлинна и електрическа енергия;\n3. за електрическата енергия с код по КН 2716 – 0 лв. за мегаватчас, при условие че произведената електроенергия е:\nа) от слънчева, вятърна енергия, от енергията на вълните, приливите или с геотермален произход;\nб) от хидравличен произход, произведена в хидроелектрически инсталации;\nв) генерирана от биомаса или от продукти, произведени от биомаса;\nг) генерирана от метан, изпускан в изоставени въглищни мини;\nд) генерирана от горивните клетки.\n(2) Акцизната ставка по ал. 1, т. 1, буква „а“ се увеличава на 340 лв. за 1000 килограма, а акцизната ставка по ал. 1, т. 1, буква „б“ – на 5,10 лв. за 1 гигаджаул, в случай че Европейската комисия постанови акт за несъответствие с правилата в областта на държавните помощи под формата на нулеви акцизни ставки за втечнен нефтен газ и природен газ, използвани като моторно гориво, от датата на постановяване на акта.“\n§ 29.\n В Закона за изменение и допълнение на Данъчно-осигурителния процесуален кодекс (обн., ДВ, бр. 98 от 2013 г.; изм., бр. 104 и 109 от 2013 г., бр. 95 от 2015 г., бр. 98 от 2018 г. и бр. 18 от 2022 г.) в § 9 от преходните и заключителните разпоредби се правят следните изменения:\n1. В ал. 1 думите „30 юни 2022 г.“ се заменят с „31 декември 2026 г.“\n2. Алинея 2 се отменя.\n§ 30. \nВ Закона за данъците върху доходите на физическите лица (обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г., бр. 16, 49, 94 и 100 от 2010 г., бр. 19, 31, 35, 51 и 99 от 2011 г., бр. 40, 81 и 94 от 2012 г., бр. 23, 66, 100 и 109 от 2013 г., бр. 1, 53, 98, 105 и 107 от 2014 г., бр. 12, 22, 61, 79 и 95 от 2015 г., бр. 32, 74, 75, 97 и 98 от 2016 г., бр. 58, 63 и 97 от 2017 г., бр. 15, 98, 102 и 105 от 2018 г., бр. 24, 79, 96 и 101 от 2019 г., бр. 14, 18, 28, 38, 60 и 104 от 2020 г., бр. 14 от 2021 г. и бр. 14 и 17 от 2022 г.) в чл. 29, ал. 1 се правят следните допълнения:\n1. В т. 2 се създава буква „г“:\n„г) доходи от упражняване на свободна професия като адвокат.“\n2. В т. 3 след думата „професия“ се добавя „извън тази по т. 2, буква „г“.\n§ 31.\n (1) Министерският съвет може да одобри допълнителни трансфери по бюджета на Националния осигурителен институт за 2022 г. в размер на до 5 500,0 хил. лв. по реда на чл. 109, ал. 3 от Закона за публичните финанси за увеличаване на разходите за персонал.\n(2) Увеличението е за сметка на бюджетното взаимоотношение между централния бюджет и бюджета на държавното обществено осигуряване по чл. 1, ал. 2.\n§ 32. \nВ Закона за бюджета на Националната здравноосигурителна каса за 2022 г. (обн., ДВ, бр. 18 от 2022 г.; изм., бр. 32 от 2022 г.) в чл. 1, ал. 2 се правят следните изменения и допълнения:\n1. На ред 1.1.3. в колона 3 числото „5 734 171,1“ се заменя с „5 732 071,1“.\n2. На ред 1.1.3.8. в колона 3 числото „120 000,0“ се заменя със „117 900,0“.\n3. На ред 1.1.3.8.1. в колона 2 след думата „сигурност“ се добавя „както и за поставяне на ваксини срещу COVID-19 за здравноосигурени лица“. \n4. На ред 1.1.4. в колона 3 числото „120 570,6“ се заменя със „106 570,6“.\n5. На ред 1.1.4.4. в колона 3 числото „51 170,6“ се заменя с „37 170,6“.\n6. В ред 1.3:\nа) в колона 3 числото „165 384,7“ се заменя със „177 429,5“;\nб) създава се подред 1.3.1.:\n„\n    \n        \n            \n            \n1.3.1.\n            \n            \n            \nв т.ч. за медицинска помощ, оказана в съответствие с правилата за координация на системите за социална сигурност, във връзка с лечение на лица до 18-годишна възраст в размер до 14 000,0\n            \n        \n    \n“.\n§ 33.\n Законът влиза в сила от 1 юли 2022 г., с изключение на:\n1. параграф 17, § 25, т. 9 относно § 15д, ал. 1, т. 2, ал. 2, 3 и 6 и § 28, т. 2, които влизат в сила в тридневен срок от обнародването на закона в „Държавен вестник“;\n2. параграф 28, т. 1 и § 30, които влизат в сила от 1 януари 2023 г.;\n3. параграф 32, който влиза в сила от 10 юли 2022 г.\nЗаконът е приет от 47-ото Народно събрание на 30 юни 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4091"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164210",
    "meta": [],
    "text": "УКАЗ № 169\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за бюджета на Националната здравноосигурителна каса за 2022 г., приет от 47-ото Народно събрание на 28 юни 2022 г.\nИздаден в \nСофия на 4 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за бюджета на Националната здравноосигурителна каса за 2022 г. \n(обн., ДВ, бр. 18 от 2022 г.; изм., бр. 32 от 2022 г.)\nПараграф единствен.\n В чл. 1 се правят следните изменения:\n1. В ал. 1:\nа) в текста преди таблицата числото „6 050 749,9“ се заменя с „6 116 304,9“;\nб) таблицата се изменя така:\n„\n    \n        \n            \n            \n№\n            \nпо ред\n            \n            \n            \nПоказатели\n            \n            \n            \nСума\n            \n(в хил. лв.)\n            \n        \n        \n            \n            \n1\n            \n            \n            \n2\n            \n            \n            \n3\n            \n        \n        \n            \n            \nI.\n            \n            \n            \nПРИХОДИ И ТРАНСФЕРИ – ВСИЧКО\n            \n            \n            \n6 116 304,9\n            \n        \n        \n            \n            \n1.\n            \n            \n            \nЗдравноосигурителни приходи\n            \n            \n            \n5 914 317,1\n            \n        \n        \n            \n            \n1.1.\n            \n            \n            \nЗдравноосигурителни вноски\n            \n            \n            \n3 759 192,6\n            \n        \n        \n            \n            \n1.2.\n            \n            \n            \nТрансфери за здравно осигуряване\n            \n            \n            \n2 155 124,5\n            \n        \n        \n            \n            \n2.\n            \n            \n            \nНеданъчни приходи\n            \n            \n            \n23 162,2\n            \n        \n        \n            \n            \n3.\n            \n            \n            \nПолучени трансфери от Министерството на здравеопазването за:\n            \n            \n            \n106 570,6\n            \n        \n        \n            \n            \n3.1.\n            \n            \n            \nЛекарствени продукти – ваксини и дейности по прилагането им по чл. 82, ал. 2, т. 3 от Закона за здравето\n            \n            \n            \n6 576,0\n            \n        \n        \n            \n            \n3.2.\n            \n            \n            \nДейности за здравно неосигурени лица по чл. 82, ал. 1, т. 1а, 2, 3а и 6б от Закона за здравето\n            \n            \n            \n8 789,0\n            \n        \n        \n            \n            \n3.3.\n            \n            \n            \nСуми по чл. 37, ал. 6 от Закона за здравното осигуряване\n            \n            \n            \n16 035,0\n            \n        \n        \n            \n            \n3.4.\n            \n            \n            \nДейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето\n            \n            \n            \n37 170,6\n            \n        \n        \n            \n            \n3.5.\n            \n            \n            \nМедицински изделия, помощни средства, приспособления и съоръжения за хората с увреждания извън обхвата на задължителното здравно осигуряване\n            \n            \n            \n38 000,0\n            \n        \n        \n            \n            \n4.\n            \n            \n            \nТрансфери от централния бюджет по чл. 5\n            \n            \n            \n72 255,0\n            \n        \n    \n \n“\n2. В ал. 2:\nа) в текста преди таблицата числото „6 050 749,9“ се заменя с „6 116 304,9“;\nб) таблицата се изменя така:\n„\n    \n        \n            \n            \n№\n            \nпо ред\n            \n            \n            \nПоказатели\n            \n            \n            \nСума\n            \n (в хил. лв.)\n            \n        \n        \n            \n            \n1\n            \n            \n            \n2\n            \n            \n            \n3\n            \n        \n    \n    \n        \n            \n            \nII.\n            \n            \n            \nРАЗХОДИ И ТРАНСФЕРИ – ВСИЧКО\n            \n            \n            \n6 116 304,9\n            \n        \n        \n            \n            \n1.\n            \n            \n            \nРазходи\n            \n            \n            \n6 116 304,9\n            \n        \n        \n            \n            \n1.1.\n            \n            \n            \nТекущи разходи\n            \n            \n            \n5 933 875,4\n            \n        \n        \n            \n            \n1.1.1.\n            \n            \n            \nРазходи за персонал\n            \n            \n            \n62 323,7\n            \n        \n        \n            \n            \n1.1.2.\n            \n            \n            \nИздръжка на административните дейности\n            \n            \n            \n32 910,0\n            \n        \n        \n            \n            \n1.1.3.\n            \n            \n            \nЗдравноосигурителни плащания\n            \n            \n            \n5 734 171,1\n            \n        \n        \n            \n            \n1.1.3.1.\n            \n            \n            \nздравноосигурителни плащания за първична извънболнична медицинска помощ\n            \n            \n            \n363 710,9\n            \n        \n        \n            \n            \n1.1.3.2.\n            \n            \n            \nздравноосигурителни плащания за специализирана извънболнична медицинска помощ (включително за комплексно диспансерно (амбулаторно) наблюдение) \n            \n            \n            \n380 229,0\n            \n        \n        \n            \n            \n1.1.3.3.\n            \n            \n            \nздравноосигурителни плащания за дентална помощ\n            \n            \n            \n239 709,8\n            \n        \n        \n            \n            \n1.1.3.4.\n            \n            \n            \nздравноосигурителни плащания за медико-диагностична дейност\n            \n            \n            \n207 286,0\n            \n        \n        \n            \n            \n1.1.3.5.\n            \n            \n            \nздравноосигурителни плащания за лекарствени продукти, медицински изделия и диетични храни за специални медицински цели за домашно лечение на територията на страната, за лекарствени продукти за лечение на злокачествени заболявания и лекарствени продукти при животозастрашаващи кръвоизливи и спешни оперативни и инвазивни интервенции при пациенти с вродени коагулопатии, включени в пакета здравни дейности, гарантиран от бюджета на НЗОК, и прилагани в условията на болничната медицинска помощ, които НЗОК заплаща извън стойността на оказваните медицински услуги:\n            \n            \n            \n1 515 452,8\n            \n        \n        \n            \n            \n1.1.3.5.1.\n            \n            \n            \nв т.ч. за заплащане на изпълнени електронни предписания с предписани лекарствени продукти за домашно лечение на територията на страната, чието ниво на заплащане е 100 на сто\n            \n            \n            \n30 000,0\n            \n        \n        \n            \n            \n1.1.3.5.2.\n            \n            \n            \nв т.ч. за медицински изделия и диетични храни за специални медицински цели за домашно лечение на територията на страната\n            \n            \n            \n25 979,4\n            \n        \n        \n            \n            \n1.1.3.5.3.\n            \n            \n            \nв т.ч. за лекарствени продукти за домашно лечение на територията на страната\n            \n            \n            \n826 889,8\n            \n        \n        \n            \n            \n1.1.3.5.3.1.\n            \n            \n            \nв т.ч. за лекарствени продукти за домашно лечение на територията на страната, назначени с протокол, за които се извършва експертиза \n            \n            \n            \n523 789,8\n            \n        \n        \n            \n            \n1.1.3.5.3.2.\n            \n            \n            \nв т.ч. за лекарствени продукти за домашно лечение на територията на страната, за които не се изисква протокол\n            \n            \n            \n303 100,0\n            \n        \n        \n            \n            \n1.1.3.5.4.\n            \n            \n            \nв т.ч. за лекарствени продукти за лечение на злокачествени заболявания и лекарствени продукти при животозастрашаващи кръвоизливи и спешни оперативни и инвазивни интервенции при пациенти с вродени коагулопатии, включени в пакета здравни дейности, гарантиран от бюджета на НЗОК, и прилагани в условията на болнична медицинска помощ, които НЗОК заплаща извън стойността на оказваните медицински услуги\n            \n            \n            \n632 583,6\n            \n        \n        \n            \n            \n1.1.3.6.\n            \n            \n            \nздравноосигурителни плащания за медицински изделия, прилагани в болничната медицинска помощ, които НЗОК заплаща извън стойността на оказваните медицински услуги\n            \n            \n            \n115 982,0\n            \n        \n        \n            \n            \n1.1.3.7.\n            \n            \n            \nздравноосигурителни плащания за болнична медицинска помощ и плащания с трансфер от централния бюджет по чл. 5\n            \n            \n            \n2 791 800,6\n            \n        \n        \n            \n            \n1.1.3.7.1.\n            \n            \n            \nв т.ч. за здравноосигурителни плащания за болнична медицинска помощ\n            \n            \n            \n2 719 545,6\n            \n        \n        \n            \n            \n1.1.3.7.2.\n            \n            \n            \nв т.ч. за плащания с трансфер от централния бюджет по чл. 5\n            \n            \n            \n72 255,0\n            \n        \n        \n            \n            \n1.1.3.8.\n            \n            \n            \nдруги здравноосигурителни плащания \n            \n            \n            \n120 000,0\n            \n        \n        \n            \n            \n1.1.3.8.1.\n            \n            \n            \nв т.ч. за медицинска помощ, оказана в съответствие с правилата за координация на системите за социална сигурност\n            \n            \n            \n117 900,0\n            \n        \n        \n            \n            \n1.1.4.\n            \n            \n            \nПлащания от трансфери от Министерството на здравеопазването по ал. 1, ред 3 за:\n            \n            \n            \n120 570,6\n            \n        \n        \n            \n            \n1.1.4.1.\n            \n            \n            \nлекарствени продукти – ваксини и дейности по прилагането им по чл. 82, ал. 2, т. 3 от Закона за здравето \n            \n            \n            \n6 576,0\n            \n        \n        \n            \n            \n1.1.4.2.\n            \n            \n            \nдейности за здравно неосигурени лица по чл. 82, ал. 1, т. 1а, 2, 3а и 6б от Закона за здравето\n            \n            \n            \n8 789,0\n            \n        \n        \n            \n            \n1.1.4.3.\n            \n            \n            \nсуми по чл. 37, ал. 6 от Закона за здравното осигуряване\n            \n            \n            \n16 035,0\n            \n        \n        \n            \n            \n1.1.4.4.\n            \n            \n            \nдейности във връзка с лечение на лица до 18-годишна възраст по чл. 82, ал. 1а, 3 и 6 от Закона за здравето и на лица над 18-годишна възраст по чл. 82, ал. 1а и 6 от Закона за здравето\n            \n            \n            \n51 170,6\n            \n        \n        \n            \n            \n1.1.4.5.\n            \n            \n            \nмедицински изделия, помощни средства, приспособления и съоръжения за хората с увреждания извън обхвата на задължителното здравно осигуряване\n            \n            \n            \n38 000,0\n            \n        \n        \n            \n            \n1.2.\n            \n            \n            \nПридобиване на нефинансови активи\n            \n            \n            \n5 000,0\n            \n        \n        \n            \n            \n1.3.\n            \n            \n            \nРезерв, включително за непредвидени и неотложни разходи\n            \n            \n            \n165 384,7\n            \n        \n    \n“\nЗаконът е приет от 47-ото Народно събрание на 28 юни 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4090"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164201",
    "meta": [],
    "text": "УКАЗ № 165\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за управление на средствата от Европейските структурни и инвестиционни фондове, приет от 47-ото Народно събрание на 24 юни 2022 г.\nИздаден в \nСофия на 1 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за управление на средствата от Европейските структурни и инвестиционни фондове\n(обн., ДВ, бр. 101 от 2015 г.; изм., бр. 43 и 74 от 2016 г., бр. 58 и 85 от 2017 г., бр. 2 от 2018 г., бр. 29 и 94 от 2019 г., бр. 13 и 52 от 2020 г. и бр. 39 от 2022 г.)\n§ 1. \nНаименованието на закона се изменя така: „Закон за управление на средствата от Европейските фондове при споделено управление“.\n§ 2. \nВ чл. 1 се правят следните изменения: \n1. В ал. 1, т. 4 думата „сертифициране“ се заменя със „счетоводно отчитане“. \n2. В ал. 2 изречение първо се изменя така: „Средствата от ЕФСУ по смисъла на този закон са средства от Европейския фонд за регионално развитие, Европейския социален фонд плюс, Кохезионния фонд, Фонда за справедлив преход, Европейския земеделски фонд за развитие на селските райони, Европейския фонд за морско дело, рибарство и аквакултури, Фонд „Убежище, миграция и интеграция“, Фонд „Вътрешна сигурност“ и Инструмента за финансова подкрепа за управлението на границите и визовата политика, предоставени по програми на Република България.“ \n§ 3. \nВ чл. 2 ал. 1 се изменя така:\n„(1) Средствата от ЕФСУ се управляват при спазване на хоризонталните принципи и законност, добро финансово управление, пропорционалност и прозрачност чрез партньорство и многостепенно управление с цел намаляване на административната тежест за бенефициента и при осигуряването на видимост.“\n§ 4. \nВ чл. 3, ал. 2 думите „програмите, включени в Споразумението за партньорство“ и запетаята след тях се заменят с „програмите за съответния програмен период“. \n§ 5. \nВ чл. 4 се правят следните изменения и допълнения:\n1. В ал. 2 думите „възстановима помощ“ и запетаята пред тях се заличават.\n2. В ал. 4 след думата „други“ се добавя „фондове и“, а думите „в съответствие с чл. 65, параграф 11 от Регламент (ЕС) № 1303/2013 на Европейския парламент и на Съвета от 17 декември 2013 г. за определяне на общоприложими разпоредби за Европейския фонд за регионално развитие, Европейския социален фонд, Кохезионния фонд, Европейския земеделски фонд за развитие на селските райони и Европейския фонд за морско дело и рибарство и за определяне на общи разпоредби за Европейския фонд за регионално развитие, Европейския социален фонд, Кохезионния фонд и Европейския фонд за морско дело и рибарство, и за отмяна на Регламент (ЕО) № 1083/2006 на Съвета (ОВ, L 347/320 от 20 декември 2013 г.), наричан по-нататък „Регламент (ЕС) № 1303/2013“ се заличават.\n3. Създава се ал. 5:\n„(5) Безвъзмездната финансова помощ може да се предоставя под условие за пълно или частично възстановяване, като условията се посочват в документите по чл. 26, ал. 1.“ \n§ 6. \nСъздава се чл. 4а:\n„Чл. 4а. (1) Финансовите инструменти предоставят подкрепа на крайни получатели за инвестиции в материални и нематериални активи, както и за текущи активи, които се очаква да бъдат финансово жизнеспособни и за които няма достатъчно финансиране от пазарни източници.\n(2) Подкрепата чрез финансови инструменти се предоставя за елементите на инвестициите, които не са физически завършени или изцяло изпълнени към датата на решението за инвестиция.“ \n§ 7. \nВ чл. 5 се правят следните изменения и допълнения: \n1. В ал. 1 думите „с изключение на тези по чл. 39 от Регламент (ЕС) № 1303/2013“, запетаята пред тях и запетаята след тях се заличават, а думите „Фонд на фондовете“ се заменят с „Холдингов фонд“. \n2. В ал. 2, изречение първо думите „Фондът на фондовете“ се заменят с „Холдинговият фонд“ и думите „лицето, управляващо Фонда на фондовете“ се заменят с „лицето, изпълняващо Холдинговия фонд“. \n3. Алинея 3 се изменя така: \n„(3) Лицето, изпълняващо Холдинговия фонд, е „Фонд мениджър на финансови инструменти в България“ – ЕАД – еднолично търговско дружество с държавно участие в капитала.“\n4. Създава се ал. 6: \n„(6) Редът и начинът на използване на ресурса по ал. 5 се определят с постановление на Министерския съвет по съвместно предложение на министъра на финансите и министъра, отговорен за изпълнението на мерките, които ще се финансират с ресурса.“ \n§ 8. \nСъздава се чл. 5а:\n„Чл. 5а. Условията и правилата за предоставяне на подкрепа чрез финансови инструменти, комбинирането на финансови инструменти с безвъзмездна финансова помощ, изпълнението на финансовите инструменти и правилата за управление и контрол се определят с нормативен акт на Министерския съвет по предложение на министъра на финансите.“\n§ 9. \nВ чл. 7 се правят следните изменения и допълнения:\n1. В ал. 3:\nа) точка 6 се изменя така: \n„6. отговаря за наличието и функционирането на системи за управление и контрол на програмите в съответствие с ключовите изисквания на Приложение ХI на Регламент (ЕС) 2021/1060 на Европейския парламент и на Съвета от 24 юни 2021 г. за установяване на общоприложимите разпоредби за Европейския фонд за регионално развитие, Европейския социален фонд плюс, Кохезионния фонд, Фонда за справедлив преход и Европейския фонд за морско дело, рибарство и аквакултури, както и на финансовите правила за тях и за Фонд „Убежище, миграция и интеграция“, Фонд „Вътрешна сигурност“ и Инструмента за финансова подкрепа за управлението на границите и визовата политика (OB, L 231/159 от 30 юни 2021 г.), наричан по-нататък „Регламент (ЕС) 2021/1060“;“\nб) в т. 8 думите „публичност и прозрачност“ се заменят с „видимост, прозрачност и комуникация“.\n2. В ал. 4:\nа) в т. 1 след думите „Европейския социален фонд“ се добавя „плюс, Фонда за справедлив преход“;\nб) в т. 4 думата „сертификация“ се заменя със „счетоводно отчитане“, думите „Регламент (ЕС) № 1303/2013“ се заменят с „Регламент (ЕС) 2021/1060“, а след думите „Европейския социален фонд“ се добавя „плюс, Фонда за справедлив преход“. \n§ 10.\n В чл. 9 се правят следните изменения и допълнения: \n1. Алинея 1 се изменя така:\n„(1) Органи по програмите по чл. 3, ал. 2, финансирани със средства от ЕФСУ, са управляващите органи, счетоводните органи и одитните органи.“ \n2. В ал. 3 думите „или на сертифициращия“ се заличават. \n3. В ал. 6 изречение първо се изменя така: „Счетоводните органи извършват специфични контролни дейности с цел заявяване за възстановяване пред Европейската комисия на разходваните средства по програмите по чл. 3, ал. 2 и изготвяне и изпращане на Европейската комисия на годишни счетоводни отчети по всяка програма.“\n4. В ал. 7 след думата „редовността“ се поставя запетая и се добавя „правилността“. \n§ 11.\n В чл. 12 ал. 2 се отменя.\n§ 12.\n В чл. 13, ал. 2 се правят следните изменения: \n1. В т.1 и 3 думата „приоритети“ се заменя с „цели“. \n2. Точка 4 се отменя. \n§ 13.\n В чл. 14 се правят следните изменения и допълнения: \n1. В ал. 2:\nа) точки 3 и 4 се изменят така:\n„3. разглежда изпълнението и следи за напредъка при изпълнението на програмата и напредъка към постигането на междинните цели и на целевите стойности;\n4. следи за изпълнението и прилагането на отключващите условия през целия програмен период;“\nб) в т. 5 думите „приоритетни оси или“ се заличават;\nв) създава се нова т. 6:\n„6. следи за изпълнение на действията по комуникация и видимост;“\nг) създават се т. 7 – 9:\n„7. следи за напредъка на изпълнението на операциите от стратегическо значение;\n8. одобрява окончателния доклад за качеството на изпълнението на програмите, финансирани от Европейския фонд за регионално развитие, Европейския социален фонд плюс, Фонда за справедлив преход и Кохезионния фонд и годишните доклади за качеството на изпълнение на програмите, финансирани от Фонд „Убежище, миграция и интеграция“, Фонд „Вътрешна сигурност“ и Инструмента за финансова подкрепа за управлението на границите и визовата политика;\n9. одобрява плана за извършване на оценка на програмите и неговите изменения;“\nд) досегашната т. 6 става т. 10.\n2. Алинея 3 се отменя. \n§ 14.\n В чл. 15 се правят следните изменения: \n1. В ал. 2 изречение първо се изменя така: „Комитетите по ал. 1 се създават и техният състав се определя с нормативен акт на Министерския съвет при спазване изискванията на чл. 8 и 39 от Регламент (ЕС) 2021/1060 и чл. 124 от Регламент (ЕС) 2021/2115 на Европейския парламент и на Съвета от 2 декември 2021 г. за установяване на правила за подпомагане за стратегическите планове, които трябва да бъдат изготвени от държавите членки по линия на общата селскостопанска политика (стратегически планове по ОСП) и финансирани от Европейския фонд за гарантиране на земеделието (ЕФГЗ) и от Европейския земеделски фонд за развитие на селските райони (ЕЗФРСР), и за отмяна на регламенти (ЕС) № 1305/2013 и (ЕС) № 1307/2013 (ОB, L 435/1 от 6 декември 2021 г.), наричан по-нататък „Регламент (ЕС) 2021/2115“.“\n2. Алинея 3 се отменя. \n§ 15.\n В чл. 16 се правят следните изменения: \n1. В ал. 2 думите „два пъти“ се заменят с „веднъж“.\n2. В ал. 4 думите „и на Единния информационен портал за обща информация за изпълнението и управлението на ЕСИФ“ се заменят с „и/или на Единния информационен портал за обща информация за изпълнението и управлението на средствата от ЕС“. \n§ 16.\n В чл. 17, ал. 2 думите „на всяко тримесечие“ се заменят с „годишно“. \n§ 17.\n В глава втора в наименованието на раздел III думата „Информация“ се заменя с „Видимост, прозрачност“.\n§ 18.\n В чл. 18 навсякъде думата „информация“ се заменя с „видимост, прозрачност“. \n§ 19\n. В чл. 20, ал. 2 думата „информация“ се заменя с „видимост, прозрачност“. \n§ 20\n. В чл. 21 се правят следните изменения и допълнения:\n1. В ал. 1 накрая се добавя „и при спазване на принципите за намаляване на административната тежест, ефективно, ефикасно и икономично управление и контрол на средствата“.\n2. Алинея 2 се изменя така:\n„(2) Информацията по ал. 1, включително съдържащите се в нея индивидуални данни, може да се използва за статистически и аналитични цели и да се публикува и разпространява с цел осигуряване на публичност и прозрачност при управлението на средствата при спазване на изискванията на Закона за защита на личните данни и на Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/EО (ОB, L 119/1 от 4 май 2016 г.).“ \n§ 21.\n В чл. 22, ал. 3, изречение първо след думите „съответния акт“ се добавя „или в него се препраща към публикувания в ИСУН акт“.\n§ 22.\n Създава се чл. 22а:\n„Чл. 22а. За целите на провеждането на производствата пред управляващите органи в ИСУН се създава интеграция с други приложими регистри, поддържани от държавните органи и администрации, за получаване по служебен път на необходимата информация от съответния първичен администратор на данни.“\n§ 23.\n В чл. 24 се правят следните изменения и допълнения: \n1. В ал. 2:\nа) след думите „по ал. 1“ се поставя запетая, добавя се „а в случай на предоставяне на подкрепа от повече от един фонд – от органа по ал. 1 на водещия фонд“ и се поставя запетая;\nб) създава се изречение второ: „При стратегия за ВОМР, подкрепена от повече от един фонд, безвъзмездната финансова помощ се предоставя от органа по ал. 1 на водещия фонд.“\n2. Алинеи 3, 4 и 5 се отменят.\n3. Създават се ал. 6 и 7:\n„(6) Безвъзмездната финансова помощ по изпълнение на подхода „Интегрирани териториални инвестиции“, наричан по-нататък „ИТИ“, се предоставя от органите по ал. 1 въз основа на подадени проектни предложения в изпълнение на одобрена по реда на Закона за регионалното развитие и актовете по прилагането му концепция за ИТИ.\n(7) При комбинирана подкрепа чрез финансов инструмент и безвъзмездна финансова помощ в рамките на единична операция по финансов инструмент и на едно споразумение за финансиране безвъзмездната финансова помощ се предоставя от субекта, изпълняващ финансовия инструмент.“\n§ 24.\n В чл. 25, ал. 1, т. 1 след думите „интегрирани проектни предложения“ се поставя запетая и се добавя „подбор на проектни предложения в изпълнение на одобрена концепция за ИТИ“, а думите „както и на големи проекти по смисъла на чл. 100 от Регламент (ЕС) № 1303/2013“ се заличават.\n§ 25.\n В чл. 26 се правят следните изменения и допълнения:\n1. В ал. 2 след думите „управляващия орган“ се поставя запетая и съюзът „или“ се заменя със „съответно“, а след думите „съответната програма“ се поставя запетая и се добавя „съответно от местната група за действие“. \n2. Алинея 4 се изменя така:\n„(4) Проектите на документи по ал. 1 при процедури чрез подбор се публикуват в ИСУН преди внасянето им за утвърждаване. Информация относно публикуваните в ИСУН проекти на документи се публикува на интернет страницата на съответната програма и/или в Единния информационен портал. Заинтересованите лица могат да изпращат писмени предложения и възражения по проектите на документи посредством ИСУН в определен от управляващия орган срок, който не може да бъде по-кратък от една седмица. За неуредените въпроси, свързани с обсъждането на постъпилите предложения и възражения, се прилага глава пета, раздел ІІ от Административнопроцесуалния кодекс.“\n3. Алинея 6 се изменя така:\n„(6) Утвърдените документи по ал. 1 се съобщават на всички заинтересовани лица, като се публикуват в ИСУН заедно с обявата за откриване на процедурата чрез подбор, съответно заедно с поканата за участие в процедурата чрез директно предоставяне. Информация относно публикуваните в ИСУН утвърдени документи се публикува на интернет страницата на съответната програма и/или в Единния информационен портал.“\n§ 26.\n В чл. 27, ал. 6, в изречение второ накрая се поставя запетая и се добавя „а за производства по глава дванадесета от Административнопроцесуалния кодекс се събира половината от дължимата такса по изречение първо, но не по-малко от 100 лв.“.\n§ 27.\n В чл. 28, ал. 1 т. 2 се изменя така:\n„2. правила за прилагане на подхода ВОМР за съответния програмен период.“\n§ 28.\n В чл. 29, ал. 1 се създават т. 4 – 6:\n„4. спазване на основните права;\n5. устойчиво развитие;\n6. опазване на околната среда.“\n§ 29.\n В чл. 34 се създава ал. 5:\n„(5) Ръководителят на управляващия орган прекратява производството по отношение на кандидат, чието проектно предложение е включено в списъка по ал. 1 и той не е подал възражение в срока и по реда на ал. 3. Актът за прекратяване на производството се издава в двуседмичен срок от съобщаването на кандидата за недопускането му, съответно по реда на чл. 22, ал. 3 или 4.“\n§ 30.\n В чл. 36 се правят следните изменения и допълнения: \n1. Създава се нова ал. 3:\n„(3) Когато за удостоверяване на обстоятелствата по ал. 2 е необходимо издаването на документи от органи или институции извън страната, срокът може да бъде удължен с 30 дни.“\n2. Досегашната ал. 3 става ал. 4.\n§ 31.\n В чл. 37 се правят следните изменения и допълнения: \n1. В ал. 3:\nа) в т. 3 думите „приоритетна ос“ се заменят с „приоритета“;\nб) точка 5 се отменя.\n2. Създава се ал. 5:\n„(5) Кандидатите, чиито проектни предложения са включени в списъка по чл. 35, т. 2, се уведомяват за това в срока по ал. 1.“\n§ 32.\n В чл. 38 числото „10“ се заменя с „14“.\n§ 33.\n В чл. 40, ал. 3 в изречение първо думите „параграф 2, буква „б“ от Регламент (ЕС) № 1303/2013“ се заменят с „параграф 1 от Регламент (ЕС) 2021/1060“, а изречение второ се заличава.\n§ 34.\n В чл. 41 се правят следните допълнения: \n1. В ал. 1 се създава ново изречение първо: „Подборът на стратегии за ВОМР се извършва чрез съвместна покана от управляващите органи, участващи във финансирането на подхода ВОМР.“ \n2. В ал. 2 се създава изречение второ: „При предоставяне на подкрепа от повече от един фонд управляващите органи могат да изберат един от фондовете за водещ, като за изпълнение на стратегията се прилагат правилата на водещия фонд при спазване на обхвата и правилата за допустимост на всеки от фондовете, участващ в предоставянето на подкрепа за стратегията.“\n3. В ал. 3 след думите „управляващия орган“ се добавя „и/или в Единния информационен портал“.\n§ 35.\n В чл. 42, ал. 2 и 3 числото „34“ се заменя с „33“ и думите „Регламент (ЕС) № 1303/2013“ се заменят с „Регламент (ЕС) 2021/1060“.\n§ 36.\n В чл. 43 се правят следните изменения и допълнения:\n1. В ал. 1 съюзът „или“ се заменя със запетая, а след думите „на програмата“ се поставя запетая, добавя се „или в концепция за ИТИ, одобрена по съответния ред“ и се поставя запетая.\n2. В ал. 2 т. 4 и 5 се отменят.\n§ 37.\n В чл. 44 се правят следните изменения: \n1. В ал. 1 запетаята след думите „системен проект“ се заменя със съюза „и“, а думите „голям проект по смисъла на чл. 100 от Регламент (ЕС) № 1303/2013 и съвместен план за действие по смисъла на чл. 104 от същия регламент“ и запетаята пред тях се заличават. \n2. В ал. 2 думите „на голям проект по смисъла на чл. 100 от Регламент (ЕС) № 1303/2013 и на съвместен план за действие по смисъла на чл. 104 от същия регламент“ и запетаята пред тях се заличават.\n§ 38.\n В чл. 45, ал. 1 се правят следните изменения и допълнения:\n1. В текста преди т. 1 след думите „едноседмичен срок“ се поставя запетая, добавя се „съответно за интегрирани проектни предложения – в 10-дневен срок“ и се поставя запетая.\n2. Точки 4 и 5 се отменят.\n§ 39.\n В чл. 47 ал. 4 се отменя.\n§ 40.\n В чл. 48 се правят следните изменения: \n1. Алинея 3 се отменя.\n2. В ал. 5 думите „Алинеи 1 – 3“ се заменят с „Алинеи 1 и 2“.\n§ 41.\n В чл. 50, ал. 1 след думата „равнопоставеност“ се поставя запетая и се добавя „спазване на основните права“.\n§ 42.\n В чл. 55 се правят следните изменения и допълнения: \n1. В ал. 1:\nа) думите „и възстановимата помощ могат да бъдат предоставени“ се заменят с „може да бъде предоставена“;\nб) точка 2 се изменя така:\n„2. единични разходи;“\nв) в т. 3 думите „които не надвишават левовата равностойност на 100 000 евро публичен принос“ и запетаята пред тях се заличават;\nг) създава се т. 5:\n„5. финансиране, което не е свързано с разходи.“ \n2. В ал. 2 след думите „Формите по ал. 1“ се поставя запетая и се добавя „т. 1 – 4“, а накрая се добавя „или се използват за различни проекти, които са част от една операция, или за последващи етапи от операция“.\n§ 43.\n В чл. 56, ал. 2 думите „възстановима помощ или“ се заличават, а думите „чл. 37, параграф 7 от Регламент (ЕС) № 1303/2013“ се заменят с „посоченото в акта по чл. 5а“.\n§ 44.\n В чл. 57 се правят следните изменения и допълнения: \n1. В ал. 1:\nа) в т. 1 думите „разходите са за дейности, съответстващи на критериите за подбор на операции“ се заменят с „разходите са за дейности, съответстващи на предвидените в одобрения проект“;\nб) създава се нова т. 3:\n„3. разходите не надхвърлят праговете за съответната категория в документите по чл. 26, ал. 1 и в одобрения проект;“\nв) досегашната т. 3 става т. 4 и се изменя така:\n„4. разходите са за реално доставени продукти, извършени услуги, строителни и монтажни работи и положен труд;“\nг) досегашните т. 4 и 5 стават съответно т. 5 и 6;\nд) досегашната т. 6 става т. 7 и се изменя така:\n„7. за направените разходи е налична одитна следа съгласно минималните изисквания на Приложение XIII от Регламент (ЕС) 2021/1060 и са спазени изискванията за съхраняване на документите съгласно чл. 82 от Регламент (ЕС) 2021/1060;“\nе) досегашната т. 7 става т. 8.\n2. В ал. 2 накрая се поставя запетая и се добавя „освен в случаите на чл. 59а“.\n§ 45.\n В чл. 58, ал. 2 думата „само“ се заличава, а думите „при условията на чл. 70 от Регламент (ЕС) № 1303/2013, когато се осъществяват извън програмния район“ се заменят с „когато се осъществяват извън него, при условие че допринасят за целите на програмата“.\n§ 46.\n В глава пета, раздел І се създава чл. 59а:\n„Чл. 59а. (1) При настъпване на изключителни или необичайни обстоятелства по чл. 20 от Регламент (ЕС) 2021/1060 и въз основа на издадено решение за изпълнение от Европейската комисия се считат за допустими разходи за операции, които са физически завършени или изцяло изпълнени преди подаването на проектно предложение от бенефициента до управляващия орган, при условие че операцията е в отговор на настъпилите обстоятелства.\n(2) Разходите за операции могат да бъдат признати за допустими, считано от датата на потвърждаването на настъпването на обстоятелствата при условията и по реда на чл. 20 от Регламент (ЕС) 2021/1060.“\n§ 47.\n В глава пета в наименованието на раздел II думата „сертифициране“ се заменя с „отчитане“.\n§ 48.\n В чл. 60, ал. 3 цифрата „4“ се заменя с „5“.\n§ 49.\n В чл. 62, ал. 1 числото „90“ се заменя с „80“.\n§ 50.\n В чл. 64, ал. 3 се създава изречение второ: „Отказ за верификация се издава и за установяване на недължимо платени и надплатени суми по проекта вследствие на извършено верифициране.“\n§ 51.\n Създава се чл. 64а:\n„Чл. 64а. (1) Установените недължимо платени и надплатени суми се възстановяват от плащания по проекта. Когато отказ от верификация е издаден след съответното плащане, установените недължимо платени и надплатени суми се възстановяват чрез доброволно изпълнение от страна на бенефициента в 14-дневен срок. След изтичането на срока за доброволно плащане недължимо платените и надплатените суми се прихващат от следващо плащане по проекта заедно с дължимите лихви за просрочие, а когато това е неприложимо – чрез упражняване на права по дадените от бенефициента обезпечения по чл. 61, ал. 2, по ред и начин, определени в нормативния акт по чл. 7, ал. 4, т. 4. \n(2) След окончателното плащане по проект установените и невъзстановени недължимо платени и надплатени суми са публично вземане съгласно чл. 162, ал. 2, т. 8 от Данъчно-осигурителния процесуален кодекс.“\n§ 52.\n Член 65 се отменя.\n§ 53.\n Член 66 се изменя така:\n„Чл. 66. (1) Счетоводният орган изготвя и изпраща към Европейската комисия заявление за плащане по всяка програма до 6 пъти в годината, в което включва верифицирани от управляващите органи разходи.\n(2) Счетоводният орган не включва в заявление за плащане разходи:\n1. за които има наложена финансова корекция, определена по реда на чл. 73, след датата на верификация, но в периода, за който се отнася заявлението за плащане;\n2. за които е получена информация за образувано производство или проверка от Прокуратурата на Република България, Европейската прокуратура, ОЛАФ и Комисията за противодействие на корупцията и за отнемане на незаконно придобитото имущество.\n(3) Счетоводният орган изключва от заявление за плащане вече заявени към Европейската комисия разходи, за които управляващият орган е определил финансова корекция или е установил, че са недължимо платени или надплатени. \n(4) Счетоводният орган не изпраща заявление за плащане по програма или по част от програма, когато е налице одитна оценка, че системата за управление и контрол на управляващия орган като цяло не функционира или функционира частично и са необходими значителни подобрения.“\n§ 54.\n Член 67 се отменя.\n§ 55.\n В чл. 68 след думите „Европейския социален фонд“ се добавя „плюс, Фонда за справедлив преход“.\n§ 56.\n В чл. 69, ал. 1 след думата „нередности“ се поставя точка и текстът до края се заличава.\n§ 57.\n В чл. 70 се правят следните изменения и допълнения: \n1. В ал. 1:\nа) в т. 3 думите „по чл. 4, параграф 8, чл. 7 и 8 от Регламент (ЕС) № 1303/2013“ се заменят със „за добро финансово управление в съответствие с изискванията на чл. 33, чл. 36, параграф 1 и чл. 61 от Регламент (ЕС) 2018/1046“;\nб) в т. 4 думите „чл. 71 от Регламент (ЕС) № 1303/2013“ се заменят с „чл. 65 от Регламент (ЕС) 2021/1060“;\nв) в т. 6 думата „информация“ се заменя с „видимост, прозрачност“;\nг) точка 10 се изменя така:\n„10. за друго нарушение на приложимото право на Европейския съюз и/или българското законодателство и/или сключените между държавите договори, ратифицирани, обнародвани и влезли в сила за Република България по програмите за европейско териториално сътрудничество, извършено чрез действие или бездействие от страна на бенефициента, което има или би имало за последица нанасянето на вреда на средства от ЕФСУ.“\n2. Създава се ал. 3:\n„(3) За нередности по ал. 1, т. 1, 3 – 7 и 9 финансовите корекции се определят по пропорционалния метод, когато не може да се установи размерът на реално установените финансови последици на нарушението, а за нередности по ал. 1, т. 2, 8 и 10 се прилага диференциалният метод.“\n§ 58.\n В чл. 71, ал. 1 думата „сертифицирани“ се заменя с „подадени“.\n§ 59.\n В чл. 74 думите „сертифициращ или“ се заличават.\n§ 60.\n В чл. 77, ал. 1 думите „за сертификация“ се заличават.\n§ 61.\n В § 1 от допълнителните разпоредби се правят следните изменения:\n1. Точка 2 се отменя.\n2. В т. 4 думите „периода 2014 – 2020“ се заменят с „периода 2021 – 2027“.\n3. Точка 6 се отменя.\n4. В т. 7 числото „11“ се заменя с „16“ и думите „Регламент (ЕС) № 1303/2013“ се заменят с „Регламент (ЕС) 2021/1060“.\n§ 62.\n Параграф 2 от допълнителните разпоредби се отменя.\n§ 63.\n В § 4 от допълнителните разпоредби се правят следните изменения:\n1. В ал. 1 думите „Програмата за развитие на селските райони“ се заменят със „Стратегическия план за развитие на земеделието и селските райони“ и думите „Министерството на земеделието, храните и горите“ се заменят с „Министерството на земеделието“.\n2. В ал. 2 думата „програмата“ се заменя с „плана“.\n3. В ал. 3 думата „програмата“ се заменя с „плана“ и думите „Регламент (ЕС) № 1305/2013 на Европейския парламент и на Съвета от 17 декември 2013 г. относно подпомагане на развитието на селските райони от Европейския земеделски фонд за развитие на селските райони (ЕЗФРСР) и за отмяна на Регламент (ЕО) № 1698/2005 на Съвета (ОВ, L 347/487 от 20 декември 2013 г.) и Регламент (ЕС) № 1306/2013 на Европейския парламент и на Съвета от 17 декември 2013 г. относно финансирането, управлението и мониторинга на общата селскостопанска политика и за отмяна на регламенти (ЕИО) № 352/78, (ЕО) № 165/94, (ЕО) № 2799/98, (ЕО) № 814/2000, (ЕО) № 1290/2005 и (ЕО) № 485/2008 на Съвета (ОВ, L 347/549 от 20 декември 2013 г.)“ се заменят с „Регламент (ЕС) 2021/2115 на Европейския парламент и на Съвета от 2 декември 2021 г. за установяване на правила за подпомагане за стратегическите планове, които трябва да бъдат изготвени от държавите членки по линия на общата селскостопанска политика (стратегически планове по ОСП) и финансирани от Европейския фонд за гарантиране на земеделието (ЕФГЗ) и от Европейския земеделски фонд за развитие на селските райони (ЕЗФРСР), и за отмяна на регламенти (ЕС) № 1305/2013 и (ЕС) № 1307/2013 и Регламент (ЕС) 2021/216 на Европейския парламент и на Съвета от 2 декември 2021 г. относно финансирането, управлението и мониторинга на общата селскостопанска политика и за отмяна на Регламент (ЕС) № 1306/2013 (ОВ, L 435/1 от 6 декември 2021 г.)“.\n4. Алинея 4 се отменя.\n§ 64.\n В § 5 от допълнителните разпоредби се правят следните изменения:\n1. В т. 3 думата „сертификацията“ се заменя със „счетоводното отчитане“.\n2. Точка 4 се изменя така:\n„4. органите за управление и Националните органи осъществяват правомощия по администрирането на нередности и извършването на финансови корекции по реда на глава пета, раздел III; при извършване на финансови корекции органите за управление и Националните органи прилагат категориите нередности и минималните и максималните стойности на процентните показатели, определени в този закон и с акта по чл. 70, ал. 2.“\n§ 65.\n Параграф 6 от допълнителните разпоредби се изменя така:\n„§ 6. Регионалните управления на образованието, държавните, общинските и частните детски градини и училища, центровете за подкрепа за личностно развитие и специализираните обслужващи звена съгласно Закона за предучилищното и училищното образование и държавните и частните висши училища, и научните организации съгласно Закона за висшето образование могат да участват в техническото и/или финансовото изпълнение, включително да извършват разходи по проекти с конкретния бенефициент – Министерството на образованието и науката, финансирани по Оперативна програма „Наука и образование за интелигентен растеж“ 2014 – 2020 г., по Оперативна програма „Региони в растеж“ 2014 – 2020 г., по Програма „Образование“ 2021 – 2027 г. и по Програмата за развитие на регионите 2021 – 2027 г., когато това е предвидено в методологията и критериите, използвани за подбор на операции, при спазване на правилата за избягване на двойно финансиране и за допустимост на разходите.“\n§ 66.\n В допълнителните разпоредби се създава § 6б:\n„§ 6б. За целите на статистическото валидиране на показателите за резултат по програмите по чл. 3, ал. 2 с източник Националният статистически институт същият осигурява процеса по набиране и обработка на данни за тези показатели.“\n§ 67.\n Параграф 7 от допълнителните разпоредби се изменя така:\n„§ 7. (1) Този закон предвижда мерки по прилагане на Регламент (ЕС) 2021/1060 на Европейския парламент и на Съвета от 24 юни 2021 г. за установяване на общоприложимите разпоредби за Европейския фонд за регионално развитие, Европейския социален фонд плюс, Кохезионния фонд, Фонда за справедлив преход и Европейския фонд за морско дело, рибарство и аквакултури, както и на финансовите правила за тях и за Фонд „Убежище, миграция и интеграция“, Фонд „Вътрешна сигурност“ и Инструмента за финансова подкрепа за управлението на границите и визовата политика.\n(2) Разпоредбите на този закон се прилагат при спазване изискванията на делегираните актове и актовете за изпълнение, приети от Европейската комисия по Регламент (ЕС) 2021/1060.“\n§ 68.\n В § 9 от преходните и заключителните разпоредби думите „Лицето, управляващо Фонда на фондовете“ се заменят с „Лицето, изпълняващо Холдинговия фонд, управлява Фонд на фондовете за финансовите инструменти, съфинансирани от Европейските структурни и инвестиционни фондове за програмния период 2014 – 2020 г., както и“, а накрая на изречението се поставя запетая и се добавя „както и управлява ресурсите, прехвърлени по реда на чл. 5, ал. 5 от „Програмата за развитие на селските райони“, съфинансирана от Европейския земеделски фонд за развитие на селските райони за програмния период 2007 – 2013 г.“.\n§ 69.\n Навсякъде в закона:\n1. Думите „Европейските структурни и инвестиционни фондове“ се заменят с „Европейските фондове при споделено управление“.\n2. Абревиатурата „ЕСИФ“ се заменя с „ЕФСУ“.\n3. Думите „сертифициращ“, „сертифициращия“, „сертифициращият“ и „сертифициращите“ се заменят съответно със „счетоводен“, „счетоводния“, „счетоводният“ и „счетоводните“.\nПреходни и заключителни разпоредби\n§ 70.\n До приключването на програмите за програмен период 2014 – 2020 г., съфинансирани от Европейските структурни и инвестиционни фондове (ЕСИФ), разпоредбите на Закона за управление на средствата от Европейските структурни и инвестиционни фондове, отменени или изменени с този закон, запазват своето действие по отношение на управлението на средствата от ЕСИФ, както и по отношение на изпълнението и контрола на тези програми. \n§ 71.\n (1) В срок до 6 месеца от влизането в сила на този закон Министерският съвет и министърът на финансите приемат или привеждат в съответствие с него нормативните актове по прилагането на Закона за управление на средствата от Европейските фондове при споделено управление.\n(2) Приетите от Министерския съвет и министъра на финансите нормативни актове до влизането в сила на този закон запазват своето действие по отношение на програмния период 2014 – 2020 г.\n(3) Нормативните актове по ал. 2 се прилагат до приемането на актовете по ал. 1 и за програмен период 2021 – 2027 г., доколкото не противоречат на този закон.\n§ 72.\n В Закона за регионалното развитие (обн., ДВ, бр. 50 от 2008 г.; изм., бр. 47, 82 и 93 от 2009 г., бр. 82 от 2012 г., бр. 66 от 2013 г., бр. 22 и 98 от 2014 г., бр. 9 и 14 от 2015 г., бр. 15 от 2016 г., бр. 13 и 58 от 2017 г., бр. 28 от 2018 г. и бр. 21 от 2020 г.) се правят следните изменения: \n1. В чл. 18, ал. 16 думите „Европейските структурни и инвестиционни фондове“ се заменят с „Европейските фондове при споделено управление“.\n2. В чл. 19, ал. 1:\nа) точка 3 се изменя така:\n„3. участва в процеса на подбор на концепции за интегрирани териториални инвестиции, съфинансирани от Европейските фондове при споделено управление, от други европейски фондове и финансови източници, включително финансови инструменти, и от съответното национално съфинансиране, в изпълнение на интегрираната териториална стратегия за развитие на региона за планиране от ниво 2;“\nб) в т. 4 думите „Европейските структурни и инвестиционни фондове“ се заменят с „Европейските фондове при споделено управление“.\n§ 73.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 24 юни 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n3921"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164077",
    "meta": [],
    "text": "УКАЗ № 154\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за извършване на Икономически преглед на Република България между Република България, от една страна, и Организацията за икономическо сътрудничество и развитие, от друга страна, приет от 47-ото Народно събрание на 10 юни 2022 г.\nИздаден в София на 17 юни 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението за извършване на Икономически преглед на Република България между Република България, от една страна, и Организацията за икономическо сътрудничество и развитие, от друга страна\nЧлен единствен.\n Ратифицира Споразумението за извършване на Икономически преглед на Република България между Република България, от една страна, и Организацията за икономическо сътрудничество и развитие, от друга страна, сключено чрез размяна на писма, подписани на 14 октомври 2021 г. в София и на 28 декември 2021 г. в Париж.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 10 юни 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3585"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164130",
    "meta": [],
    "text": "УКАЗ № 153\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Многостранната конвенция за прилагане на мерки, свързани с данъчните спогодби, за предотвратяване свиването на данъчната основа и прехвърлянето на печалби, приет от 47-ото Народно събрание на 10 юни 2022 г.\nИздаден в София на 17 юни 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Многостранната конвенция за прилагане на мерки, свързани с данъчните спогодби, за предотвратяване свиването на данъчната основа и прехвърлянето на печалби\nЧлен единствен. \nРатифицира Многостранната конвенция за прилагане на мерки, свързани с данъчните спогодби, за предотвратяване свиването на данъчната основа и прехвърлянето на печалби, подписана от Република България на 7 юни 2017 г. в Париж, с резерви и уведомления съгласно списък, изготвен по образец на Организацията за икономическо сътрудничество и развитие, както следва:\n„Република България\nСъстояние на списъка с резерви и уведомления при депозиране на инструмента за ратификация\nТози документ съдържа списъка с резерви и уведомления, направени от Република България при депозиране на инструмента за ратификация съгласно чл. 28, ал. 5 и чл. 29, ал. 1 от Конвенцията.\nЧлен 2 – Тълкуване на термините\nУведомление – спогодби, обхванати от Конвенцията\nСъгласно чл. 2, ал. 1, буква „а“, точка ii от Конвенцията Република България желае следните спогодби да бъдат обхванати от Конвенцията: \n    \n        \n            \n            \n№\n            \n            \n            \nЗаглавие \n            \n            \n            \nДруга договаряща юрисдикция \n            \n            \n            \nОригинал/\n            \nИнструмент за изменение \n            \n            \n            \nДата на подписване\n            \n            \n            \nДата на влизане в сила\n            \n        \n    \n    \n        \n            \n            \n1\n            \n            \n            \nСпогодба между Република България и Република Албания за избягване на двойното данъчно облагане на доходите и имуществото\n            \n            \n            \nАлбания\n            \n            \n            \nОригинал\n            \n            \n            \n09-12-1998 \n            \n            \n            \n01-07-1999 \n            \n        \n        \n            \n            \n2\n            \n            \n            \nСпогодба между Република България и Алжирската демократична и народна република за избягване на двойното данъчно облагане на доходите и имуществото\n            \n            \n            \nАлжир\n            \n            \n            \nОригинал\n            \n            \n            \n25-10-1998 \n            \n            \n            \n11-04-2005 \n            \n        \n        \n            \n            \n3\n            \n            \n            \nСпогодба между Република България и Република Армения за избягване на двойното данъчно облагане на доходите и имуществото\n            \n            \n            \nАрмения\n            \n            \n            \nОригинал\n            \n            \n            \n10-04-1995\n            \n            \n            \n01-12-1995\n            \n        \n        \n            \n            \nИнструмент за изменение (a)\n            \n            \n            \n10-12-2008\n            \n            \n            \n16-11-2010\n            \n        \n        \n            \n            \n4\n            \n            \n            \nСпогодба между Република България и Република Австрия за избягване на двойното данъчно облагане на доходите и имуществото\n            \n            \n            \nАвстрия\n            \n            \n            \nОригинал\n            \n            \n            \n20-07-2010\n            \n            \n            \n03-02-2011\n            \n        \n        \n            \n            \n5\n            \n            \n            \nСпогодба между правителството на Република България и правителството на Република Азербайджан за избягване на двойното данъчно облагане на доходите и имуществото\n            \n            \n            \nАзербайджан\n            \n            \n            \nОригинал\n            \n            \n            \n12-11-2007\n            \n            \n            \n25-11-2008\n            \n        \n        \n            \n            \n6\n            \n            \n            \nСпогодба между правителството на Република България и правителството на Кралство Бахрейн за избягване на двойното данъчно облагане на доходите и имуществото\n            \n            \n            \nБахрейн\n            \n            \n            \nОригинал\n            \n            \n            \n26-06-2009\n            \n            \n            \n06-10-2010\n            \n        \n        \n            \n            \n7\n            \n            \n            \nСпогодба между правителството на Република България и правителството на Република Беларус за избягване на двойното данъчно облагане на доходите и имуществото\n            \n            \n            \nБеларус\n            \n            \n            \nОригинал\n            \n            \n            \n09-12-1996\n            \n            \n            \n17-02-1998\n            \n        \n        \n            \n            \n8\n            \n            \n            \nСпогодба между Народна република България и Кралство Белгия за избягване на двойното облагане с данъци на дохода и имуществото\n            \n[Convention between the People’s Republic of Bulgaria and the Kingdom of Belgium for the Avoidance of Double Taxation with respect to Taxes on Income and on Capital]\n            \n            \n            \nБелгия\n            \n            \n            \nОригинал\n            \n            \n            \n25-10-1988\n            \n            \n            \n28-11-1991\n            \n        \n        \n            \n            \n9\n            \n            \n            \nСпогодба между правителството на Република България и правителството на Канада за избягване на двойното данъчно облагане и предотвратяване отклонението от облагане с данъци на доходите и имуществото\n            \n            \n            \nКанада\n            \n            \n            \nОригинал\n            \n            \n            \n03-03-1999\n            \n            \n            \n25-10-2001\n            \n        \n        \n            \n            \n10\n            \n            \n            \nСпогодба между правителството на Република България и правителството на Китайската народна република за избягване на двойното данъчно облагане и предотвратяване отклонението от облагане с данъци върху дохода и имуществото\n            \n            \n            \nКитай\n            \n(Народна република)\n            \n            \n            \nОригинал\n            \n            \n            \n06-11-1989\n            \n            \n            \n24-05-1990\n            \n        \n        \n            \n            \nИнструмент за изменение (a)\n            \n            \n            \n15-07-2002\n            \n            \n            \n02-01-2003\n            \n        \n        \n            \n            \n11\n            \n            \n            \nСпогодба между Република България и Република Хърватска за избягване на двойното данъчно облагане на доходите и имуществото\n            \n            \n            \nХърватия\n            \n            \n            \nОригинал\n            \n            \n            \n15-07-1997\n            \n            \n            \n30-07-1998\n            \n        \n        \n            \n            \n12\n            \n            \n            \nСпогодба между Република България и Република Кипър за избягване на двойното данъчно облагане на доходите и имуществото\n            \n            \n            \nКипър\n            \n            \n            \nОригинал\n            \n            \n            \n30-10-2000\n            \n            \n            \n03-01-2001\n            \n        \n        \n            \n            \n13\n            \n            \n            \nСпогодба между Република България и Чешката република за избягване на двойното данъчно облагане и предотвратяване на отклонението от облагане с данъци на доходите и имуществото\n            \n            \n            \nЧешка република\n            \n            \n            \nОригинал\n            \n            \n            \n09-04-1998\n            \n            \n            \n02-07-1999\n            \n        \n        \n            \n            \n14\n            \n            \n            \nСпогодба между Народна република България и Кралство Дания за избягване на двойното данъчно облагане на дохода и имуществото\n            \n            \n            \nДания\n            \n            \n            \nОригинал\n            \n            \n            \n02-12-1988\n            \n            \n            \n23-03-1989\n            \n        \n        \n            \n            \n15\n            \n            \n            \nСпогодба между Република България и Арабска република Египет за избягване на двойното данъчно облагане и предотвратяване на отклонението от облагане с данъци върху доходите\n            \n            \n            \nЕгипет\n            \n            \n            \nОригинал\n            \n            \n            \n05-06-2003\n            \n            \n            \n11-05-2004\n            \n        \n        \n            \n            \n16\n            \n            \n            \nСпогодба между Република България и Република Естония за избягване на двойното данъчно облагане и предотвратяване отклонението от облагане с данъци на доходите\n            \n            \n            \nЕстония\n            \n            \n            \nОригинал\n            \n            \n            \n13-10-2008\n            \n            \n            \n30-12-2008\n            \n        \n        \n            \n            \n17\n            \n            \n            \nСпогодба между Народна република България и Република Франция за избягване на двойното данъчно облагане и предотвратяване отклонението от облагане с данъци върху дохода \n            \n[Convention between the People’s Republic of Bulgaria and the French Republic for the Avoidance of Double Taxation and the Prevention of Fiscal Evasion with respect to Taxes on Income]\n            \n            \n            \nФранция\n            \n            \n            \nОригинал\n            \n            \n            \n14-03-1987\n            \n            \n            \n01-06-1988\n            \n        \n        \n            \n            \n18\n            \n            \n            \nСпогодба между Република България и Грузия за избягване на двойното данъчно облагане на доходите и имуществото\n            \n            \n            \nГрузия\n            \n            \n            \nОригинал\n            \n            \n            \n26-11-1998\n            \n            \n            \n01-07-1999\n            \n        \n        \n            \n            \n19\n            \n            \n            \nСпогодба между Република България и Република Гърция за избягване на двойното данъчно облагане на доходите и имуществото\n            \n            \n            \nГърция \n            \n            \n            \nОригинал\n            \n            \n            \n15-02-1991\n            \n            \n            \n22-01-2002\n            \n        \n        \n            \n            \nИнструмент за изменение (a)\n            \n            \n            \n18-07-2000\n            \n            \n            \n22-01-2002\n            \n        \n        \n            \n            \n20\n            \n            \n            \nСпогодба между Република България и Република Унгария за избягване на двойното данъчно облагане с данъци на доходите и имуществото\n            \n            \n            \nУнгария\n            \n            \n            \nОригинал\n            \n            \n            \n08-06-1994\n            \n            \n            \n07-09-1995\n            \n        \n        \n            \n            \n21\n            \n            \n            \nСпогодба между правителството на Република България и правителството на Република Индия за избягване на двойното данъчно облагане и предотвратяване отклонението от облагане с данъци на дохода и имуществото\n            \n            \n            \nИндия\n            \n            \n            \nОригинал\n            \n            \n            \n26-05-1994\n            \n            \n            \n23-06-1995\n            \n        \n        \n            \n            \n22\n            \n            \n            \nСпогодба между правителството на Република България и правителството на Република Индонезия за избягване на двойното данъчно облагане и предотвратяване отклонението от облагане с данъци върху дохода\n            \n            \n            \nИндонезия\n            \n            \n            \nОригинал\n            \n            \n            \n11-01-1991\n            \n            \n            \n25-05-1992\n            \n        \n        \n            \n            \n23\n            \n            \n            \nСпогодба между правителството на Република България и правителството на Ислямска република Иран за избягване на двойното данъчно облагане и предотвратяване отклонението от облагане с данъци на дохода\n            \n            \n            \nИран\n            \n            \n            \nОригинал\n            \n            \n            \n28-04-2004\n            \n            \n            \n29-06-2006\n            \n        \n        \n            \n            \n24\n            \n            \n            \nСпогодба между правителството на Република България и правителството на Ирландия за избягване на двойното данъчно облагане и предотвратяване отклонението от облагане с данъци на доходите и печалбите от прехвърляне на имущество\n            \n            \n            \nИрландия\n            \n            \n            \nОригинал\n            \n            \n            \n05-10-2000\n            \n            \n            \n05-01-2001\n            \n        \n        \n            \n            \n25\n            \n            \n            \nСпогодба между правителството на Република България и правителството на Държавата Израел за избягване на двойното данъчно облагане и предотвратяване отклонението от облагане с данъци на доходите\n            \n            \n            \nИзраел\n            \n            \n            \nОригинал\n            \n            \n            \n18-01-2000\n            \n            \n            \n31-12-2002\n            \n        \n        \n            \n            \n26\n            \n            \n            \nСпогодба между Народна република България и Република Италия за избягване на двойното данъчно облагане и предотвратяване отклонението от облагане с данъци върху дохода и имуществото \n            \n[Convention between the People’s Republic of Bulgaria and the Italian Republic for the Avoidance of Double Taxation with respect to Taxes on Income and on Capital and for the Prevention of Tax Evasion]\n            \n            \n            \nИталия\n            \n            \n            \nОригинал\n            \n            \n            \n21-09-1988\n            \n            \n            \n10-06-1991\n            \n        \n        \n            \n            \n27\n            \n            \n            \nСпогодба между Република България и Япония за избягване на двойното данъчно облагане и предотвратяване на отклонението от облагане с данъци върху дохода\n            \n            \n            \nЯпония\n            \n            \n            \nОригинал\n            \n            \n            \n07-03-1991\n            \n            \n            \n09-08-1991\n            \n        \n        \n            \n            \n28\n            \n            \n            \nСпогодба между правителството на Република България и правителството на Хашемитско кралство Йордания за избягване на двойното данъчно облагане и предотвратяване отклонението от облагане с данъци на доходите\n            \n            \n            \nЙордания\n            \n            \n            \nОригинал\n            \n            \n            \n09-11-2006\n            \n            \n            \n14-02-2008\n            \n        \n        \n            \n            \n29\n            \n            \n            \nСпогодба между правителството на Република България и правителството на Република Казахстан за избягване на двойното данъчно облагане на доходите и имуществото\n            \n            \n            \nКазахстан\n            \n            \n            \nОригинал\n            \n            \n            \n13-11-1997\n            \n            \n            \n24-07-1998\n            \n        \n        \n            \n            \n30\n            \n            \n            \nСпогодба между правителството на Република България и правителството на Корейската народнодемократична република за избягване на двойното данъчно облагане на доходите и имуществото \n            \n            \n            \nКорейска народнодемократична република\n            \n            \n            \nОригинал\n            \n            \n            \n16-06-1999\n            \n            \n            \n07-01-2000\n            \n        \n        \n            \n            \n31\n            \n            \n            \nСпогодба между Република България и Република Корея за избягване на двойното данъчно облагане и предотвратяване на отклонението от облагане с данъци върху дохода\n            \n            \n            \nРепублика\n            \nКорея\n            \n            \n            \nОригинал\n            \n            \n            \n11-03-1994\n            \n            \n            \n22-06-1995\n            \n        \n        \n            \n            \n32\n            \n            \n            \nСпогодба между правителството на Република България и правителството на Държавата Кувейт за избягване на двойното данъчно облагане и предотвратяване отклонението от облагане с данъци върху доходите и имуществото\n            \n            \n            \nКувейт \n            \n            \n            \nОригинал\n            \n            \n            \n29-10-2002\n            \n            \n            \n23-02-2004\n            \n        \n        \n            \n            \n33\n            \n            \n            \nСпогодба между Република България и Република Латвия за избягване на двойното данъчно облагане и предотвратяване отклонението от облагане с данъци на доходите\n            \n            \n            \nЛатвия\n            \n            \n            \nОригинал\n            \n            \n            \n04-12-2003\n            \n            \n            \n18-08-2004\n            \n        \n        \n            \n            \n34\n            \n            \n            \nСпогодба между Република България и Република Ливан за избягване на двойното данъчно облагане и предотвратяване отклонението от облагане с данъци върху доходите и имуществото\n            \n            \n            \nЛиван\n            \n            \n            \nОригинал\n            \n            \n            \n01-06-1999\n            \n            \n            \n10-11-2001\n            \n        \n        \n            \n            \n35\n            \n            \n            \nСпогодба между Република България и Република Литва за избягване на двойното данъчно облагане и предотвратяване отклонението от облагане с данъци на доходите и имуществото\n            \n            \n            \nЛитва\n            \n            \n            \nОригинал\n            \n            \n            \n09-05-2006\n            \n            \n            \n27-12-2006\n            \n        \n        \n            \n            \n36\n            \n            \n            \nСпогодба между Република България и Великото херцогство Люксембург за избягване на двойното данъчно облагане върху дохода и имуществото\n            \n[Convention between the Republic of Bulgaria and the Grand Duchy of Luxembourg for the Avoidance of Double Taxation with respect to Taxes on Income and on Capital]\n            \n            \n            \nЛюксембург \n            \n            \n            \nОригинал\n            \n            \n            \n27-01-1992\n            \n            \n            \n15-03-1994\n            \n        \n        \n            \n            \n37\n            \n            \n            \nСпогодба между Република България и Република Молдова за избягване на двойното данъчно облагане на доходите и имуществото\n            \n            \n            \nМолдова\n            \n            \n            \nОригинал\n            \n            \n            \n15-09-1998\n            \n            \n            \n24-03-1999\n            \n        \n        \n            \n            \n38\n            \n            \n            \nСпогодба между Република България и Монголия за избягване на двойното данъчно облагане на доходите и имуществото\n            \n            \n            \nМонголия\n            \n            \n            \nОригинал\n            \n            \n            \n28-02-2000\n            \n            \n            \n17-02-2003\n            \n        \n        \n            \n            \n39\n            \n            \n            \nСпогодба между правителството на Република България и Съюзното правителство на Съюзна република Югославия за избягване на двойното данъчно облагане на дохода и имуществото\n            \n            \n            \nЧерна гора \n            \n(бивша Югославия)\n            \n            \n            \nОригинал\n            \n            \n            \n14-12-1998\n            \n            \n            \n10-01-2000\n            \n        \n        \n            \n            \n40\n            \n            \n            \nСпогодба между Република България и Кралство Мароко за избягване на двойното данъчно облагане на доходите и имуществото\n            \n            \n            \nМароко\n            \n            \n            \nОригинал\n            \n            \n            \n22-05-1996\n            \n            \n            \n06-12-1999\n            \n        \n        \n            \n            \n41\n            \n            \n            \nСпогодба между Република България и Република Македония за избягване на двойното данъчно облагане на доходите и имуществото \n            \n[Agreement between the Republic of Bulgaria and the Republic of Macedonia for the Avoidance of Double Taxation with respect to Taxes on Income and on Capital]\n            \n            \n            \nСеверна Македония\n            \n            \n            \nОригинал\n            \n            \n            \n22-02-1999\n            \n            \n            \n24-09-1999\n            \n        \n        \n            \n            \n42\n            \n            \n            \nСпогодба между Република България и Кралство Норвегия за избягване на двойното данъчно облагане на доходите\n            \n            \n            \nНорвегия\n            \n            \n            \nОригинал\n            \n            \n            \n22-07-2014\n            \n            \n            \n30-07-2015\n            \n        \n        \n            \n            \n43\n            \n            \n            \nСпогодба между Република България и Република Полша за избягване на двойното данъчно облагане с данъци на доходите и имуществото\n            \n            \n            \nПолша\n            \n            \n            \nОригинал\n            \n            \n            \n11-04-1994\n            \n            \n            \n10-05-1995\n            \n        \n        \n            \n            \n44\n            \n            \n            \nСпогодба между Република България и Португалската република за избягване на двойното данъчно облагане и предотвратяване отклонението от облагане с данъци на доходите\n            \n            \n            \nПортугалия\n            \n            \n            \nОригинал\n            \n            \n            \n15-06-1995\n            \n            \n            \n18-07-1996\n            \n        \n        \n            \n            \n45\n            \n            \n            \nСпогодба между правителството на Република България и правителството на Държавата Катар за избягване на двойното данъчно облагане и предотвратяване на отклонението от облагане с данъци на доходите \n            \n            \n            \nКатар\n            \n            \n            \nОригинал\n            \n            \n            \n22-03-2010\n            \n            \n            \n23-12-2010\n            \n        \n        \n            \n            \n46\n            \n            \n            \nСпогодба между Република България и Румъния за избягване на двойното данъчно облагане и предотвратяване на отклонението от облагане с данъци на доходите\n            \n            \n            \nРумъния\n            \n            \n            \nОригинал\n            \n            \n            \n24-04-2015\n            \n            \n            \n29-03-2016\n            \n        \n        \n            \n            \n47\n            \n            \n            \nСпогодба между правителството на Република България и правителството на Руската федерация за избягване на двойното данъчно облагане с данъци на доходите и имуществото\n            \n[Agreement between the Government of the Republic of Bulgaria and the Government of the Russian Federation for the Avoidance of Double Taxation with respect to Taxes on Income and on Capital]\n            \n            \n            \nРусия\n            \n            \n            \nОригинал\n            \n            \n            \n08-06-1993\n            \n            \n            \n08-12-1995\n            \n        \n        \n            \n            \n48\n            \n            \n            \nСпогодба между Република България и Кралство Саудитска Арабия за избягване на двойното данъчно облагане по отношение на данъците върху доходите и предотвратяване на отклонението от данъчно облагане\n            \n            \n            \nСаудитска\n            \nАрабия\n            \n            \n            \nОригинал\n            \n            \n            \n29-11-2017\n            \n            \n            \n01-10-2018\n            \n        \n        \n            \n            \n49\n            \n            \n            \nСпогодба между правителството на Република България и Съюзното правителство на Съюзна република Югославия за избягване на двойното данъчно облагане на дохода и имуществото\n            \n            \n            \nСърбия\n            \n(бивша Югославия)\n            \n            \n            \nОригинал\n            \n            \n            \n14-12-1998\n            \n            \n            \n10-01-2000\n            \n        \n        \n            \n            \n50\n            \n            \n            \nСпогодба между правителството на Република България и правителството на Република Сингапур за избягване на двойното данъчно облагане и предотвратяване отклонението от облагане с данъци на доходите\n            \n            \n            \nСингапур \n            \n            \n            \nОригинал\n            \n            \n            \n13-12-1996\n            \n            \n            \n26-12-1997\n            \n        \n        \n            \n            \n51\n            \n            \n            \nСпогодба между Република България и Словашката република за избягване на двойното данъчно облагане и предотвратяване отклонението от облагане с данъци на доходите и имуществото\n            \n            \n            \nСловакия\n            \n            \n            \nОригинал\n            \n            \n            \n12-11-1999\n            \n            \n            \n02-05-2001\n            \n        \n        \n            \n            \n52\n            \n            \n            \nСпогодба между Република България и Република Словения за избягване на двойното данъчно облагане и предотвратяване отклонението от облагане с данъци на дохода и имуществото\n            \n            \n            \nСловения\n            \n            \n            \nОригинал\n            \n            \n            \n20-10-2003\n            \n            \n            \n04-05-2004\n            \n        \n        \n            \n            \n53\n            \n            \n            \nСпогодба между Република България и Република Южна Африка за избягване на двойното данъчно облагане и предотвратяване отклонението от облагане с данъци на доходите\n            \n            \n            \nЮжна Африка\n            \n            \n            \nОригинал\n            \n            \n            \n29-04-2004\n            \n            \n            \n27-10-2004\n            \n        \n        \n            \n            \n54\n            \n            \n            \nСпогодба между Народна република България и Кралство Испания за избягване на двойното данъчно облагане и предотвратяване отклонението от облагане с данъци на доходите и имуществата\n            \n[Convention between the People’s Republic of Bulgaria and Spain for the Avoidance of Double Taxation and the Prevention of Fiscal Evasion with respect to Taxes on Income and on Capital]\n            \n            \n            \nИспания\n            \n            \n            \nОригинал\n            \n            \n            \n06-03-1990\n            \n            \n            \n14-06-1991\n            \n        \n        \n            \n            \n55\n            \n            \n            \nСпогодба между Народна република България и Кралство Швеция за избягване на двойното данъчно облагане на доходите и имуществата\n            \n            \n            \nШвеция\n            \n            \n            \nОригинал\n            \n            \n            \n21-06-1988\n            \n            \n            \n28-12-1988\n            \n        \n        \n            \n            \n56\n            \n            \n            \nСпогодба между правителството на Република България и правителството на Сирийската арабска република за избягване на двойното данъчно облагане на доходите\n            \n            \n            \nСирия\n            \n            \n            \nОригинал\n            \n            \n            \n20-03-2001\n            \n            \n            \n04-10-2001\n            \n        \n        \n            \n            \n57\n            \n            \n            \nСпогодба между Република България и Кралство Тайланд за избягване на двойното данъчно облагане на доходите\n            \n            \n            \nТайланд\n            \n            \n            \nОригинал\n            \n            \n            \n16-06-2000\n            \n            \n            \n13-02-2001\n            \n        \n        \n            \n            \n58\n            \n            \n            \nСпогодба между Република България и Република Турция за избягване на двойното данъчно облагане с данъци на доходите\n            \n            \n            \nТурция\n            \n            \n            \nОригинал\n            \n            \n            \n07-07-1994\n            \n            \n            \n17-09-1997\n            \n        \n        \n            \n            \n59\n            \n            \n            \nСпогодба между правителството на Република България и правителството на Украйна за избягване на двойното данъчно облагане и предотвратяване отклонението от облагане с данъци на доходите и имуществото\n            \n            \n            \nУкрайна\n            \n            \n            \nОригинал\n            \n            \n            \n20-11-1995\n            \n            \n            \n03-10-1997\n            \n        \n        \n            \n            \n60\n            \n            \n            \nСпогодба между правителството на Република България и правителството на Обединените арабски емирства за избягване на двойното данъчно облагане на доходите\n            \n            \n            \nОбединени арабски емирства\n            \n            \n            \nОригинал\n            \n            \n            \n26-06-2007\n            \n            \n            \n16-11-2008\n            \n        \n        \n            \n            \n61\n            \n            \n            \nСпогодба между Република България и Обединеното кралство Великобритания и Северна Ирландия за избягване на двойното данъчно облагане и предотвратяване отклонението от облагане с данъци на доходите и печалбите от прехвърляне на имущество\n            \n            \n            \nОбединено кралство\n            \n            \n            \nОригинал\n            \n            \n            \n26-03-2015\n            \n            \n            \n15-12-2015\n            \n        \n        \n            \n            \n62\n            \n            \n            \nСпогодба между правителството на Република България и правителството на Съединените американски щати за избягване на двойното данъчно облагане и предотвратяване отклонението от облагане с данъци на доходите\n            \n            \n            \nСъединени\n            \nамерикански щати\n            \n            \n            \nОригинал\n            \n            \n            \n23-02-2007\n            \n            \n            \n15-12-2008\n            \n        \n        \n            \n            \nИнструмент за изменение (a)\n            \n            \n            \n26-02-2008\n            \n            \n            \n15-12-2008\n            \n        \n        \n            \n            \n63\n            \n            \n            \nСпогодба между правителството на Република България и правителството на Социалистическа република Виетнам за избягване на двойното данъчно облагане на доходите\n            \n            \n            \nВиетнам\n            \n            \n            \nОригинал\n            \n            \n            \n24-05-1996\n            \n            \n            \n04-10-1996\n            \n        \n        \n            \n            \n64\n            \n            \n            \nСпогодба между Народна република България и Република Зимбабве за избягване на двойното данъчно облагане и предотвратяване отклоняването от облагане с данъци на дохода, имуществото и печалбата от продажбата на имущество\n            \n            \n            \nЗимбабве\n            \n            \n            \nОригинал\n            \n            \n            \n12-10-1988\n            \n            \n            \n29-01-1990\n            \n        \n    \nЧлен 3 – Прозрачни образувания\nРезерва\nСъгласно чл. 3, ал. 5, буква „а“ от Конвенцията Република България запазва правото да не прилага целия чл. 3 по отношение на своите обхванати данъчни спогодби.\nЧлен 4 – Образувания, които са местни лица на повече от една юрисдикция\nРезерва\nСъгласно чл. 4, ал. 3, буква „а“ от Конвенцията Република България запазва правото да не прилага целия чл. 4 по отношение на своите обхванати данъчни спогодби.\nЧлен 5 – Прилагане на методите за избягване на двойно данъчно облагане\nУведомление за избор на незадължителни разпоредби\nСъгласно чл. 5, ал. 10 от Конвенцията с настоящото Република България избира в съответствие с чл. 5, ал. 1 да прилага Опция В на този член.\nУведомление за съществуващи разпоредби във включените спогодби\nСъгласно чл. 5, ал. 10, буква „в“ от Конвенцията Република България счита, че следните спогодби съдържат разпоредбата, описана в чл. 5, ал. 7. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n            \n            \nРазпоредба\n            \n        \n    \n    \n        \n            \n            \n3\n            \n            \n            \nАрмения\n            \n            \n            \nчл. 24, ал. 1, буква „a“\n            \n        \n        \n            \n            \n4\n            \n            \n            \nАвстрия\n            \n            \n            \nчл. 23, ал. 1\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 24, ал. 2, буква „a“\n            \n        \n        \n            \n            \n6\n            \n            \n            \nБахрейн\n            \n            \n            \nчл. 24, ал. 2, буква „a“\n            \n        \n        \n            \n            \n8\n            \n            \n            \nБелгия\n            \n            \n            \nчл. 23, ал. 2, буква „a“\n            \n        \n        \n            \n            \n9\n            \n            \n            \nКанада\n            \n            \n            \nчл. 23, ал. 2, буква „a“\n            \n        \n        \n            \n            \n10\n            \n            \n            \nКитай\n            \n            \n            \nчл. 22, ал. 2, буква „a“\n            \n        \n        \n            \n            \n14\n            \n            \n            \nДания\n            \n            \n            \nчл. 22, ал. 2, буква „a“\n            \n        \n        \n            \n            \n15\n            \n            \n            \nЕгипет\n            \n            \n            \nчл. 23, ал. 2, точка i\n            \n        \n        \n            \n            \n16\n            \n            \n            \nЕстония\n            \n            \n            \nчл. 22, ал. 1, буква „a“\n            \n        \n        \n            \n            \n17\n            \n            \n            \nФранция\n            \n            \n            \nчл. 20, ал. 1, буква „a“\n            \n        \n        \n            \n            \n19\n            \n            \n            \nГърция\n            \n            \n            \nчл. 23, ал. 2, буква „a“\n            \n        \n        \n            \n            \n20\n            \n            \n            \nУнгария\n            \n            \n            \nчл. 24, буква „a“\n            \n        \n        \n            \n            \n21\n            \n            \n            \nИндия\n            \n            \n            \nчл. 25, ал. 2, буква „a“\n            \n        \n        \n            \n            \n22\n            \n            \n            \nИндонезия\n            \n            \n            \nчл. 22, ал. 1, буква a“\n            \n        \n        \n            \n            \n23\n            \n            \n            \nИран\n            \n            \n            \nчл. 22, ал. 2, буква „a“\n            \n        \n        \n            \n            \n24\n            \n            \n            \nИрландия\n            \n            \n            \nчл. 23, ал. 1, буква „a“\n            \n        \n        \n            \n            \n25\n            \n            \n            \nИзраел\n            \n            \n            \nчл. 22, ал. 1\n            \n        \n        \n            \n            \n26\n            \n            \n            \nИталия\n            \n            \n            \nчл. 22, ал. 2, буква „a“\n            \n        \n        \n            \n            \n27\n            \n            \n            \nЯпония\n            \n            \n            \nчл. 23, ал. 1, буква „a“\n            \n        \n        \n            \n            \n31\n            \n            \n            \nРепублика Корея\n            \n            \n            \nчл. 23, ал. 1, буква „a“\n            \n        \n        \n            \n            \n32\n            \n            \n            \nКувейт\n            \n            \n            \nчл. 24, ал. 1, буква „a“\n            \n        \n        \n            \n            \n33\n            \n            \n            \nЛатвия\n            \n            \n            \nчл. 23, ал. 2, буква „a“\n            \n        \n        \n            \n            \n35\n            \n            \n            \nЛитва\n            \n            \n            \nчл. 24, ал. 1, буква „a“\n            \n        \n        \n            \n            \n36\n            \n            \n            \nЛюксембург\n            \n            \n            \nчл. 23, ал. 2, буква „a“\n            \n        \n        \n            \n            \n40\n            \n            \n            \nМароко\n            \n            \n            \nчл. 23, ал. 1\n            \n        \n        \n            \n            \n43\n            \n            \n            \nПолша\n            \n            \n            \nчл. 24, ал. 1\n            \n        \n        \n            \n            \n44\n            \n            \n            \nПортугалия\n            \n            \n            \nчл. 23, ал. 1, буква „a“\n            \n        \n        \n            \n            \n50\n            \n            \n            \nСингапур\n            \n            \n            \nчл. 24, буква „a“, точка i\n            \n        \n        \n            \n            \n52\n            \n            \n            \nСловения\n            \n            \n            \nчл. 24, ал. 2, буква „a“\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 22, буква „a“, точка i\n            \n        \n        \n            \n            \n54\n            \n            \n            \nИспания\n            \n            \n            \nчл. 21, ал. 2, буква „a“\n            \n        \n        \n            \n            \n55\n            \n            \n            \nШвеция\n            \n            \n            \nчл. 21, ал. 1, буква „a“\n            \n        \n        \n            \n            \n59\n            \n            \n            \nУкрайна\n            \n            \n            \nчл. 24, ал. 2, буква „a“\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 25, ал. 2, буква „a“\n            \n        \n        \n            \n            \n62\n            \n            \n            \nСъединени\n            \nамерикански щати\n            \n            \n            \nчл. 22, ал. 1, буква „a“\n            \n        \n        \n            \n            \n64\n            \n            \n            \nЗимбабве\n            \n            \n            \nчл. 23, ал. 2, буква „a“\n            \n        \n    \nЧлен 6 – Цел на обхванатата данъчна спогодба\nРезерва\nСъгласно чл. 6, ал. 4 от Конвенцията Република България запазва правото да не прилага чл. 6, ал. 1 по отношение на своите обхванати данъчни спогодби, които вече съдържат текст в преамбюла, който описва намерението на договарящите юрисдикции да избегнат двойното данъчно облагане, без да създават възможности за необлагане или намалено облагане, независимо дали този текст е ограничен до случаи на отклонение или заобикаляне на данъчното облагане (включително чрез споразумения, целящи злоупотреба с обхванатите данъчни спогодби и насочени към получаване на облекченията, предвидени в тези спогодби, в непряка полза на местни лица на трети юрисдикции), или се прилага по-широко. Следните спогодби съдържат текст в преамбюла, който попада в обхвата на тази резерва.\n    \n        \n            \n            \nНомер на включена \n            \nспогодба\n            \n            \n            \nДруга договаряща\n            \n юрисдикция\n            \n            \n            \nТекст в преамбюла\n            \n        \n    \n    \n        \n            \n            \n46\n            \n            \n            \nРумъния\n            \n            \n            \nВъзнамерявайки да сключат Спогодба за избягване на двойното данъчно облагане и предотвратяване на отклонението от облагане с данъци на доходите, без да създават възможности за необлагане или намалено облагане чрез отклонение или заобикаляне на данъчното облагане, включително чрез споразумения за заобикаляне на спогодбите, насочени към получаване на облекчения, предоставени по тази Спогодба, в непряка полза на местни лица на трети държави,\n            \n        \n        \n            \n            \n48\n            \n            \n            \nСаудитска Арабия\n            \n            \n            \nВъзнамерявайки да сключат Спогодба за избягване на двойното данъчно облагане по отношение на данъците върху доходите, без да създават възможности за необлагане или намалено облагане чрез отклонение или заобикаляне на облагането, включително чрез споразумения за заобикаляне на спогодбите, насочени към получаване на облекчения, предвидени в тази Спогодба, в непряка полза на местни лица на трети държави,\n            \n        \n    \nУведомление за съществуващ текст в преамбюла на включените спогодби\nСъгласно чл. 6, ал. 5 от Конвенцията Република България счита, че следните спогодби не са в обхвата на резервата по чл. 6, ал. 4 и съдържат текст в преамбюла, описан в чл. 6, ал. 2. Текстът на съответния параграф от преамбюла е посочен по-долу.\n    \n        \n            \n            \nНомер на включена\n            \n спогодба\n            \n            \n            \nДруга договаряща \n            \nюрисдикция\n            \n            \n            \nТекст в преамбюла\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nжелаейки да сключат Спогодба за избягване на двойното данъчно облагане на доходите и имуществото, <в потвърждаване на стремежа и за развитие и задълбочаване на двустранните икономически отношения,>\n            \n        \n        \n            \n            \n2\n            \n            \n            \nАлжир\n            \n            \n            \nжелаейки да сключат Спогодба за избягване на двойното данъчно облагане на доходите и имуществото,\n            \n        \n        \n            \n            \n3\n            \n            \n            \nАрмения\n            \n            \n            \n<Република България и Република Армения,> желаейки да сключат Спогодба за избягване на двойното данъчно облагане на доходите и имуществото, <се договориха, както следва:>\n            \n        \n        \n            \n            \n4\n            \n            \n            \nАвстрия\n            \n            \n            \nжелаейки да сключат Спогодба за избягване на двойното данъчно облагане на доходите и имуществото,\n            \n        \n        \n            \n            \n5\n            \n            \n            \nАзербайджан\n            \n            \n            \nжелаейки да сключат Спогодба за избягване на двойното данъчно облагане на доходите и имуществото, <за да насърчат и укрепят икономическите отношения между двете държави,>\n            \n        \n        \n            \n            \n6\n            \n            \n            \nБахрейн\n            \n            \n            \n<Правителството на Република България и правителството на Кралство Бахрейн,> желаейки да сключат Спогодба за избягване на двойното данъчно облагане на доходите и имуществото,\n            \n        \n        \n            \n            \n7\n            \n            \n            \nБеларус\n            \n            \n            \nжелаейки да сключат Спогодба за избягване на двойното данъчно облагане на доходите и имуществото, <в потвърждение на стремежа си за развитие и улесняване на икономическите си отношения,>\n            \n        \n        \n            \n            \n8\n            \n            \n            \nБелгия\n            \n            \n            \n<желаейки да насърчават и задълбочават отношенията и икономическото сътрудничество между двете страни,> решиха да сключат Спогодба с цел да се избегне двойното облагане с данъци на дохода и имуществото\n            \n[<Desiring to promote and deepen their relationship and the economic cooperation between the two countries,> decided to conclude a Convention for the avoidance of double taxation with respect to taxes on income and capital]\n            \n        \n        \n            \n            \n9\n            \n            \n            \nКанада\n            \n            \n            \n<в стремежа си за по-нататъшното развитие и улесняване на взаимните си икономически отношения и> желаейки да сключат Спогодба за избягване на двойното данъчно облагане и предотвратяване отклонението от облагане с данъци върху дохода и имуществото,\n            \n        \n        \n            \n            \n10\n            \n            \n            \nКитай\n            \n            \n            \n<желаейки да разширяват и задълбочават икономическото сътрудничество между Република България и Китайската народна република в съответствие с принципите за равенство и взаимна изгода> посредством Спогодба за избягване на двойното данъчно облагане и предотвратяване отклонението от облагане с данъци върху дохода и имуществото\n            \n        \n        \n            \n            \n11\n            \n            \n            \nХърватия\n            \n            \n            \nжелаейки да сключат Спогодба за избягване на двойното данъчно облагане на доходите и имуществото,\n            \n        \n        \n            \n            \n12\n            \n            \n            \nКипър\n            \n            \n            \nжелаейки да сключат Спогодба за избягване на двойното данъчно облагане на доходите и имуществото,\n            \n        \n        \n            \n            \n13\n            \n            \n            \nЧешка \n            \nрепублика\n            \n            \n            \nжелаейки да сключат Спогодба за избягване на двойното данъчно облагане и за предотвратяване на отклонението от облагане с данъци на доходите и имуществото,\n            \n        \n        \n            \n            \n14\n            \n            \n            \nДания\n            \n            \n            \nимайки предвид принципите, съдържащи се в Заключителния акт на Съвещанието за сигурност и сътрудничество в Европа, желаейки да сключат Спогодба за избягване на двойното данъчно облагане на дохода и имуществото,\n            \n        \n        \n            \n            \n15\n            \n            \n            \nЕгипет\n            \n            \n            \nжелаейки да сключат Спогодба за избягване на двойното данъчно облагане и предотвратяване на отклонението от облагане с данъци върху доходите,\n            \n        \n        \n            \n            \n16\n            \n            \n            \nЕстония\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите, <за да насърчат и укрепят икономическите отношения между двете страни,>\n            \n        \n        \n            \n            \n17\n            \n            \n            \nФранция\n            \n            \n            \nда сключат Спогодба за избягване на двойното данъчно облагане и предотвратяване отклонението от облагане с данъци върху доходите, \n            \n[to conclude a Convention for the avoidance of double taxation and the prevention of fiscal evasions with respect to taxes on income and]\n            \n        \n        \n            \n            \n18\n            \n            \n            \nГрузия\n            \n            \n            \nжелаейки да сключат Спогодба за избягване на двойното данъчно облагане на доходите и имуществото,\n            \n        \n        \n            \n            \n19\n            \n            \n            \nГърция\n            \n            \n            \nжелаейки да сключат Спогодба за избягване на двойното данъчно облагане с данъци на доходите и имуществото;\n            \n        \n        \n            \n            \n20\n            \n            \n            \nУнгария\n            \n            \n            \nжелаейки да сключат Спогодба за избягване на двойното данъчно облагане с данъци на доходите и имуществото,\n            \n        \n        \n            \n            \n21\n            \n            \n            \nИндия\n            \n            \n            \nрешиха да сключат Спогодба за избягване на двойното данъчно облагане и предотвратяване отклонението от облагане с данъци на дохода и имуществото и\n            \n        \n        \n            \n            \n22\n            \n            \n            \nИндонезия\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци върху доходите,\n            \n        \n        \n            \n            \n23\n            \n            \n            \nИран\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите,\n            \n        \n        \n            \n            \n24\n            \n            \n            \nИрландия\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите и печалбите от прехвърляне на имущество,\n            \n        \n        \n            \n            \n25\n            \n            \n            \nИзраел\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите,\n            \n        \n        \n            \n            \n26\n            \n            \n            \nИталия\n            \n            \n            \n<желаейки да развиват и улесняват взаимните си икономически отношения,> решиха да сключат Спогодба за избягване на двойното данъчно облагане и предотвратяване отклонението от облагане с данъци върху дохода и имуществото.\n            \n[<desiring to develop and facilitate mutual economic relations,> have agreed to conclude a Convention for the avoidance of double taxation with respect to taxes on income and on capital and for the prevention of tax evasion]\n            \n        \n        \n            \n            \n27\n            \n            \n            \nЯпония\n            \n            \n            \nжелаейки да сключат Спогодба за избягване на двойно данъчно облагане и предотвратяване на отклонението от облагане с данъци върху дохода,\n            \n        \n        \n            \n            \n28\n            \n            \n            \nЙордания\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите,\n            \n        \n        \n            \n            \n29\n            \n            \n            \nКазахстан\n            \n            \n            \nжелаейки да сключат Спогодба за избягване на двойното данъчно облагане на доходите и имуществото,\n            \n<в потвърждение на стремежа си за развитие и укрепване на икономическите си отношения,>\n            \n        \n        \n            \n            \n30\n            \n            \n            \nКорейска народнодемократична република\n            \n            \n            \nжелаейки да сключат Спогодба за избягване на двойното данъчно облагане върху доходите и имуществото <и с цел да насърчат икономическото сътрудничество между двете държави,>\n            \n        \n        \n            \n            \n31\n            \n            \n            \nРепублика Корея\n            \n            \n            \nжелаейки да сключат Спогодба за избягване на двойното данъчно облагане и предотвратяване на отклонението от облагане с данъци върху дохода <и да разширят и насърчат икономическото си сътрудничество,>\n            \n        \n        \n            \n            \n32\n            \n            \n            \nКувейт\n            \n            \n            \nжелаейки да насърчат двустранните икономически взаимоотношения чрез сключване на Спогодба за избягване на двойното данъчно облагане и предотвратяване отклонението от облагане с данъци върху доходите и имуществото,\n            \n        \n        \n            \n            \n33\n            \n            \n            \nЛатвия\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите, <за да насърчат и укрепят икономическите отношения между двете страни,>\n            \n        \n        \n            \n            \n34\n            \n            \n            \nЛиван\n            \n            \n            \nжелаейки да сключат Спогодба за избягване на двойното данъчно облагане и предотвратяване на отклонението от облагане с данъци върху доходите и имуществото,\n            \n        \n        \n            \n            \n35\n            \n            \n            \nЛитва\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите и имуществото, <за да насърчат и укрепят икономическите отношения между двете държави,>\n            \n        \n        \n            \n            \n36\n            \n            \n            \nЛюксембург\n            \n            \n            \n<желаейки да развият и улеснят своите икономически отношения> и да сключат Спогодба за избягване на двойното данъчно облагане върху дохода и имуществото,\n            \n[<Desiring to develop and foster their economic relationship> and enter into a Convention for the avoidance of double taxation with respect to taxes on income and on capital,]\n            \n        \n        \n            \n            \n37\n            \n            \n            \nМолдова\n            \n            \n            \nжелаейки да сключат Спогодба за избягване на двойното данъчно облагане на доходите и имуществото, <в потвърждение на стремежа си за развитие и улесняване на икономическите си отношения,>\n            \n        \n        \n            \n            \n38\n            \n            \n            \nМонголия\n            \n            \n            \nжелаейки да сключат Спогодба за избягване на двойното данъчно облагане на доходите и имуществото\n            \n        \n        \n            \n            \n39\n            \n            \n            \nЧерна гора\n            \n            \n            \nжелаейки да сключат Спогодба за избягване на двойното данъчно облагане по отношение на данъците върху дохода и имуществото, <в потвърждаване на стремежа си за развитие и задълбочаване на двустранните икономически отношения,>\n            \n        \n        \n            \n            \n40\n            \n            \n            \nМароко\n            \n            \n            \nжелаейки да сключат Спогодба за избягване на двойното данъчно облагане на доходите и имуществото;\n            \n        \n        \n            \n            \n41\n            \n            \n            \nСеверна Македония\n            \n            \n            \nжелаейки да сключат Спогодба за избягване на двойното данъчно облагане на доходите и имуществото,\n            \n[desiring to conclude an Agreement for the avoidance of double taxation with respect to taxes on income and on capital,]\n            \n        \n        \n            \n            \n42\n            \n            \n            \nНорвегия\n            \n            \n            \nжелаейки да сключат Спогодба за избягване на двойното данъчно облагане на доходите, с цел да насърчат и укрепят икономическите отношения между двете страни,\n            \n        \n        \n            \n            \n44\n            \n            \n            \nПортугалия\n            \n            \n            \n<Република България и Португалската република,> желаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите, <се договориха, както следва:>\n            \n        \n        \n            \n            \n45\n            \n            \n            \nКатар\n            \n            \n            \nжелаейки да сключат Спогодба за избягване на двойното данъчно облагане и предотвратяване на отклонението от облагане с данъци на доходите, <с цел да насърчат и укрепят икономическите отношения между двете страни,>\n            \n        \n        \n            \n            \n47\n            \n            \n            \nРусия \n            \n            \n            \n<потвърждавайки желанието си да разширяват и насърчават взаимното си сътрудничество, като отчитат интересите на двете страни>, желаейки да сключат Спогодба за избягване на двойното данъчно облагане с данъци на доходите и имуществото, \n            \n[<Confirming their desire to extend and promote their mutual co-operation taking into consideration as to consider the interests of both States,> desiring to conclude a Convention for the avoidance of double taxation with respect to taxes on income and on capital,]\n            \n        \n        \n            \n            \n49\n            \n            \n            \nСърбия\n            \n            \n            \nжелаейки да сключат Спогодба за избягване на двойното данъчно облагане по отношение на данъците върху дохода и имуществото, <в потвърждаване на стремежа си за развитие и задълбочаване на двустранните икономически отношения,>\n            \n        \n        \n            \n            \n50\n            \n            \n            \nСингапур\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите,\n            \n        \n        \n            \n            \n51\n            \n            \n            \nСловакия\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци върху доходите и имуществото,\n            \n        \n        \n            \n            \n52\n            \n            \n            \nСловения\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите и имуществото,\n            \n        \n        \n            \n            \n53\n            \n            \n            \nЮжна Африка\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите <с цел насърчаване и укрепване на икономическите връзки между двете страни,>\n            \n        \n        \n            \n            \n54\n            \n            \n            \nИспания\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите и имуществата, \n            \n[Desiring to conclude a Convention for the avoidance of double taxation and the prevention of fiscal evasion with respect to taxes on income and on capital,]\n            \n        \n        \n            \n            \n55\n            \n            \n            \nШвеция\n            \n            \n            \n<Народна република България и Кралство Швеция, водени от желанието да разширяват и задълбочават във взаимна изгода икономическите връзки и сътрудничеството между двете държави> и с цел да се избегне двойното данъчно облагане на доходите и имуществата, <се договориха, както следва:>\n            \n        \n        \n            \n            \n56\n            \n            \n            \nСирия\n            \n            \n            \nжелаейки да сключат Спогодба за избягване на двойното данъчно облагане на доходите,\n            \n        \n        \n            \n            \n57\n            \n            \n            \nТайланд\n            \n            \n            \nжелаейки да сключат Спогодба за избягване на двойното данъчно облагане с данъци върху доходите,\n            \n        \n        \n            \n            \n58\n            \n            \n            \nТурция\n            \n            \n            \nжелаейки да сключат Спогодба за избягване на двойното данъчно облагане с данъци на доходите,\n            \n        \n        \n            \n            \n59\n            \n            \n            \nУкрайна\n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите и имуществото <с цел да развият и улеснят своите отношения,>\n            \n        \n        \n            \n            \n60\n            \n            \n            \nОбединени арабски емирства\n            \n            \n            \n<Правителството на Република България и правителството на Обединените арабски емирства, желаейки да насърчат и укрепят икономическите отношения> чрез сключването на Спогодба за избягване на двойното данъчно облагане на доходите, <се договориха, както следва:>\n            \n        \n        \n            \n            \n61\n            \n            \n            \nОбединено кралство \n            \n            \n            \nжелаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите и печалбите от прехвърляне на имущество,\n            \n        \n        \n            \n            \n62\n            \n            \n            \nСъединени американски щати\n            \n            \n            \n<Правителството на Република България и правителството на Съединените американски щати,> желаейки да сключат Спогодба за избягване на двойното данъчно облагане и предотвратяване отклонението от облагане с данъци на доходите, <се договориха, както следва:>\n            \n        \n        \n            \n            \n63\n            \n            \n            \nВиетнам\n            \n            \n            \nжелаейки да сключат Спогодба за избягване на двойното данъчно облагане на доходите,\n            \n        \n        \n            \n            \n64\n            \n            \n            \nЗимбабве\n            \n            \n            \n<желаейки да разширяват и задълбочават във взаимна изгода икономическото сътрудничество между двете страни> и с цел да сключат Спогодба за избягване на двойното данъчно облагане и предотвратяване отклоняването от облагане с данъци на дохода, имуществото и печалбите от продажба на имущество,\n            \n        \n    \nЧлен 7 – Предотвратяване на злоупотребата с данъчни спогодби\nУведомление за съществуващи разпоредби във включените спогодби\nСъгласно чл. 7, ал. 17, буква „а“ от Конвенцията Република България счита, че следните спогодби не попадат в обхвата на резервата по чл. 7, ал. 15, буква „б“ и съдържат разпоредбата, описана в чл. 7, ал. 2. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена\n            \nспогодба \n            \n            \n            \nДруга договаряща юрисдикция\n            \n            \n            \nРазпоредба\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 11, ал. 8 и чл. 12, ал. 7\n            \n        \n        \n            \n            \n29\n            \n            \n            \nКазахстан\n            \n            \n            \nчл. 11, ал. 8 и чл. 12, ал. 8\n            \n        \n        \n            \n            \n32\n            \n            \n            \nКувейт\n            \n            \n            \nчл. 12, ал. 7\n            \n        \n        \n            \n            \n34\n            \n            \n            \nЛиван\n            \n            \n            \nчл. 11, ал. 8 и чл. 12, ал. 7\n            \n        \n        \n            \n            \n37\n            \n            \n            \nМолдова\n            \n            \n            \nчл. 11, ал. 8 и чл. 12, ал. 7\n            \n        \n        \n            \n            \n42\n            \n            \n            \nНорвегия\n            \n            \n            \nчл. 10, ал. 7; чл. 11, ал. 8; чл. 12, ал. 7 и чл. 21, ал. 3\n            \n        \n        \n            \n            \n46\n            \n            \n            \nРумъния\n            \n            \n            \nчл. 10, ал. 6; чл. 11, ал. 8; чл. 12, ал. 7 и чл. 21, ал. 3\n            \n        \n        \n            \n            \n48\n            \n            \n            \nСаудитска Арабия\n            \n            \n            \nчл. 28, ал. 2\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 10, ал. 6; чл. 11, ал. 8 и чл. 12, ал. 7\n            \n        \n        \n            \n            \n59\n            \n            \n            \nУкрайна\n            \n            \n            \nчл. 11, ал. 7 и чл. 12, ал. 6\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 11, ал. 8\n            \n        \n        \n            \n            \n61\n            \n            \n            \nОбединено кралство\n            \n            \n            \nчл. 10, ал. 7; чл. 11, ал. 8; чл. 12, ал. 7 и чл. 20, ал. 5\n            \n        \n    \nЧлен 8 – Транзакции за прехвърляне на дивиденти \nРезерва\nСъгласно чл. 8, ал. 3, буква „а“ от Конвенцията Република България запазва правото да не прилага целия чл. 8 по отношение на своите обхванати данъчни спогодби.\nЧлен 9 – Печалби от прехвърляне на акции или дялове или участия в образувания, които придобиват своята стойност основно от недвижимо имущество\nУведомление за избор на незадължителни разпоредби\nСъгласно чл. 9, ал. 8 от Конвенцията с настоящото Република България избира да прилага чл. 9, ал. 4. \nУведомление за съществуващи разпоредби във включените спогодби\nСъгласно чл. 9, ал. 7 от Конвенцията Република България счита, че следните спогодби съдържат разпоредбата, описана в чл. 9, ал. 1. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена\n            \nспогодба\n            \n            \n            \nДруга договаряща \n            \nюрисдикция\n            \n            \n            \nРазпоредба\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nчл. 13, ал. 4\n            \n        \n        \n            \n            \n3\n            \n            \n            \nАрмения\n            \n            \n            \n чл. 13, ал. 3a, добавена чрез чл. 10 от Инструмент за изменение (а)\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 13, ал. 2\n            \n        \n        \n            \n            \n9\n            \n            \n            \nКанада\n            \n            \n            \nт. 5 от придружаващия протокол\n            \n        \n        \n            \n            \n10\n            \n            \n            \nКитай\n            \n            \n            \nчл. 12, ал. 4\n            \n        \n        \n            \n            \n15\n            \n            \n            \nЕгипет\n            \n            \n            \nчл. 13, ал. 4\n            \n        \n        \n            \n            \n16\n            \n            \n            \nЕстония\n            \n            \n            \nчл. 13, ал. 2\n            \n        \n        \n            \n            \n17\n            \n            \n            \nФранция\n            \n            \n            \nт. 4 от придружаващия протокол\n            \n        \n        \n            \n            \n21\n            \n            \n            \nИндия\n            \n            \n            \nчл. 14, ал. 4\n            \n        \n        \n            \n            \n23\n            \n            \n            \nИран\n            \n            \n            \nчл. 13, ал. 4\n            \n        \n        \n            \n            \n24\n            \n            \n            \nИрландия\n            \n            \n            \nчл. 13, ал. 2\n            \n        \n        \n            \n            \n25\n            \n            \n            \nИзраел\n            \n            \n            \nчл. 13, ал. 4\n            \n        \n        \n            \n            \n28\n            \n            \n            \nЙордания\n            \n            \n            \nчл. 13, ал. 4\n            \n        \n        \n            \n            \n29\n            \n            \n            \nКазахстан \n            \n            \n            \nчл. 13, ал. 2\n            \n        \n        \n            \n            \n33\n            \n            \n            \nЛатвия\n            \n            \n            \nчл. 13, ал. 1, втората част от изречението\n            \n        \n        \n            \n            \n35\n            \n            \n            \nЛитва\n            \n            \n            \nчл. 13, ал. 4\n            \n        \n        \n            \n            \n37\n            \n            \n            \nМолдова\n            \n            \n            \nчл. 13, ал. 2\n            \n        \n        \n            \n            \n40\n            \n            \n            \nМароко\n            \n            \n            \nчл. 13, ал. 4\n            \n        \n        \n            \n            \n42\n            \n            \n            \nНорвегия\n            \n            \n            \nчл. 13, ал. 4\n            \n        \n        \n            \n            \n46\n            \n            \n            \nРумъния\n            \n            \n            \nчл. 13, ал. 4\n            \n        \n        \n            \n            \n52\n            \n            \n            \nСловения\n            \n            \n            \nчл. 13, ал. 2\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 13, ал. 4\n            \n        \n        \n            \n            \n55\n            \n            \n            \nШвеция\n            \n            \n            \nчл. 11, ал. 1, втората част от изречението\n            \n        \n        \n            \n            \n59\n            \n            \n            \nУкрайна\n            \n            \n            \nчл. 13, ал. 2\n            \n        \n        \n            \n            \n61\n            \n            \n            \nОбединено кралство\n            \n            \n            \nчл. 13, ал. 2\n            \n        \n        \n            \n            \n62\n            \n            \n            \nСъединени американски щати\n            \n            \n            \nчл. 13, ал. 1 във връзка с чл. 13, ал. 2, буква „в“\n            \n        \n        \n            \n            \n63\n            \n            \n            \nВиетнам\n            \n            \n            \nчл. 13, ал. 4\n            \n        \n        \n            \n            \n64\n            \n            \n            \nЗимбабве\n            \n            \n            \nчл. 12, ал. 4\n            \n        \n    \nЧлен 10 – Правило срещу злоупотреба във връзка с места на стопанска дейност, разположени в трети юрисдикции\nРезерва\nСъгласно чл. 10, ал. 5, буква „а“ от Конвенцията Република България запазва правото да не прилага целия чл. 10 по отношение на своите обхванати данъчни спогодби.\nЧлен 11 – Прилагане на данъчните спогодби за ограничаване на правото на страна да облага с данък своите местни лица\nРезерва\nСъгласно чл. 11, ал. 3, буква „а“ от Конвенцията Република България запазва правото да не прилага целия чл. 11 по отношение на своите обхванати данъчни спогодби.\nЧлен 12 – Изкуствено избягване на статута на място на стопанска дейност чрез комисионерски споразумения и подобни стратегии\nУведомление за съществуващи разпоредби във включените спогодби\nСъгласно чл. 12, ал. 5 от Конвенцията Република България счита, че следните спогодби съдържат разпоредбата, описана в чл. 12, ал. 3, буква „а“. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена\n            \nспогодба\n            \n            \n            \nДруга договаряща\n            \nюрисдикция\n            \n            \n            \nРазпоредба\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nчл. 5, ал. 5, буква „а“\n            \n        \n        \n            \n            \n2\n            \n            \n            \nАлжир\n            \n            \n            \nчл. 5, ал. 5\n            \n        \n        \n            \n            \n3\n            \n            \n            \nАрмения\n            \n            \n            \nчл. 5, ал. 5\n            \n        \n        \n            \n            \n4\n            \n            \n            \nАвстрия\n            \n            \n            \nчл. 5, ал. 5\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 5, ал. 5, буква „а“ и т. 1 от придружаващия протокол\n            \n        \n        \n            \n            \n6\n            \n            \n            \nБахрейн\n            \n            \n            \nчл. 5, ал. 5\n            \n        \n        \n            \n            \n7\n            \n            \n            \nБеларус\n            \n            \n            \nчл. 5, ал. 5\n            \n        \n        \n            \n            \n8\n            \n            \n            \nБелгия\n            \n            \n            \nчл. 5, ал. 6\n            \n        \n        \n            \n            \n9\n            \n            \n            \nКанада\n            \n            \n            \nчл. 5, ал. 4\n            \n        \n        \n            \n            \n10\n            \n            \n            \nКитай\n            \n            \n            \nчл. 5, ал. 5\n            \n        \n        \n            \n            \n11\n            \n            \n            \nХърватия\n            \n            \n            \nчл. 5, ал. 5\n            \n        \n        \n            \n            \n12\n            \n            \n            \nКипър\n            \n            \n            \nчл. 5, ал. 5\n            \n        \n        \n            \n            \n13\n            \n            \n            \nЧешка република\n            \n            \n            \nчл. 5, ал. 5\n            \n        \n        \n            \n            \n14\n            \n            \n            \nДания\n            \n            \n            \nчл. 5, ал. 5\n            \n        \n        \n            \n            \n15\n            \n            \n            \nЕгипет\n            \n            \n            \nчл. 5, ал. 5, буква „а“\n            \n        \n        \n            \n            \n16\n            \n            \n            \nЕстония\n            \n            \n            \nчл. 5, ал. 5\n            \n        \n        \n            \n            \n17\n            \n            \n            \nФранция\n            \n            \n            \nчл. 4, ал. 4\n            \n        \n        \n            \n            \n18\n            \n            \n            \nГрузия\n            \n            \n            \nчл. 5, ал. 5\n            \n        \n        \n            \n            \n19\n            \n            \n            \nГърция\n            \n            \n            \nчл. 5, ал. 5\n            \n        \n        \n            \n            \n20\n            \n            \n            \nУнгария\n            \n            \n            \nчл. 5, ал. 5\n            \n        \n        \n            \n            \n21\n            \n            \n            \nИндия\n            \n            \n            \nчл. 5, ал. 4, буква „а“\n            \n        \n        \n            \n            \n22\n            \n            \n            \nИндонезия\n            \n            \n            \nчл. 5, ал. 5\n            \n        \n        \n            \n            \n23\n            \n            \n            \nИран\n            \n            \n            \nчл. 5, ал. 5\n            \n        \n        \n            \n            \n24\n            \n            \n            \nИрландия\n            \n            \n            \nчл. 5, ал. 6\n            \n        \n        \n            \n            \n25\n            \n            \n            \nИзраел\n            \n            \n            \nчл. 5, ал. 5\n            \n        \n        \n            \n            \n26\n            \n            \n            \nИталия\n            \n            \n            \nчл. 4, ал. 5\n            \n        \n        \n            \n            \n27\n            \n            \n            \nЯпония\n            \n            \n            \nчл. 5, ал. 5\n            \n        \n        \n            \n            \n28\n            \n            \n            \nЙордания\n            \n            \n            \nчл. 5, ал. 5\n            \n        \n        \n            \n            \n29\n            \n            \n            \nКазахстан\n            \n            \n            \nчл. 5, ал. 5\n            \n        \n        \n            \n            \n30\n            \n            \n            \nКорейска народнодемократична република\n            \n            \n            \nчл. 5, ал. 5\n            \n        \n        \n            \n            \n31\n            \n            \n            \nРепублика Корея\n            \n            \n            \nчл. 5, ал. 5\n            \n        \n        \n            \n            \n32\n            \n            \n            \nКувейт \n            \n            \n            \nчл. 5, ал. 5, буква „а“\n            \n        \n        \n            \n            \n33\n            \n            \n            \nЛатвия\n            \n            \n            \nчл. 5, ал. 5\n            \n        \n        \n            \n            \n34\n            \n            \n            \nЛиван\n            \n            \n            \nчл. 5, ал. 5\n            \n        \n        \n            \n            \n35\n            \n            \n            \nЛитва\n            \n            \n            \nчл. 5, ал. 5\n            \n        \n        \n            \n            \n36\n            \n            \n            \nЛюксембург\n            \n            \n            \nчл. 5, ал. 5\n            \n        \n        \n            \n            \n37\n            \n            \n            \nМолдова\n            \n            \n            \nчл. 5, ал. 5\n            \n        \n        \n            \n            \n38\n            \n            \n            \nМонголия\n            \n            \n            \nчл. 5, ал. 5\n            \n        \n        \n            \n            \n39\n            \n            \n            \nЧерна гора\n            \n            \n            \nчл. 5, ал. 5\n            \n        \n        \n            \n            \n40\n            \n            \n            \nМароко\n            \n            \n            \nчл. 5, ал. 5\n            \n        \n        \n            \n            \n41\n            \n            \n            \nСеверна Македония\n            \n            \n            \nчл. 5, ал. 5\n            \n        \n        \n            \n            \n42\n            \n            \n            \nНорвегия\n            \n            \n            \nчл. 5, ал. 6\n            \n        \n        \n            \n            \n43\n            \n            \n            \nПолша\n            \n            \n            \nчл. 5, ал. 5\n            \n        \n        \n            \n            \n44\n            \n            \n            \nПортугалия\n            \n            \n            \nчл. 5, ал. 5\n            \n        \n        \n            \n            \n45\n            \n            \n            \nКатар\n            \n            \n            \nчл. 5, ал. 5\n            \n        \n        \n            \n            \n46\n            \n            \n            \nРумъния\n            \n            \n            \nчл. 5, ал. 5\n            \n        \n        \n            \n            \n47\n            \n            \n            \nРусия\n            \n            \n            \nчл. 5, ал. 4\n            \n        \n        \n            \n            \n49\n            \n            \n            \nСърбия\n            \n            \n            \nчл. 5, ал. 5\n            \n        \n        \n            \n            \n50\n            \n            \n            \nСингапур\n            \n            \n            \nчл. 5, ал. 5\n            \n        \n        \n            \n            \n51\n            \n            \n            \nСловакия\n            \n            \n            \nчл. 5, ал. 5\n            \n        \n        \n            \n            \n52\n            \n            \n            \nСловения\n            \n            \n            \nчл. 5, ал. 6\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 5, ал. 5\n            \n        \n        \n            \n            \n54\n            \n            \n            \nИспания\n            \n            \n            \nчл. 4, ал. 6\n            \n        \n        \n            \n            \n55\n            \n            \n            \nШвеция\n            \n            \n            \nчл. 4, ал. 6\n            \n        \n        \n            \n            \n56\n            \n            \n            \nСирия\n            \n            \n            \nчл. 5, ал. 5\n            \n        \n        \n            \n            \n57\n            \n            \n            \nТайланд\n            \n            \n            \nчл. 5, ал. 4\n            \n        \n        \n            \n            \n58\n            \n            \n            \nТурция\n            \n            \n            \nчл. 5, ал. 5\n            \n        \n        \n            \n            \n59\n            \n            \n            \nУкрайна\n            \n            \n            \nчл. 5, ал. 5\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 5, ал. 5\n            \n        \n        \n            \n            \n61\n            \n            \n            \nОбединено кралство\n            \n            \n            \nчл. 5, ал. 5\n            \n        \n        \n            \n            \n62\n            \n            \n            \nСъединени американски щати\n            \n            \n            \nчл. 5, ал. 5, буква „а“\n            \n        \n        \n            \n            \n63\n            \n            \n            \nВиетнам\n            \n            \n            \nчл. 5, ал. 5, буква „а“\n            \n        \n        \n            \n            \n64\n            \n            \n            \nЗимбабве\n            \n            \n            \nчл. 4, ал. 5\n            \n        \n    \nСъгласно чл. 12, ал. 6 от Конвенцията Република България счита, че следните спогодби съдържат разпоредбата, описана в чл. 12, ал. 3, буква „б“. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n            \n            \nРазпоредба\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nчл. 5, ал. 6\n            \n        \n        \n            \n            \n2\n            \n            \n            \nАлжир\n            \n            \n            \nчл. 5, ал. 7\n            \n        \n        \n            \n            \n3\n            \n            \n            \nАрмения\n            \n            \n            \nчл. 5, ал. 7\n            \n        \n        \n            \n            \n4\n            \n            \n            \nАвстрия\n            \n            \n            \nчл. 5, ал. 6\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 5, ал. 7\n            \n        \n        \n            \n            \n6\n            \n            \n            \nБахрейн\n            \n            \n            \nчл. 5, ал. 6\n            \n        \n        \n            \n            \n7\n            \n            \n            \nБеларус\n            \n            \n            \nчл. 5, ал. 6\n            \n        \n        \n            \n            \n8\n            \n            \n            \nБелгия\n            \n            \n            \nчл. 5, ал. 7\n            \n        \n        \n            \n            \n9\n            \n            \n            \nКанада\n            \n            \n            \nчл. 5, ал. 5\n            \n        \n        \n            \n            \n10\n            \n            \n            \nКитай\n            \n            \n            \nчл. 5, ал. 6\n            \n        \n        \n            \n            \n11\n            \n            \n            \nХърватия\n            \n            \n            \nчл. 5, ал. 6\n            \n        \n        \n            \n            \n12\n            \n            \n            \nКипър\n            \n            \n            \nчл. 5, ал. 7\n            \n        \n        \n            \n            \n13\n            \n            \n            \nЧешка република\n            \n            \n            \nчл. 5, ал. 7\n            \n        \n        \n            \n            \n14\n            \n            \n            \nДания\n            \n            \n            \nчл. 5, ал. 6\n            \n        \n        \n            \n            \n15\n            \n            \n            \nЕгипет\n            \n            \n            \nчл. 5, ал. 7\n            \n        \n        \n            \n            \n16\n            \n            \n            \nЕстония\n            \n            \n            \nчл. 5, ал. 6\n            \n        \n        \n            \n            \n17\n            \n            \n            \nФранция\n            \n            \n            \nчл. 4, ал. 5\n            \n        \n        \n            \n            \n18\n            \n            \n            \nГрузия\n            \n            \n            \nчл. 5, ал. 7\n            \n        \n        \n            \n            \n19\n            \n            \n            \nГърция\n            \n            \n            \nчл. 5, ал. 6\n            \n        \n        \n            \n            \n20\n            \n            \n            \nУнгария\n            \n            \n            \nчл. 5, ал. 6\n            \n        \n        \n            \n            \n21\n            \n            \n            \nИндия\n            \n            \n            \nчл. 5, ал. 5\n            \n        \n        \n            \n            \n22\n            \n            \n            \nИндонезия\n            \n            \n            \nчл. 5, ал. 6\n            \n        \n        \n            \n            \n23\n            \n            \n            \nИран\n            \n            \n            \nчл. 5, ал. 6\n            \n        \n        \n            \n            \n24\n            \n            \n            \nИрландия\n            \n            \n            \nчл. 5, ал. 7\n            \n        \n        \n            \n            \n25\n            \n            \n            \nИзраел\n            \n            \n            \nчл. 5, ал. 6\n            \n        \n        \n            \n            \n26\n            \n            \n            \nИталия\n            \n            \n            \nчл. 4, ал. 6\n            \n        \n        \n            \n            \n27\n            \n            \n            \nЯпония\n            \n            \n            \nчл. 5, ал. 6\n            \n        \n        \n            \n            \n28\n            \n            \n            \nЙордания\n            \n            \n            \nчл. 5, ал. 7\n            \n        \n        \n            \n            \n29\n            \n            \n            \nКазахстан\n            \n            \n            \nчл. 5, ал. 6\n            \n        \n        \n            \n            \n30\n            \n            \n            \nКорейска народнодемократична република\n            \n            \n            \nчл. 5, ал. 6\n            \n        \n        \n            \n            \n31\n            \n            \n            \nРепублика Корея\n            \n            \n            \nчл. 5, ал. 6\n            \n        \n        \n            \n            \n32\n            \n            \n            \nКувейт \n            \n            \n            \nчл. 5, ал. 6\n            \n        \n        \n            \n            \n33\n            \n            \n            \nЛатвия\n            \n            \n            \nчл. 5, ал. 6\n            \n        \n        \n            \n            \n34\n            \n            \n            \nЛиван\n            \n            \n            \nчл. 5, ал. 7\n            \n        \n        \n            \n            \n35\n            \n            \n            \nЛитва\n            \n            \n            \nчл. 5, ал. 6\n            \n        \n        \n            \n            \n36\n            \n            \n            \nЛюксембург\n            \n            \n            \nчл. 5, ал. 6\n            \n        \n        \n            \n            \n37\n            \n            \n            \nМолдова\n            \n            \n            \nчл. 5, ал. 6\n            \n        \n        \n            \n            \n38\n            \n            \n            \nМонголия\n            \n            \n            \nчл. 5, ал. 7\n            \n        \n        \n            \n            \n39\n            \n            \n            \nЧерна гора\n            \n            \n            \nчл. 5, ал. 6\n            \n        \n        \n            \n            \n40\n            \n            \n            \nМароко\n            \n            \n            \nчл. 5, ал. 6\n            \n        \n        \n            \n            \n41\n            \n            \n            \nСеверна Македония\n            \n            \n            \nчл. 5, ал. 6\n            \n        \n        \n            \n            \n42\n            \n            \n            \nНорвегия\n            \n            \n            \nчл. 5, ал. 7\n            \n        \n        \n            \n            \n43\n            \n            \n            \nПолша\n            \n            \n            \nчл. 5, ал. 6\n            \n        \n        \n            \n            \n44\n            \n            \n            \nПортугалия\n            \n            \n            \nчл. 5, ал. 6\n            \n        \n        \n            \n            \n45\n            \n            \n            \nКатар\n            \n            \n            \nчл. 5, ал. 7\n            \n        \n        \n            \n            \n46\n            \n            \n            \nРумъния\n            \n            \n            \nчл. 5, ал. 6\n            \n        \n        \n            \n            \n47\n            \n            \n            \nРусия\n            \n            \n            \nчл. 5, ал. 5\n            \n        \n        \n            \n            \n49\n            \n            \n            \nСърбия\n            \n            \n            \nчл. 5, ал. 6\n            \n        \n        \n            \n            \n50\n            \n            \n            \nСингапур\n            \n            \n            \nчл. 5, ал. 6\n            \n        \n        \n            \n            \n51\n            \n            \n            \nСловакия\n            \n            \n            \nчл. 5, ал. 7\n            \n        \n        \n            \n            \n52\n            \n            \n            \nСловения\n            \n            \n            \nчл. 5, ал. 7\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 5, ал. 6\n            \n        \n        \n            \n            \n54\n            \n            \n            \nИспания\n            \n            \n            \nчл. 4, ал. 7\n            \n        \n        \n            \n            \n55\n            \n            \n            \nШвеция\n            \n            \n            \nчл. 4, ал. 7\n            \n        \n        \n            \n            \n56\n            \n            \n            \nСирия\n            \n            \n            \nчл. 5, ал. 6\n            \n        \n        \n            \n            \n57\n            \n            \n            \nТайланд\n            \n            \n            \nчл. 5, ал. 6\n            \n        \n        \n            \n            \n58\n            \n            \n            \nТурция\n            \n            \n            \nчл. 5, ал. 6\n            \n        \n        \n            \n            \n59\n            \n            \n            \nУкрайна\n            \n            \n            \nчл. 5, ал. 6\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 5, ал. 6\n            \n        \n        \n            \n            \n61\n            \n            \n            \nОбединено кралство\n            \n            \n            \nчл. 5, ал. 6\n            \n        \n        \n            \n            \n62\n            \n            \n            \nСъединени американски щати\n            \n            \n            \nчл. 5, ал. 6\n            \n        \n        \n            \n            \n63\n            \n            \n            \nВиетнам\n            \n            \n            \nчл. 5, ал. 7\n            \n        \n        \n            \n            \n64\n            \n            \n            \nЗимбабве\n            \n            \n            \nчл. 4, ал. 6\n            \n        \n    \nЧлен 13 – Изкуствено избягване на статута на място на стопанска дейност чрез изключване на определени дейности\nРезерва\nСъгласно чл. 13, ал. 6, буква „в“ от Конвенцията Република България запазва правото да не прилага чл. 13, ал. 4 по отношение на своите обхванати данъчни спогодби. \nУведомление за избор на незадължителни разпоредби\nСъгласно чл. 13, ал. 7 от Конвенцията с настоящото Република България избира да прилага Опция А на чл. 13, ал. 1. \nУведомление за съществуващи разпоредби във включените спогодби\nСъгласно чл. 13, ал. 7 от Конвенцията Република България счита, че следните спогодби съдържат разпоредбата, описана в чл. 13, ал. 5, буква „a“. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n            \n            \nРазпоредба\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nчл. 5, ал. 4\n            \n        \n        \n            \n            \n2\n            \n            \n            \nАлжир\n            \n            \n            \nчл. 5, ал. 4\n            \n        \n        \n            \n            \n3\n            \n            \n            \nАрмения\n            \n            \n            \nчл. 5, ал. 4\n            \n        \n        \n            \n            \n4\n            \n            \n            \nАвстрия\n            \n            \n            \nчл. 5, ал. 4\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 5, ал. 4\n            \n        \n        \n            \n            \n6\n            \n            \n            \nБахрейн\n            \n            \n            \nчл. 5, ал. 4\n            \n        \n        \n            \n            \n7\n            \n            \n            \nБеларус\n            \n            \n            \nчл. 5, ал. 4\n            \n        \n        \n            \n            \n8\n            \n            \n            \nБелгия\n            \n            \n            \nчл. 5, ал. 5\n            \n        \n        \n            \n            \n9\n            \n            \n            \nКанада\n            \n            \n            \nчл. 5, ал. 3\n            \n        \n        \n            \n            \n10\n            \n            \n            \nКитай\n            \n            \n            \nчл. 5, ал. 4\n            \n        \n        \n            \n            \n11\n            \n            \n            \nХърватия\n            \n            \n            \nчл. 5, ал. 4\n            \n        \n        \n            \n            \n12\n            \n            \n            \nКипър\n            \n            \n            \nчл. 5, ал. 4\n            \n        \n        \n            \n            \n13\n            \n            \n            \nЧешка република\n            \n            \n            \nчл. 5, ал. 4\n            \n        \n        \n            \n            \n14\n            \n            \n            \nДания\n            \n            \n            \nчл. 5, ал. 4\n            \n        \n        \n            \n            \n15\n            \n            \n            \nЕгипет\n            \n            \n            \nчл. 5, ал. 4\n            \n        \n        \n            \n            \n16\n            \n            \n            \nЕстония\n            \n            \n            \nчл. 5, ал. 4\n            \n        \n        \n            \n            \n17\n            \n            \n            \nФранция\n            \n            \n            \nчл. 4, ал. 3\n            \n        \n        \n            \n            \n18\n            \n            \n            \nГрузия\n            \n            \n            \nчл. 5, ал. 4\n            \n        \n        \n            \n            \n19\n            \n            \n            \nГърция\n            \n            \n            \nчл. 5, ал. 4\n            \n        \n        \n            \n            \n20\n            \n            \n            \nУнгария\n            \n            \n            \nчл. 5, ал. 4\n            \n        \n        \n            \n            \n21\n            \n            \n            \nИндия\n            \n            \n            \nчл. 5, ал. 3\n            \n        \n        \n            \n            \n22\n            \n            \n            \nИндонезия\n            \n            \n            \nчл. 5, ал. 4; първо изречение на т. 2 и т. 3 от придружаващия протокол\n            \n        \n        \n            \n            \n23\n            \n            \n            \nИран\n            \n            \n            \nчл. 5, ал. 4\n            \n        \n        \n            \n            \n24\n            \n            \n            \nИрландия\n            \n            \n            \nчл. 5, ал. 5\n            \n        \n        \n            \n            \n25\n            \n            \n            \nИзраел\n            \n            \n            \nчл. 5, ал. 4\n            \n        \n        \n            \n            \n26\n            \n            \n            \nИталия\n            \n            \n            \nчл. 4, ал. 3 и т. „б“ от придружаващия протокол\n            \n        \n        \n            \n            \n27\n            \n            \n            \nЯпония\n            \n            \n            \nчл. 5, ал. 4\n            \n        \n        \n            \n            \n28\n            \n            \n            \nЙордания\n            \n            \n            \nчл. 5, ал. 4\n            \n        \n        \n            \n            \n29\n            \n            \n            \nКазахстан\n            \n            \n            \nчл. 5, ал. 4\n            \n        \n        \n            \n            \n30\n            \n            \n            \nКорейска народнодемократична република\n            \n            \n            \nчл. 5, ал. 4\n            \n        \n        \n            \n            \n31\n            \n            \n            \nРепублика Корея\n            \n            \n            \nчл. 5, ал. 4\n            \n        \n        \n            \n            \n32\n            \n            \n            \nКувейт \n            \n            \n            \nчл. 5, ал. 4\n            \n        \n        \n            \n            \n33\n            \n            \n            \nЛатвия\n            \n            \n            \nчл. 5, ал. 4\n            \n        \n        \n            \n            \n34\n            \n            \n            \nЛиван\n            \n            \n            \nчл. 5, ал. 4\n            \n        \n        \n            \n            \n35\n            \n            \n            \nЛитва\n            \n            \n            \nчл. 5, ал. 4\n            \n        \n        \n            \n            \n36\n            \n            \n            \nЛюксембург\n            \n            \n            \nчл. 5, ал. 4\n            \n        \n        \n            \n            \n37\n            \n            \n            \nМолдова\n            \n            \n            \nчл. 5, ал. 4\n            \n        \n        \n            \n            \n38\n            \n            \n            \nМонголия\n            \n            \n            \nчл. 5, ал. 4\n            \n        \n        \n            \n            \n39\n            \n            \n            \nЧерна гора\n            \n            \n            \nчл. 5, ал. 4\n            \n        \n        \n            \n            \n40\n            \n            \n            \nМароко\n            \n            \n            \nчл. 5, ал. 4\n            \n        \n        \n            \n            \n41\n            \n            \n            \nСеверна Македония\n            \n            \n            \nчл. 5, ал. 4\n            \n        \n        \n            \n            \n42\n            \n            \n            \nНорвегия\n            \n            \n            \nчл. 5, ал. 5\n            \n        \n        \n            \n            \n43\n            \n            \n            \nПолша\n            \n            \n            \nчл. 5, ал. 4\n            \n        \n        \n            \n            \n44\n            \n            \n            \nПортугалия\n            \n            \n            \nчл. 5, ал. 4\n            \n        \n        \n            \n            \n45\n            \n            \n            \nКатар\n            \n            \n            \nчл. 5, ал. 4\n            \n        \n        \n            \n            \n46\n            \n            \n            \nРумъния\n            \n            \n            \nчл. 5, ал. 4\n            \n        \n        \n            \n            \n47\n            \n            \n            \nРусия\n            \n            \n            \nчл. 5, ал. 3\n            \n        \n        \n            \n            \n48\n            \n            \n            \nСаудитска Арабия\n            \n            \n            \nчл. 5, ал. 4\n            \n        \n        \n            \n            \n49\n            \n            \n            \nСърбия\n            \n            \n            \nчл. 5, ал. 4\n            \n        \n        \n            \n            \n50\n            \n            \n            \nСингапур\n            \n            \n            \nчл. 5, ал. 4\n            \n        \n        \n            \n            \n51\n            \n            \n            \nСловакия\n            \n            \n            \nчл. 5, ал. 4\n            \n        \n        \n            \n            \n52\n            \n            \n            \nСловения\n            \n            \n            \nчл. 5, ал. 5\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 5, ал. 4\n            \n        \n        \n            \n            \n54\n            \n            \n            \nИспания\n            \n            \n            \nчл. 4, ал. 5\n            \n        \n        \n            \n            \n55\n            \n            \n            \nШвеция\n            \n            \n            \nчл. 4, ал. 5\n            \n        \n        \n            \n            \n56\n            \n            \n            \nСирия\n            \n            \n            \nчл. 5, ал. 4\n            \n        \n        \n            \n            \n57\n            \n            \n            \nТайланд\n            \n            \n            \nчл. 5, ал. 3\n            \n        \n        \n            \n            \n58\n            \n            \n            \nТурция\n            \n            \n            \nчл. 5, ал. 4\n            \n        \n        \n            \n            \n59\n            \n            \n            \nУкрайна\n            \n            \n            \nчл. 5, ал. 4\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 5, ал. 4\n            \n        \n        \n            \n            \n61\n            \n            \n            \nОбединено кралство\n            \n            \n            \nчл. 5, ал. 4\n            \n        \n        \n            \n            \n62\n            \n            \n            \nСъединени американски щати\n            \n            \n            \nчл. 5, ал. 4\n            \n        \n        \n            \n            \n63\n            \n            \n            \nВиетнам\n            \n            \n            \nчл. 5, ал. 4\n            \n        \n        \n            \n            \n64\n            \n            \n            \nЗимбабве\n            \n            \n            \nчл. 4, ал. 4\n            \n        \n    \nЧлен 14 – Разделяне на договори\nРезерва\nСъгласно чл. 14, ал. 3, буква „a“ от Конвенцията Република България запазва правото да не прилага целия чл. 14 по отношение на своите обхванати данъчни спогодби.\nЧлен 16 – Процедура за взаимно споразумение\nУведомление за съществуващи разпоредби във включените спогодби\nСъгласно чл. 16, ал. 6, буква „a“ от Конвенцията Република България счита, че следните спогодби съдържат разпоредбата, описана в чл. 16, ал. 4, буква „a“, точка i. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n            \n            \nРазпоредба\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nчл. 26, ал. 1, първо изречение\n            \n        \n        \n            \n            \n2\n            \n            \n            \nАлжир\n            \n            \n            \nчл. 26, ал. 1, първо изречение\n            \n        \n        \n            \n            \n3\n            \n            \n            \nАрмения\n            \n            \n            \nчл. 26, ал. 1, първо изречение\n            \n        \n        \n            \n            \n4\n            \n            \n            \nАвстрия\n            \n            \n            \nчл. 25, ал. 1, първо изречение\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 26, ал. 1, първо изречение\n            \n        \n        \n            \n            \n6\n            \n            \n            \nБахрейн\n            \n            \n            \nчл. 26, ал. 1, първо изречение\n            \n        \n        \n            \n            \n7\n            \n            \n            \nБеларус\n            \n            \n            \nчл. 26, ал. 1, първо изречение\n            \n        \n        \n            \n            \n8\n            \n            \n            \nБелгия\n            \n            \n            \nчл. 25, ал. 1, първо изречение\n            \n        \n        \n            \n            \n9\n            \n            \n            \nКанада\n            \n            \n            \nчл. 25, ал. 1, първо изречение\n            \n        \n        \n            \n            \n10\n            \n            \n            \nКитай\n            \n            \n            \nчл. 24, ал. 1, първо изречение\n            \n        \n        \n            \n            \n11\n            \n            \n            \nХърватия\n            \n            \n            \nчл. 25, ал. 1, първо изречение\n            \n        \n        \n            \n            \n12\n            \n            \n            \nКипър\n            \n            \n            \nчл. 26, ал. 1, първо изречение\n            \n        \n        \n            \n            \n13\n            \n            \n            \nЧешка република\n            \n            \n            \nчл. 25, ал. 1, първо изречение\n            \n        \n        \n            \n            \n14\n            \n            \n            \nДания\n            \n            \n            \nчл. 24, ал. 1, първо изречение\n            \n        \n        \n            \n            \n15\n            \n            \n            \nЕгипет\n            \n            \n            \nчл. 25, ал. 1, първо изречение\n            \n        \n        \n            \n            \n16\n            \n            \n            \nЕстония\n            \n            \n            \nчл. 24, ал. 1, първо изречение\n            \n        \n        \n            \n            \n17\n            \n            \n            \nФранция\n            \n            \n            \nчл. 22, ал. 1, първо изречение\n            \n        \n        \n            \n            \n18\n            \n            \n            \nГрузия\n            \n            \n            \nчл. 26, ал. 1, първо изречение\n            \n        \n        \n            \n            \n19\n            \n            \n            \nГърция\n            \n            \n            \nчл. 25, ал. 1, първо изречение\n            \n        \n        \n            \n            \n20\n            \n            \n            \nУнгария\n            \n            \n            \nчл. 26, ал. 1, първо изречение\n            \n        \n        \n            \n            \n21\n            \n            \n            \nИндия\n            \n            \n            \nчл. 27, ал. 1, първо изречение\n            \n        \n        \n            \n            \n22\n            \n            \n            \nИндонезия\n            \n            \n            \nчл. 24, ал. 1, първо изречение\n            \n        \n        \n            \n            \n23\n            \n            \n            \nИран\n            \n            \n            \nчл. 24, ал. 1, първо изречение\n            \n        \n        \n            \n            \n24\n            \n            \n            \nИрландия\n            \n            \n            \nчл. 25, ал. 1, първо изречение\n            \n        \n        \n            \n            \n25\n            \n            \n            \nИзраел\n            \n            \n            \nчл. 24, ал. 1, първо изречение\n            \n        \n        \n            \n            \n26\n            \n            \n            \nИталия\n            \n            \n            \nчл. 24, ал. 1, първо изречение\n            \n        \n        \n            \n            \n27\n            \n            \n            \nЯпония\n            \n            \n            \nчл. 25, ал. 1, първо изречение\n            \n        \n        \n            \n            \n28\n            \n            \n            \nЙордания\n            \n            \n            \nчл. 25, ал. 1, първо изречение\n            \n        \n        \n            \n            \n29\n            \n            \n            \nКазахстан\n            \n            \n            \nчл. 26, ал. 1, първо изречение\n            \n        \n        \n            \n            \n30\n            \n            \n            \nКорейска народнодемократична република\n            \n            \n            \nчл. 26, ал. 1, първо изречение\n            \n        \n        \n            \n            \n31\n            \n            \n            \nРепублика Корея\n            \n            \n            \nчл. 25, ал. 1, първо изречение\n            \n        \n        \n            \n            \n32\n            \n            \n            \nКувейт\n            \n            \n            \nчл. 26, ал. 1, първо изречение\n            \n        \n        \n            \n            \n33\n            \n            \n            \nЛатвия\n            \n            \n            \nчл. 25, ал. 1, първо изречение\n            \n        \n        \n            \n            \n34\n            \n            \n            \nЛиван\n            \n            \n            \nчл. 26, ал. 1, първо изречение\n            \n        \n        \n            \n            \n35\n            \n            \n            \nЛитва\n            \n            \n            \nчл. 26, ал. 1, първо изречение\n            \n        \n        \n            \n            \n36\n            \n            \n            \nЛюксембург\n            \n            \n            \nчл. 25, ал. 1, първо изречение\n            \n        \n        \n            \n            \n37\n            \n            \n            \nМолдова\n            \n            \n            \nчл. 26, ал. 1, първо изречение\n            \n        \n        \n            \n            \n38\n            \n            \n            \nМонголия\n            \n            \n            \nчл. 26, ал. 1, първо изречение\n            \n        \n        \n            \n            \n39\n            \n            \n            \nЧерна гора\n            \n            \n            \nчл. 26, ал. 1, първо изречение\n            \n        \n        \n            \n            \n40\n            \n            \n            \nМароко\n            \n            \n            \nчл. 25, ал. 1, първо изречение\n            \n        \n        \n            \n            \n41\n            \n            \n            \nСеверна Македония\n            \n            \n            \nчл. 26, ал. 1, първо изречение\n            \n        \n        \n            \n            \n42\n            \n            \n            \nНорвегия\n            \n            \n            \nчл. 24, ал. 1, първо изречение\n            \n        \n        \n            \n            \n43\n            \n            \n            \nПолша\n            \n            \n            \nчл. 26, ал. 1, първо изречение\n            \n        \n        \n            \n            \n44\n            \n            \n            \nПортугалия\n            \n            \n            \nчл. 25, ал. 1, първо изречение\n            \n        \n        \n            \n            \n45\n            \n            \n            \nКатар\n            \n            \n            \nчл. 25, ал. 1, първо изречение\n            \n        \n        \n            \n            \n46\n            \n            \n            \nРумъния\n            \n            \n            \nчл. 24, ал. 1, първо изречение\n            \n        \n        \n            \n            \n47\n            \n            \n            \nРусия\n            \n            \n            \nчл. 25, ал. 1, първо изречение\n            \n        \n        \n            \n            \n49\n            \n            \n            \nСърбия\n            \n            \n            \nчл. 26, ал. 1, първо изречение\n            \n        \n        \n            \n            \n50\n            \n            \n            \nСингапур\n            \n            \n            \nчл. 26, ал. 1, първо изречение\n            \n        \n        \n            \n            \n51\n            \n            \n            \nСловакия\n            \n            \n            \nчл. 26, ал. 1, първо изречение\n            \n        \n        \n            \n            \n52\n            \n            \n            \nСловения\n            \n            \n            \nчл. 26, ал. 1, първо изречение\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 24, ал. 1, първо изречение\n            \n        \n        \n            \n            \n54\n            \n            \n            \nИспания\n            \n            \n            \nчл. 23, ал. 1, първо изречение\n            \n        \n        \n            \n            \n55\n            \n            \n            \nШвеция\n            \n            \n            \nчл. 23, ал. 1, първо изречение\n            \n        \n        \n            \n            \n56\n            \n            \n            \nСирия\n            \n            \n            \nчл. 25, ал. 1, първо изречение\n            \n        \n        \n            \n            \n57\n            \n            \n            \nТайланд\n            \n            \n            \nчл. 25, ал. 1, първо изречение\n            \n        \n        \n            \n            \n58\n            \n            \n            \nТурция\n            \n            \n            \nчл. 24, ал. 1\n            \n        \n        \n            \n            \n59\n            \n            \n            \nУкрайна\n            \n            \n            \nчл. 26, ал. 1, първо изречение\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 27, ал. 1, първо изречение\n            \n        \n        \n            \n            \n60\n            \n            \n            \nОбединено кралство\n            \n            \n            \nчл. 24, ал. 1, първо изречение\n            \n        \n        \n            \n            \n63\n            \n            \n            \nВиетнам\n            \n            \n            \nчл. 25, ал. 1, първо изречение\n            \n        \n        \n            \n            \n64\n            \n            \n            \nЗимбабве\n            \n            \n            \nчл. 25, ал. 1, първо изречение\n            \n        \n    \nСъгласно чл. 16, ал. 6, буква „б“, точка i от Конвенцията Република България счита, че следните спогодби съдържат разпоредба, която предвижда, че случай, описан в първото изречение на чл. 16, ал. 1, трябва да бъде представен в рамките на определен период, който е по-кратък от 3 години от първото уведомяване за действието, довело до облагане, което не е в съответствие с обхванатата данъчна спогодба. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n            \n            \nРазпоредба\n            \n        \n        \n            \n            \n9\n            \n            \n            \nКанада\n            \n            \n            \nчл. 25, ал. 1, второ изречение\n            \n        \n        \n            \n            \n22\n            \n            \n            \nИндонезия\n            \n            \n            \nчл. 24, ал. 1, второ изречение\n            \n        \n        \n            \n            \n26\n            \n            \n            \nИталия\n            \n            \n            \nчл. 24, ал. 1, второ изречение\n            \n        \n    \nСъгласно чл. 16, ал. 6, буква „б“, точка ii от Конвенцията Република България счита, че следните спогодби съдържат разпоредба, която предвижда, че случай, посочен в първото изречение на чл. 16, ал. 1, трябва да бъде представен в рамките на определен период, който е поне 3 години от първото уведомяване за действието, довело до облагане, което не е в съответствие с обхванатата данъчна спогодба. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n            \n            \nРазпоредба\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nчл. 26, ал. 1, второ изречение\n            \n        \n        \n            \n            \n2\n            \n            \n            \nАлжир\n            \n            \n            \nчл. 26, ал. 1, второ изречение\n            \n        \n        \n            \n            \n3\n            \n            \n            \nАрмения\n            \n            \n            \nчл. 26, ал. 1, второ изречение\n            \n        \n        \n            \n            \n4\n            \n            \n            \nАвстрия\n            \n            \n            \nчл. 25, ал. 1, второ изречение\n            \n        \n        \n            \n            \n5\n            \n            \n            \nАзербайджан\n            \n            \n            \nчл. 26, ал. 1, второ изречение\n            \n        \n        \n            \n            \n6\n            \n            \n            \nБахрейн\n            \n            \n            \nчл. 26, ал. 1, второ изречение\n            \n        \n        \n            \n            \n7\n            \n            \n            \nБеларус\n            \n            \n            \nчл. 26, ал. 1, второ изречение\n            \n        \n        \n            \n            \n8\n            \n            \n            \nБелгия\n            \n            \n            \nчл. 25, ал. 1, второ изречение\n            \n        \n        \n            \n            \n10\n            \n            \n            \nКитай\n            \n            \n            \nчл. 24, ал. 1, второ изречение\n            \n        \n        \n            \n            \n11\n            \n            \n            \nХърватия\n            \n            \n            \nчл. 25, ал. 1, второ изречение\n            \n        \n        \n            \n            \n12\n            \n            \n            \nКипър\n            \n            \n            \nчл. 26, ал. 1, второ изречение\n            \n        \n        \n            \n            \n13\n            \n            \n            \nЧешка република\n            \n            \n            \nчл. 25, ал. 1, второ изречение\n            \n        \n        \n            \n            \n14\n            \n            \n            \nДания\n            \n            \n            \nчл. 24, ал. 1, второ изречение\n            \n        \n        \n            \n            \n15\n            \n            \n            \nЕгипет\n            \n            \n            \nчл. 25, ал. 1, второ изречение\n            \n        \n        \n            \n            \n16\n            \n            \n            \nЕстония\n            \n            \n            \nчл. 24, ал. 1, второ изречение\n            \n        \n        \n            \n            \n17\n            \n            \n            \nФранция\n            \n            \n            \nчл. 22, ал. 1, второ изречение\n            \n        \n        \n            \n            \n18\n            \n            \n            \nГрузия\n            \n            \n            \nчл. 26, ал. 1, второ изречение\n            \n        \n        \n            \n            \n19\n            \n            \n            \nГърция\n            \n            \n            \nчл. 25, ал. 1, второ изречение\n            \n        \n        \n            \n            \n20\n            \n            \n            \nУнгария\n            \n            \n            \nчл. 26, ал. 1, второ изречение\n            \n        \n        \n            \n            \n21\n            \n            \n            \nИндия\n            \n            \n            \nчл. 27, ал. 1, второ изречение\n            \n        \n        \n            \n            \n23\n            \n            \n            \nИран\n            \n            \n            \nчл. 24, ал. 1, второ изречение\n            \n        \n        \n            \n            \n24\n            \n            \n            \nИрландия\n            \n            \n            \nчл. 25, ал. 1, второ изречение\n            \n        \n        \n            \n            \n25\n            \n            \n            \nИзраел\n            \n            \n            \nчл. 24, ал. 1, второ изречение\n            \n        \n        \n            \n            \n27\n            \n            \n            \nЯпония\n            \n            \n            \nчл. 25, ал. 1, второ изречение\n            \n        \n        \n            \n            \n28\n            \n            \n            \nЙордания\n            \n            \n            \nчл. 25, ал. 1, второ изречение\n            \n        \n        \n            \n            \n29\n            \n            \n            \nКазахстан\n            \n            \n            \nчл. 26, ал. 1, второ изречение\n            \n        \n        \n            \n            \n30\n            \n            \n            \nКорейска народнодемократична република\n            \n            \n            \nчл. 26, ал. 1, второ изречение\n            \n        \n        \n            \n            \n31\n            \n            \n            \nРепублика Корея\n            \n            \n            \nчл. 25, ал. 1, второ изречение\n            \n        \n        \n            \n            \n32\n            \n            \n            \nКувейт\n            \n            \n            \nчл. 26, ал. 1, второ изречение\n            \n        \n        \n            \n            \n33\n            \n            \n            \nЛатвия\n            \n            \n            \nчл. 25, ал. 1, второ изречение\n            \n        \n        \n            \n            \n34\n            \n            \n            \nЛиван\n            \n            \n            \nчл. 26, ал. 1, второ изречение\n            \n        \n        \n            \n            \n35\n            \n            \n            \nЛитва\n            \n            \n            \nчл. 26, ал. 1, второ изречение\n            \n        \n        \n            \n            \n36\n            \n            \n            \nЛюксембург\n            \n            \n            \nчл. 25, ал. 1, второ изречение\n            \n        \n        \n            \n            \n37\n            \n            \n            \nМолдова\n            \n            \n            \nчл. 26, ал. 1, второ изречение\n            \n        \n        \n            \n            \n38\n            \n            \n            \nМонголия\n            \n            \n            \nчл. 26, ал. 1, второ изречение\n            \n        \n        \n            \n            \n39\n            \n            \n            \nЧерна гора\n            \n            \n            \nчл. 26, ал. 1, второ изречение\n            \n        \n        \n            \n            \n40\n            \n            \n            \nМароко\n            \n            \n            \nчл. 25, ал. 1, второ изречение\n            \n        \n        \n            \n            \n41\n            \n            \n            \nСеверна Македония\n            \n            \n            \nчл. 26, ал. 1, второ изречение\n            \n        \n        \n            \n            \n42\n            \n            \n            \nНорвегия\n            \n            \n            \nчл. 24, ал. 1, второ изречение\n            \n        \n        \n            \n            \n43\n            \n            \n            \nПолша\n            \n            \n            \nчл. 26, ал. 1, второ изречение\n            \n        \n        \n            \n            \n44\n            \n            \n            \nПортугалия\n            \n            \n            \nчл. 25, ал. 1, второ изречение\n            \n        \n        \n            \n            \n45\n            \n            \n            \nКатар\n            \n            \n            \nчл. 25, ал. 1, второ изречение\n            \n        \n        \n            \n            \n46\n            \n            \n            \nРумъния\n            \n            \n            \nчл. 24, ал. 1, второ изречение\n            \n        \n        \n            \n            \n47\n            \n            \n            \nРусия\n            \n            \n            \nчл. 25, ал. 1, второ изречение\n            \n        \n        \n            \n            \n48\n            \n            \n            \nСаудитска Арабия\n            \n            \n            \nчл. 24, ал. 1, второ изречение\n            \n        \n        \n            \n            \n49\n            \n            \n            \nСърбия\n            \n            \n            \nчл. 26, ал. 1, второ изречение\n            \n        \n        \n            \n            \n50\n            \n            \n            \nСингапур\n            \n            \n            \nчл. 26, ал. 1, второ изречение\n            \n        \n        \n            \n            \n51\n            \n            \n            \nСловакия\n            \n            \n            \nчл. 26, ал. 1, второ изречение\n            \n        \n        \n            \n            \n52\n            \n            \n            \nСловения\n            \n            \n            \nчл. 26, ал. 1, второ изречение\n            \n        \n        \n            \n            \n53\n            \n            \n            \nЮжна Африка\n            \n            \n            \nчл. 24, ал. 1, второ изречение\n            \n        \n        \n            \n            \n54\n            \n            \n            \nИспания\n            \n            \n            \nчл. 23, ал. 1, второ изречение\n            \n        \n        \n            \n            \n55\n            \n            \n            \nШвеция\n            \n            \n            \nчл. 23, ал. 1, второ изречение\n            \n        \n        \n            \n            \n56\n            \n            \n            \nСирия\n            \n            \n            \nчл. 25, ал. 1, второ изречение\n            \n        \n        \n            \n            \n57\n            \n            \n            \nТайланд\n            \n            \n            \nчл. 25, ал. 1, второ изречение\n            \n        \n        \n            \n            \n59\n            \n            \n            \nУкрайна\n            \n            \n            \nчл. 26, ал. 1, второ изречение\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 27, ал. 1, второ изречение\n            \n        \n        \n            \n            \n61\n            \n            \n            \nОбединено кралство \n            \n            \n            \nчл. 24, ал. 1, второ изречение\n            \n        \n        \n            \n            \n63\n            \n            \n            \nВиетнам\n            \n            \n            \nчл. 25, ал. 1, второ изречение\n            \n        \n        \n            \n            \n64\n            \n            \n            \nЗимбабве\n            \n            \n            \nчл. 25, ал. 1, второ изречение\n            \n        \n    \nУведомление за включени спогодби, които не съдържат съществуващи разпоредби\nСъгласно чл. 16, ал. 6, буква „в“, точка ii от Конвенцията Република България счита, че следните спогодби не съдържат разпоредбата, описана в чл. 16, ал. 4, буква „б“, точка ii.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n        \n        \n            \n            \n8\n            \n            \n            \nБелгия\n            \n        \n        \n            \n            \n9\n            \n            \n            \nКанада\n            \n        \n        \n            \n            \n14\n            \n            \n            \nДания\n            \n        \n        \n            \n            \n15\n            \n            \n            \nЕгипет\n            \n        \n        \n            \n            \n22\n            \n            \n            \nИндонезия\n            \n        \n        \n            \n            \n26\n            \n            \n            \nИталия\n            \n        \n        \n            \n            \n36\n            \n            \n            \nЛюксембург\n            \n        \n        \n            \n            \n41\n            \n            \n            \nСеверна Македония\n            \n        \n        \n            \n            \n43\n            \n            \n            \nПолша\n            \n        \n        \n            \n            \n47\n            \n            \n            \nРусия\n            \n        \n        \n            \n            \n50\n            \n            \n            \nСингапур\n            \n        \n        \n            \n            \n54\n            \n            \n            \nИспания\n            \n        \n        \n            \n            \n57\n            \n            \n            \nТайланд\n            \n        \n        \n            \n            \n58\n            \n            \n            \nТурция\n            \n        \n    \nСъгласно чл. 16, ал. 6, буква „г“, точка i от Конвенцията Република България счита, че следните спогодби не съдържат разпоредбата, описана в чл. 16, ал. 4, буква „в“, точка i.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n        \n        \n            \n            \n17\n            \n            \n            \nФранция\n            \n        \n    \nСъгласно чл. 16, ал. 6, буква „г“, точка ii от Конвенцията Република България счита, че следните спогодби не съдържат разпоредбата, описана в чл. 16, ал. 4, буква „в“, точка ii.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n        \n    \n    \n        \n            \n            \n8\n            \n            \n            \nБелгия\n            \n        \n        \n            \n            \n24\n            \n            \n            \nИрландия\n            \n        \n        \n            \n            \n26\n            \n            \n            \nИталия\n            \n        \n    \nЧлен 17 – Кореспондиращи корекции\nУведомление за съществуващи разпоредби във включените спогодби\nСъгласно чл. 17, ал. 4 от Конвенцията Република България счита, че следните спогодби съдържат разпоредбата, описана в чл. 17, ал. 2. Номерът на члена и алинеята на всяка такава разпоредба са посочени по-долу.\n    \n        \n            \n            \nНомер на включена спогодба\n            \n            \n            \nДруга договаряща юрисдикция\n            \n            \n            \nРазпоредба\n            \n        \n    \n    \n        \n            \n            \n1\n            \n            \n            \nАлбания\n            \n            \n            \nчл. 9, ал. 2\n            \n        \n        \n            \n            \n2\n            \n            \n            \nАлжир\n            \n            \n            \nчл. 9, ал. 2\n            \n        \n        \n            \n            \n3\n            \n            \n            \nАрмения\n            \n            \n            \nчл. 9, ал. 2\n            \n        \n        \n            \n            \n4\n            \n            \n            \nАвстрия\n            \n            \n            \nчл. 9, ал. 2\n            \n        \n        \n            \n            \n6\n            \n            \n            \nБахрейн\n            \n            \n            \nчл. 9, ал. 2\n            \n        \n        \n            \n            \n7\n            \n            \n            \nБеларус\n            \n            \n            \nчл. 9, ал. 2\n            \n        \n        \n            \n            \n9\n            \n            \n            \nКанада\n            \n            \n            \nчл. 9, ал. 2\n            \n        \n        \n            \n            \n11\n            \n            \n            \nХърватия\n            \n            \n            \nчл. 9, ал. 2\n            \n        \n        \n            \n            \n12\n            \n            \n            \nКипър\n            \n            \n            \nчл. 9, ал. 2\n            \n        \n        \n            \n            \n16\n            \n            \n            \nЕстония\n            \n            \n            \nчл. 9, ал. 2\n            \n        \n        \n            \n            \n18\n            \n            \n            \nГрузия\n            \n            \n            \nчл. 9, ал. 2\n            \n        \n        \n            \n            \n20\n            \n            \n            \nУнгария\n            \n            \n            \nчл. 9, ал. 2\n            \n        \n        \n            \n            \n22\n            \n            \n            \nИндонезия\n            \n            \n            \nчл. 9, ал. 2\n            \n        \n        \n            \n            \n24\n            \n            \n            \nИрландия\n            \n            \n            \nчл. 9, ал. 2\n            \n        \n        \n            \n            \n25\n            \n            \n            \nИзраел\n            \n            \n            \nчл. 9, ал. 2\n            \n        \n        \n            \n            \n27\n            \n            \n            \nЯпония\n            \n            \n            \nчл. 9, ал. 2\n            \n        \n        \n            \n            \n28\n            \n            \n            \nЙордания\n            \n            \n            \nчл. 9, ал. 2\n            \n        \n        \n            \n            \n29\n            \n            \n            \nКазахстан\n            \n            \n            \nчл. 9, ал. 2\n            \n        \n        \n            \n            \n30\n            \n            \n            \nКорейска народнодемократична република\n            \n            \n            \nчл. 9, ал. 2\n            \n        \n        \n            \n            \n31\n            \n            \n            \nРепублика Корея\n            \n            \n            \nчл. 9, ал. 2\n            \n        \n        \n            \n            \n34\n            \n            \n            \nЛиван\n            \n            \n            \nчл. 9, ал. 2\n            \n        \n        \n            \n            \n36\n            \n            \n            \nЛюксембург\n            \n            \n            \nчл. 9, ал. 2\n            \n        \n        \n            \n            \n37\n            \n            \n            \nМолдова\n            \n            \n            \nчл. 9, ал. 2\n            \n        \n        \n            \n            \n38\n            \n            \n            \nМонголия\n            \n            \n            \nчл. 9, ал. 2\n            \n        \n        \n            \n            \n39\n            \n            \n            \nЧерна гора\n            \n            \n            \nчл. 9, ал. 2\n            \n        \n        \n            \n            \n40\n            \n            \n            \nМароко\n            \n            \n            \nчл. 9, ал. 2\n            \n        \n        \n            \n            \n41\n            \n            \n            \nСеверна Македония\n            \n            \n            \nчл. 9, ал. 2\n            \n        \n        \n            \n            \n42\n            \n            \n            \nНорвегия\n            \n            \n            \nчл. 9, ал. 2\n            \n        \n        \n            \n            \n43\n            \n            \n            \nПолша\n            \n            \n            \nчл. 9, ал. 2\n            \n        \n        \n            \n            \n44\n            \n            \n            \nПортугалия\n            \n            \n            \nчл. 9, ал. 2\n            \n        \n        \n            \n            \n47\n            \n            \n            \nРусия\n            \n            \n            \nчл. 9, ал. 2\n            \n        \n        \n            \n            \n48\n            \n            \n            \nСаудитска Арабия\n            \n            \n            \nчл. 9, ал. 2\n            \n        \n        \n            \n            \n49\n            \n            \n            \nСърбия\n            \n            \n            \nчл. 9, ал. 2\n            \n        \n        \n            \n            \n50\n            \n            \n            \nСингапур\n            \n            \n            \nчл. 9, ал. 2\n            \n        \n        \n            \n            \n51\n            \n            \n            \nСловакия\n            \n            \n            \nчл. 9, ал. 2\n            \n        \n        \n            \n            \n57\n            \n            \n            \nТайланд\n            \n            \n            \nчл. 9, ал. 2\n            \n        \n        \n            \n            \n58\n            \n            \n            \nТурция\n            \n            \n            \nчл. 9, ал. 2\n            \n        \n        \n            \n            \n59\n            \n            \n            \nУкрайна\n            \n            \n            \nчл. 9, ал. 2\n            \n        \n        \n            \n            \n60\n            \n            \n            \nОбединени арабски емирства\n            \n            \n            \nчл. 9, ал. 2\n            \n        \n        \n            \n            \n61\n            \n            \n            \nОбединено кралство\n            \n            \n            \nчл. 9, ал. 2\n            \n        \n        \n            \n            \n62\n            \n            \n            \nСъединени американски щати\n            \n            \n            \nчл. 9, ал. 2\n            \n        \n        \n            \n            \n63\n            \n            \n            \nВиетнам\n            \n            \n            \nчл. 9, ал. 2\n            \n        \n    \nЧлен 35 – Влизане в сила\nУведомление за избор на незадължителни разпоредби\nСъгласно чл. 35, ал. 3 от Конвенцията единствено за целите на своето прилагане на чл. 35, ал. 1, буква „б“ и ал. 5, буква „б“ Република България избира да замени израза „данъчни периоди, започващи на или след изтичането на период“ с израза „данъчни периоди, започващи на или след 1 януари на следващата година, започваща на или след изтичането на период“.\nРезерва\nСъгласно чл. 35, ал. 6 от Конвенцията Република България запазва правото да не прилага чл. 35, ал. 4 по отношение на своите обхванати данъчни спогодби.“\nЗаконът е приет от 47-ото Народно събрание на 10 юни 2022 г. и е подпечатан с официалния печат на Народното събрание. \nПредседател на Народното събрание: \nНикола Минчев\n3587"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164170",
    "meta": [],
    "text": "УКАЗ № 155\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за ратифициране на Европейската социална харта (ревизирана) (ДВ, бр. 30 от 2000 г.), приет от 47-ото Народно събрание на 10 юни 2022 г.\nИздаден в София на 17 юни 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за ратифициране на Европейската социална харта (ревизирана)\n(ДВ, бр. 30 от 2000 г.)\n§ 1. \nТочка 2 от декларацията към член единствен се изменя така:\n„2. Обвързва се с чл. 1, чл. 2, ал. 2 – 7, чл. 3, чл. 4, ал. 2 – 5, чл. 5, чл. 6, чл. 7, чл. 8, чл. 9, чл. 10, ал. 2, ал. 3, буква „а“ и ал. 4, чл. 11, чл. 12, чл. 13, ал. 1 – 3, чл. 14, чл. 16, чл. 17, ал. 2, чл. 18, ал. 4, чл. 19, ал. 5 и 9, чл. 20, чл. 21, чл. 22, чл. 24, чл. 25, чл. 26, чл. 27, ал. 2 и 3, чл. 28 и чл. 29 от част II на хартата.“\nЗаключителна разпоредба\n§ 2. \nЗаконът за ратифициране на чл. 2, ал. 3, част II от Европейската социална харта (ревизирана) (ДВ, бр. 12 от 2007 г.) се отменя.\nЗаконът е приет от 47-ото Народно събрание на 10 юни 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3586"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164171",
    "meta": [],
    "text": "УКАЗ № 156\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между Република България и Република Австрия за прекратяване на Договора между Република България и Република Австрия за взаимно насърчаване и защита на инвестициите, подписан на 22 януари 1997 г. в София, приет от 47-ото Народно събрание на 9 юни 2022 г.\nИздаден в София на 17 юни 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението между Република България и Република Австрия за прекратяване на Договора между Република България и Република Австрия за взаимно насърчаване и защита на инвестициите, подписан на 22 януари 1997 г. в София\nЧлен единствен. \nРатифицира подписаното на 10 декември 2021 г. в Брюксел Споразумение между Република България и Република Австрия за прекратяване на Договора между Република България и Република Австрия за взаимно насърчаване и защита на инвестициите, подписан на 22 януари 1997 г. в София.\n Законът е приет от 47-ото Народно събрание на 9 юни 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3584"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164008",
    "meta": [],
    "text": "УКАЗ № 151\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за платежните услуги и платежните системи, приет от 47-ото Народно събрание на 8 юни 2022 г.\nИздаден в София на 14 юни 2022 г.\nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за платежните услуги и платежните системи \n(обн., ДВ, бр. 20 от 2018 г.; изм., бр. 17, 37, 42 и 94 от 2019 г., бр. 13 от 2020 г., бр. 12 от 2021 г. и бр. 25 от 2022 г.)\n§ 1. \nВ чл. 12, ал. 2 запетаята и думите „както и да бъде обект на правоприемство“ се заличават.\n§ 2. \nСъздава се чл. 16а:\n„Преобразуване\nЧл. 16а. (1) Преобразуване на платежна институция чрез вливане и сливане се допуска само с друга платежна институция или дружество за електронни пари. При вливане правото за извършване на дейности, за които приемащото дружество не е лицензирано, не преминава върху него. Разрешение за сливане се издава само ако новоучреденото дружество получи лиценз, съответстващ на вида услуги, които ще извършва.\n(2) При преобразуване на платежна институция чрез отделяне приемащите, съответно новоучредените дружества трябва да притежават или да получат лиценз за съответните дейности, които възнамеряват да извършват и за които се изисква лиценз.\n(3) При преобразуване на платежна институция чрез разделяне приемащите, съответно новоучредените дружества трябва да притежават или да получат лиценз за съответните дейности, които възнамеряват да извършват и за които се изисква лиценз.\n(4) Преобразуване на платежна институция чрез промяна в правната форма се допуска само в рамките на разрешените видове търговски дружества съобразно изискванията за издаване на лиценз.\n(5) Платежна институция може да се преобразува по реда на ал. 1 – 4 след получаване на предварително разрешение от БНБ, дадено при условия и по ред, определени с наредба на БНБ.\n(6) Когато при преобразуване на платежна институция по реда на ал. 1 – 3 е необходимо издаването на лиценз за доставчик на платежни услуги, заявлението за лиценза се разглежда едновременно със заявлението за издаването на разрешение за преобразуване.\n(7) Вливане на платежна институция в банка се извършва по реда на Закона за кредитните институции.“\n§ 3. \nВ чл. 21, ал. 1, т. 1 и 3 думата „определена“ се заличава.\n§ 4. \nВ чл. 37, ал. 2 се правят следните допълнения:\n1. След думите „отнемане на лиценз“ се поставя запетая и се добавя „преобразуване“.\n2. Създава се изречение второ: „Вливане на дружество за електронни пари в банка се извършва по реда на Закона за кредитните институции.“\n§ 5. \nВ чл. 39, ал. 6 навсякъде думите „чл. 9, ал. 1 и 2“ се заменят с „ал. 5“.\n§ 6. \nВ чл. 148б се правят следните изменения и допълнения:\n1. Заглавието се изменя така: „Сетълмент в левове с предварително осигурени средства по специална сметка“.\n2. Създава се ал. 9:\n„(9) За сетълмент на нареждания за превод в левове, базирани на SEPA схеми на Европейския платежен съвет, се прилагат съответно ал. 1 – 8.“\n§ 7. \nВ чл. 167, ал. 2 думите „Регламент (ЕО) № 924/2009 на Европейския парламент и на Съвета от 16 септември 2009 г. относно презграничните плащания в рамките на Общността и за отмяна на Регламент (ЕО) № 2560/2001 (ОВ, L 266/11 от 9 октомври 2009 г.), наричан по-нататък „Регламент (ЕО) № 924/2009“ се заменят с „Регламент (ЕС) 2021/1230 на Европейския парламент и на Съвета от 14 юли 2021 г. относно презграничните плащания в рамките на Съюза (ОВ, L 274/20 от 30 юли 2021 г.), наричан по-нататък „Регламент (ЕС) 2021/1230“.\n§ 8. \nВ чл. 175, ал. 1 думите „Регламент (ЕО) № 924/2009“ се заменят с „Регламент (ЕС) 2021/1230“.\n§ 9. \nВ чл. 183, ал. 1 след думите „по смисъла на“ се добавя „чл. 23б, параграф 7 и“, а накрая се добавя „и за извършването на оценката по чл. 23б, параграф 5, буква „а“ от Регламент (ЕС) 2016/1011 по отношение на бенчмаркове за лихвени проценти, използвани от същите субекти“.\n§ 10.\n В чл. 186 в заглавието и в ал. 1 думите „Регламент (ЕО) № 924/2009“ се заменят с „Регламент (ЕС) 2021/1230“.\nЗаконът е приет от 47-ото Народно събрание на 8 юни 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3535"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164169",
    "meta": [],
    "text": "УКАЗ № 150\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за европейска кооперираща държава между правителството на Република България и Европейската космическа агенция, приет от 47-ото Народно събрание на 8 юни 2022 г.\nИздаден в \nСофия на 14 юни 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението за европейска кооперираща държава между правителството на Република България и Европейската космическа агенция\nЧлен единствен. \nРатифицира Споразумението за европейска кооперираща държава между правителството на Република България и Европейската космическа агенция, подписано на 15 февруари 2022 г. в гр. Тулуза, Франция.\nЗаконът е приет от 47-ото Народно събрание на 8 юни 2022 г. и е подпечатан с официалния печат на Народното събрание.\nПредседател на Народното събрание:\n Никола Минчев\n3521"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164062",
    "meta": [],
    "text": "УКАЗ № 146\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия, приет от 47-ото Народно събрание на 1 юни 2022 г.\nИздаден в \nСофия на 6 юни 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН \nза изменение и допълнение на Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия \n(обн., ДВ, бр. 102 от 2006 г.; изм., бр. 41, 57 и 109 от 2007 г., бр. 69 от 2008 г., бр. 25, 35, 42, 82 и 93 от 2009 г., бр. 18, 54 и 97 от 2010 г., бр. 23, 32 и 48 от 2011 г., бр. 25, 38, 87 и 103 от 2012 г., бр. 15 от 2013 г., бр. 53 от 2014 г., бр. 79 от 2015 г., бр. 71 от 2016 г., бр. 13 и 103 от 2017 г., бр. 7 от 2018 г., бр. 17 и 79 от 2019 г., бр. 69 от 2020 г. и бр. 23 от 2021 г.)\n§ 1. \nВ чл. 9 се правят следните допълнения:\n1. В т. 2 накрая се добавя „след всяка проверка по чл. 26, ал. 1“.\n2. В т. 3 накрая се добавя „след всяка проверка по чл. 26, ал. 1“.\n§ 2. \nВ чл. 28 накрая се добавя „независимо от наличието на предходни проверки“.\n§ 3. \nВ чл. 29 се правят следните изменения и допълнения:\n1. Създава се нова ал. 6:\n„(6) Лице, за което вече е обявена принадлежност, се разкрива и обявява от комисията, като се посочва решението, с което е установена и обявена принадлежността. Комисията посочва трите имена на лицето по документ за самоличност, архивните документи и новото му публично качество по чл. 26, ал. 1.“\n2. Досегашната ал. 6 става ал. 7 и в нея след думите „Решението на комисията“ се добавя „за установяване и обявяване на принадлежност“.\nЗаконът е приет от 47-ото Народно събрание на 1 юни 2022 г. и е подпечатан с официалния печат на Народното събрание.\nПредседател на Народното събрание: \nНикола Минчев\n3371"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164257",
    "meta": [],
    "text": "УКАЗ № 222\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Гражданския процесуален кодекс, приет от 47-ото Народно събрание на 29 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза допълнение на Гражданския процесуален кодекс\n(обн., ДВ, бр. 59 от 2007 г.; изм., бр. 50 от 2008 г.; Решение № 3 на Конституционния съд от 2008 г. – бр. 63 от 2008 г.; изм., бр. 69 от 2008 г., бр. 12, 19, 32 и 42 от 2009 г.; Решение № 4 на Конституционния съд от 2009 г. – бр. 47 от 2009 г.; изм., бр. 82 от 2009 г., бр. 13 и 100 от 2010 г.; Решение № 15 на Конституционния съд от 2010 г. – бр. 5 от 2011 г.; изм., бр. 45, 49 и 99 от 2012 г., бр. 15 и 66 от 2013 г., бр. 53 и 98 от 2014 г., бр. 50 от 2015 г., бр. 15 и 43 от 2016 г., бр. 8, 13, 63, 86, 96 и 102 от 2017 г., бр. 42 и 65 от 2018 г., бр. 38, 83, 98 и 100 от 2019 г., бр. 68, 98 и 110 от 2020 г., бр. 9 и 15 от 2021 г. и бр. 15 от 2022 г.)\n§ 1. \nСъздава се чл. 450б:\n„Единна входна точка за запори\nЧл. 450б. (1) Министерството на правосъдието изгражда и поддържа информационна система за единна входна точка за запорите на движими вещи, подлежащи на регистрация по силата на закон. Условията и редът за воденето, съхраняването и достъпа до информационната система се определят с наредбата по чл. 501а, ал. 6 при зачитане правото на достъп до нея и на частноправните субекти с интерес от справки. \n(2) Министерството на правосъдието, Министерството на вътрешните работи, Министерството на транспорта и съобщенията и Министерството на земеделието обменят по електронен път с информационната система по ал. 1 информация за движимите вещи, подлежащи на регистрация във водените от тях регистри по силата на закон. \n(3) Съдебните изпълнители са длъжни ежедневно да въвеждат данни в информационната система по ал. 1. За всеки въведен запор се използва квалифициран електронен времеви печат по смисъла на Регламент (ЕС) № 910/2014.\n(4) Данните може да се подават автоматично от информационните системи, използвани от съответните съдебни изпълнители. Данните се подават по ред и във формат, определени с наредбата по ал. 1.\n(5) Достъпът до информационната система по служебен път на държавните органи, на органите на местното самоуправление и местната администрация и на лицата, осъществяващи публични функции, е безплатен.\n(6) На базата на съдържащите се в информационната система по ал. 1 данни Министерството на правосъдието предоставя електронни административни услуги за уведомяване за наложен запор и за извършване на справки за наложени запори на всяко лице при спазване на изискванията по Закона за електронното управление. Услугите се заявяват през електронния портал на Министерството на правосъдието. \n(7) За предоставяне на услугите Министерството на правосъдието събира такси в размери, определени с тарифа на Министерския съвет.“\n§ 2. \nВ чл. 501а, ал. 5 накрая се поставя запетая и се добавя „която включва регистър на публичните търгове и система за провеждане на публични търгове“.\nЗаключителни разпоредби\n§ 3. \nВ 6-месечен срок от влизането в сила на този закон:\n1. Министерският съвет приема измененията и допълненията в Тарифа № 1 към Закона за държавните такси за таксите, събирани от съдилищата, прокуратурата, следствените служби и Министерството на правосъдието, произтичащи от този закон;\n2. министърът на правосъдието издава наредбата по чл. 450б, ал. 1.\n§ 4. \nВ преходните и заключителните разпоредби на Закона за изменение и допълнение на Гражданския процесуален кодекс (ДВ, бр. 86 от 2017 г.) в § 72 ал. 2 се отменя.\nЗаконът е приет от 47-ото Народно събрание на 29 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4818"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164320",
    "meta": [],
    "text": "УКАЗ № 218\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за бюджета на Националната здравноосигурителна каса за 2022 г., приет от 47-ото Народно събрание на 29 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза допълнение на Закона за бюджета на Националната здравноосигурителна каса за 2022 г. \n(обн., ДВ, бр. 18 от 2022 г.; изм., бр. 32 и 52 от 2022 г.)\nПараграф единствен. \nВ § 15 от преходните и заключителните разпоредби се създава ал. 6: \n„(6) Управителят на Националната здравноосигурителна каса в срок до 10 август 2022 г. определя еднократно нов размер на индивидуалните основни месечни заплати на служителите на НЗОК, увеличен с еднаква числова стойност за всеки служител, без да надхвърля максималния размер на основната месечна заплата за съответното ниво и степен, смятан от 10 юли 2022 г., в рамките на разходите за персонал, предвидени по бюджета на НЗОК за 2022 г.“\nЗаконът е приет от 47-ото Народно събрание на 29 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4801"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164317",
    "meta": [],
    "text": "УКАЗ № 219\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за здравето, приет от 47-ото Народно събрание на 29 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за здравето\n(обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г. и бр. 8, 17, 18, 32, 41 и 58 от 2022 г.)\n§ 1. \nВ чл. 53 се правят следните изменения и допълнения:\n1. В ал. 1 в текста преди т. 1 думите „алкохол и недопускане“ се заменят с „алкохол, недопускане“ и след думата „вещества“ се добавя „както и недопускане употребата на диазотен оксид (райски газ) от лица под 18 години“.\n2. В ал. 2 думите „алкохол и недопускане“ се заменят с „алкохол, недопускане“ и след думата „вещества“ се добавя „както и недопускане употребата на диазотен оксид (райски газ) от лица под 18 години“.\n3. В ал. 3 думите „алкохол и недопускане“ се заменят с „алкохол, недопускане“ и след думата „вещества“ се добавя „както и недопускане употребата на диазотен оксид (райски газ) от лица под 18 години“.\n4. В ал. 4 думите „алкохол и недопускане“ се заменят с „алкохол, недопускане“ и след думата „вещества“ се добавя „както и недопускане употребата на диазотен оксид (райски газ) от лица под 18 години“.\n§ 2. \nСъздава се чл. 54а:\n„Чл. 54а. Забранява се продажбата на диазотен оксид (райски газ) и пълнители с него, включително и онлайн:\n1. на лица под 18 години;\n2. на територията на детските градини, училищата, общежитията за ученици, лечебните заведения;\n3. на спортни прояви, организирани за деца и ученици;\n4. на обществени мероприятия, организирани за деца и ученици;\n5. в закритите обществени места, с изключение продажбата за медицински цели и за хранително-вкусовата промишленост.“\n§ 3. \nВ чл. 56а се правят следните изменения и допълнения:\n1. Досегашният текст става ал. 1.\n2. Създават се ал. 2 и 3:\n„(2) Забранява се употребата на диазотен оксид (райски газ) на откритите обществени места по ал. 1, т. 1 – 3.\n(3) Забранява се употребата на диазотен оксид (райски газ) в закритите обществени места, с изключение употребата за медицински цели и за хранително-вкусовата промишленост.“\n§ 4. \nВ чл. 218 се създава ал. 2а:\n„(2а) Който наруши чл. 54а, се наказва с глоба от 800 до 1500 лв., а при повторно извършване на същото нарушение – от 1500 до 3000 лв. Когато нарушението по чл. 54а е извършено от едноличен търговец или от юридическо лице, се налага имуществена санкция от 3000 до 6000 лв., а при повторно извършване на същото нарушение – от 5000 до 12 000 лв.“\nЗаключителни разпоредби\n§ 5. \nВ Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г., бр. 42, 50, 59 и 98 от 2010 г., бр. 28 и 51 от 2011 г., бр. 32 и 40 от 2012 г., бр. 15, 68 и 84 от 2013 г., бр. 79 от 2015 г., бр. 8 от 2016 г., бр. 85 и 103 от 2017 г., бр. 17, 77 и 102 от 2018 г., бр. 17, 24, 58 и 101 от 2019 г. и бр. 71 и 99 от 2020 г.) в чл. 5б, ал. 4 думите „изделия и изделия“ се заменят с „изделия, изделия“, а накрая се добавя „и диазотен оксид (райски газ)“.\n§ 6. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 29 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4800"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164304",
    "meta": [],
    "text": "УКАЗ № 221\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Рамковото споразумение за партньорство и подкрепа между правителството на Република България и Международната банка за възстановяване и развитие, приет от 47-ото Народно събрание на 29 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Рамковото споразумение за партньорство и подкрепа между правителството на Република България и Международната банка за възстановяване и развитие\nЧлен единствен.\n Ратифицира Рамковото споразумение за партньорство и подкрепа между правителството на Република България и Международната банка за възстановяване и развитие, подписано на 21 юли 2022 г.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 29 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4802"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164294",
    "meta": [],
    "text": "УКАЗ № 223\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за обществените поръчки, приет от 47-ото Народно събрание на 29 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза допълнение на Закона за обществените поръчки\n(обн., ДВ, бр. 13 от 2016 г.; изм., бр. 34 от 2016 г., бр. 63, 85, 96 и 102 от 2017 г., бр. 7, 15, 17, 24, 30, 49, 77, 80, 86, 102 и 105 от 2018 г., бр. 17, 83 и 102 от 2019 г. и бр. 23 и 107 от 2020 г.)\n§ 1. \nСъздава се чл. 117а:\n„Методика за изменение на цената на договор за обществена поръчка при инфлация\nЧл. 117а. (1) В случаите по чл. 116, ал. 1, т. 1, 2 и 3 изменение на цената на договор за обществена поръчка в резултат на инфлация, при която съществено са увеличени цените на основни стоки и материали, които формират стойността на договора, се извършва съгласно методика, одобрена с акт на Министерския съвет.\n(2) Когато в случаите по чл. 116, ал. 1, т. 1 възложителят предвижда клауза за изменение на цената във връзка с инфлацията по ал. 1, той може да обвърже тази клауза с методиката по ал. 1.“\nПреходни и заключителни разпоредби\n§ 2. \nМетодиката по чл. 117а, ал. 1 се прилага и при изменение на договори за обществени поръчки или рамкови споразумения на основание чл. 116, ал. 1, т. 2 и 3, сключени преди влизането в сила на този закон.\n§ 3. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 29 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4819"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164290",
    "meta": [],
    "text": "УКАЗ № 220\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Меморандума за разбирателство относно подкрепа за проекти на ЕС между правителството на Република България и Европейската инвестиционна банка, приет от 47-ото Народно събрание на 29 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Меморандума за разбирателство относно подкрепа за проекти на ЕС между правителството на Република България и Европейската инвестиционна банка\nЧлен единствен.\n Ратифицира Меморандума за разбирателство относно подкрепа за проекти на ЕС между правителството на Република България и Европейската инвестиционна банка, подписан на 7 юли 2022 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 29 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4803"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164202",
    "meta": [],
    "text": "УКАЗ № 217\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Кодекса на труда, приет от 47-ото Народно събрание на 28 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Кодекса на труда\n(обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.; изм., бр. 100 и 101 от 2010 г., бр. 18, 33, 61 и 82 от 2011 г., бр. 7, 15, 20 и 38 от 2012 г.; Решение № 7 на Конституционния съд от 2012 г. – бр. 49 от 2012 г.; изм., бр. 77 и 82 от 2012 г., бр. 15 и 104 от 2013 г., бр. 1, 27 и 61 от 2014 г., бр. 54, 61, 79 и 98 от 2015 г., бр. 8, 57, 59, 98 и 105 от 2016 г., бр. 85, 86, 96 и 102 от 2017 г., бр. 7, 15, 30, 42, 59, 77, 91 и 92 от 2018 г., бр. 79 от 2019 г., бр. 13, 28, 44, 64, 104, 107 и 109 от 2020 г. и бр. 25, 51 и 58 от 2022 г.)\n§ 1. \nВ чл. 66, ал. 5 думите „при първа възможност или най-късно до един месец след“ се заменят с „най-късно до“.\n§ 2. \nВ чл. 70, ал. 1 след думите „6 месеца“ се поставя запетая и се добавя „а когато за работата е определен срок, по-кратък от една година – срокът за изпитване е до един месец“.\n§ 3. \nВ чл. 111 думите „уговорено друго в индивидуалния му трудов договор по основното му трудово правоотношение“ се заменят с „уговорена забрана в индивидуалния му трудов договор по основното му трудово правоотношение поради защита на търговска тайна и/или предотвратяване на конфликт на интереси“.\n§ 4. \nВ чл. 119 се правят следните изменения и допълнения: \n1. Досегашният текст става ал. 1. \n2. Създават се ал. 2 – 4:\n„(2) Когато трудовият договор е срочен и/или за работа на непълно работно време, работникът или служителят има право писмено да предложи на работодателя изменението му в трудов договор за неопределено време и/или за работа на пълно работно време.\n(3) Когато е уговорен срок за изпитване, работникът или служителят може да предлага изменение на трудовото правоотношение по ал. 2 след изтичането на срока за изпитване.\n(4) Когато работодателят откаже изменение на трудовото правоотношение по ал. 2, той е длъжен в срок до един месец да предостави на работника или служителя мотивиран писмен отговор, освен ако предложението е направено повече от два пъти за период от една година.“\n§ 5. \nВ чл. 127, ал. 1 се правят следните допълнения:\n1. В т. 5 след думите „трудов ред“ се поставя запетая и се добавя „с вътрешните правила за работната заплата“.\n2. Създават се т. 6 и 7:\n„6. информация за условията и реда за прекратяване на трудовия договор съгласно разпоредбите на този кодекс;\n7. информация за осигурявани от работодателя обучения, свързани с поддържане и повишаване на професионалната квалификация и подобряване на професионалните умения.“\n§ 6. \nСъздава се чл. 164в:\n„Отпуск за отглеждане на дете до 8-годишна възраст от бащата (осиновителя)\nЧл. 164в. (1) Бащата (осиновителят) има право на отпуск за отглеждане на дете до навършване на 8-годишна възраст в размер два месеца, когато не е ползвал отпуск по чл. 163, ал. 10, чл. 164, ал. 3, чл. 164б, ал. 2 и 5 или чл. 167, ал. 1.\n(2) Когато бащата (осиновителят) е ползвал отпуск по чл. 163, ал. 10, чл. 164, ал. 3, чл. 164б, ал. 2 и 5 или чл. 167, ал. 1 за период, по-кратък от два месеца, той има право на отпуск по ал. 1 в размер на разликата между два месеца и ползвания отпуск.\n(3) Отпускът по ал. 1 може да се ползва наведнъж или на части.\n(4) Бащата (осиновителят), който иска да ползва отпуск по ал. 1, уведомява за това работодателя си най-малко 10 работни дни предварително.\n(5) Отпускът не се ползва при смърт на детето, лишаване на бащата от родителски права или ограничаването им, даване на детето за осиновяване, прекратяване на осиновяването, както и когато детето е настанено в заведение на пълна държавна издръжка или е настанено по реда на чл. 26 от Закона за закрила на детето. \n(6) През време на отпуска за отглеждане на дете до навършване на 8-годишна възраст на бащата (осиновителя) се заплаща парично обезщетение при условия и в размери, определени в отделен закон. Времето, през което се ползва отпускът, се признава за трудов стаж.\n(7) Редът и начинът за ползване на отпуска се уреждат с наредба на Министерския съвет.“\n§ 7. \nВ чл. 167б се правят следните изменения и допълнения:\n1. Заглавието се изменя така: „Права на работника или служителя за съвместяване на трудовите и семейните задължения“.\n2. Алинея 1 се изменя така:\n„(1) Работник или служител, който е родител (осиновител) на дете до 8-годишна възраст, има право писмено да предложи на работодателя изменение за определено време на продължителността и разпределението на работното му време, да премине към работа от разстояние и други изменения на трудовото правоотношение, които да улеснят съвместяването на трудовите и семейните задължения.“\n3. Създава се нова ал. 2:\n„(2) Право да предложи на работодателя измененията по ал. 1 има и работник или служител, който полага грижи за родител, дете, съпруг, брат, сестра и родител на другия съпруг или други роднини по права линия поради сериозни медицински причини.“\n4. Досегашната ал. 2 става ал. 3 и се изменя така:\n„(3) Изменение на трудовото правоотношение по ал. 1 или 2 се извършва по взаимно съгласие на страните, изразено писмено, когато съществува такава възможност в предприятието. Работникът или служителят може преди изтичане на определеното време да поиска трудовото му правоотношение да продължи съгласно условията, непосредствено преди изменението.“\n5. Създават се ал. 4 и 5:\n„(4) Когато работодателят откаже изменение на трудовото правоотношение, той е длъжен в 14-дневен срок да предостави на работника или служителя мотивиран писмен отговор.\n(5) При постъпване на работа за първи път в предприятието работникът или служителят може да ползва правата по ал. 1 и 2, когато придобие най-малко 4 месеца трудов стаж.“\n6. Досегашната ал. 3 става ал. 6.\n§ 8. \nВ чл. 173а, ал. 1 думите „8 месеца“ се заменят с „4 месеца“.\n§ 9. \nВ чл. 228а се правят следните изменения и допълнения:\n1. Създава се нова ал. 2:\n„(2) Когато по силата на нормативен акт, колективен трудов договор или споразумение към индивидуалния трудов договор работодателят е длъжен да осигури обучение за поддържане и повишаване на професионалната квалификация на работниците и служителите за ефективно изпълнение на техните задължения в съответствие с изискванията на изпълняваната работа, времето на обучение се отчита като работно време. Когато е възможно, обучението се провежда в рамките на установеното работно време на работника или служителя. Всички разходи, свързани с обучението, са за сметка на работодателя.“ \n2. Досегашната ал. 2 става ал. 3.\nДопълнителна разпоредба\n§ 10.\n С този закон се въвеждат изискванията на Директива (ЕС) 2019/1152 на Европейския парламент и на Съвета от 20 юни 2019 г. за прозрачни и предвидими условия на труд в Европейския съюз (ОВ, L 186/105 от 11 юли 2019 г.) и на Директива (ЕС) 2019/1158 на Европейския парламент и на Съвета от 20 юни 2019 г. относно равновесието между професионалния и личния живот на родителите и лицата, полагащи грижи, и за отмяна на Директива 2010/18/ЕС на Съвета (ОВ, L 188/79 от 12 юли 2019 г.).\nЗаключителни разпоредби\n§ 11.\n В Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г. и бр. 16, 18, 25, 51 и 58 от 2022 г.) се правят следните изменения и допълнения:\n1. В чл. 9, ал. 2 т. 5 се изменя така:\n„5. през което самоосигуряващите се лица, които се осигуряват за инвалидност поради общо заболяване, старост и смърт и за общо заболяване и майчинство, са получавали парични обезщетения за временна неработоспособност, бременност и раждане, отглеждане на дете до 2-годишна възраст, осиновяване на дете до 5-годишна възраст и отглеждане на дете до 8-годишна възраст от бащата (осиновителя), и периодите на временна неработоспособност, бременност и раждане, отглеждане на дете до 2-годишна възраст, осиновяване на дете до 5-годишна възраст и отглеждане на дете до 8-годишна възраст от бащата (осиновителя), през които не са имали право на парично обезщетение.“\n2. В чл. 11, ал. 1, т. 1 се създава буква „ж“:\n„ж) отглеждане на дете до 8-годишна възраст от бащата (осиновителя).“ \n3. В чл. 13а, т. 1 се създава буква „ж“:\n„ж) отглеждане на дете до 8-годишна възраст от бащата (осиновителя).“\n4. В чл. 13в, ал. 1 т. 4 се изменя така:\n„4. през което самоосигуряващите се лица, които се осигуряват за общо заболяване и майчинство, са получавали парични обезщетения за временна неработоспособност, бременност и раждане, отглеждане на дете до 2-годишна възраст, осиновяване на дете до 5-годишна възраст и отглеждане на дете до 8-годишна възраст от бащата (осиновителя), и периодите на временна неработоспособност, бременност и раждане, отглеждане на дете до 2-годишна възраст, осиновяване на дете до 5-годишна възраст и отглеждане на дете до 8-годишна възраст от бащата (осиновителя), през които не са имали право на парично обезщетение.“\n5. В чл. 40:\nа) в ал. 3 думите „и раждане и за отглеждане на дете до 2-годишна възраст“ се заменят с „и раждане, отглеждане на дете до 2-годишна възраст, осиновяване на дете до 5-годишна възраст и отглеждане на дете до 8-годишна възраст от бащата (осиновителя)“;\nб) в ал. 4 в текста преди т. 1 думите „и раждане и отглеждане на дете до 2-годишна възраст“ се заменят с „и раждане, отглеждане на дете до 2-годишна възраст, осиновяване на дете до 5-годишна възраст и отглеждане на дете до 8-годишна възраст от бащата (осиновителя)“.\n6. В чл. 41, ал. 2, т. 4 накрая се добавя „или за отглеждане на дете до 8-годишна възраст от бащата (осиновителя)“.\n7. В чл. 50, ал. 6 думите „отговаря на условията по чл. 48а“ се заменят с „има 6 месеца осигурителен стаж като осигурен за този риск“.\n8. В чл. 53в:\nа) в ал. 2 накрая се поставя запетая и се добавя „когато има 6 месеца осигурителен стаж като осигурен за този риск“;\nб) в ал. 5 думите „ал. 1, 2, 3 и 4“ се заменят с „ал. 1, 3 и 4“;\nв) създава се ал. 6:\n„(6) Самоосигуряващите се лица, които се осигуряват за общо заболяване и майчинство, имат право на обезщетение по ал. 2, когато имат 6 месеца осигурителен стаж като осигурени за този риск.“\n9. Създават се чл. 53д, 53е и 53ж:\n„Право на обезщетение за отглеждане на дете до 8-годишна възраст от бащата (осиновителя)\nЧл. 53д. (1) Осигуреният за общо заболяване и майчинство баща (осиновител) има право на парично обезщетение за отглеждане на дете до 8-годишна възраст, когато има 12 месеца осигурителен стаж като осигурен за този риск и не му е изплащано обезщетение по чл. 50, ал. 7, чл. 51, чл. 53, ал. 2 или чл. 53в, ал. 3.\n(2) Когато на бащата (осиновителя) е изплащано обезщетение по чл. 50, ал. 7, чл. 51, чл. 53, ал. 2 или чл. 53в, ал. 3 за период, по-кратък от два месеца, той има право на обезщетението по ал. 1 в размер на разликата между два месеца и периода на изплащане на съответните обезщетения.\nСрок за представяне на документи и данни за изплащане на обезщетение за отглеждане на дете до 8-годишна възраст от бащата (осиновителя)\nЧл. 53е. Осигурителите, техните клонове и поделения и осигурителните каси представят в съответното териториално поделение на Националния осигурителен институт документите и данните за изплащане на парично обезщетение за отглеждане на дете до 8-годишна възраст от бащата (осиновителя) в срока по чл. 40а, т. 1, а самоосигуряващите се лица – до 10-о число на месеца, следващ този, от който се иска изплащане на обезщетението.\nОбезщетение за отглеждане на дете до 8-годишна възраст от бащата (осиновителя)\nЧл. 53ж. (1) На осигурения за общо заболяване и майчинство баща (осиновител) през време на отпуска за отглеждане на дете до 8-годишна възраст се изплаща парично обезщетение в размер, определен със Закона за бюджета на държавното обществено осигуряване.\n(2) Паричното обезщетение по ал. 1 не се изплаща при смърт на детето, лишаване на бащата от родителски права или ограничаването им, даване на детето за осиновяване, при прекратяване на осиновяването, при настаняване в детско заведение на пълна държавна издръжка или по реда на чл. 26, ал. 1 от Закона за закрила на детето.\n(3) Самоосигуряващите се лица имат право на обезщетение по ал. 1, когато отговарят на условията по чл. 53д.“\n10. В чл. 54к думите „бременност и раждане и за отглеждане на дете до 2-годишна възраст“ се заменят с „бременност и раждане, за отглеждане на дете до 2-годишна възраст, при осиновяване на дете до 5-годишна възраст и за отглеждане на дете до 8-годишна възраст от бащата (осиновителя)“.\n11. В § 1а, ал. 1 от допълнителните разпоредби се създава т. 12:\n„12. Директива (ЕС) 2019/1158 на Европейския парламент и на Съвета от 20 юни 2019 г. относно равновесието между професионалния и личния живот на родителите и лицата, полагащи грижи, и за отмяна на Директива 2010/18/ЕС на Съвета (ОВ, L 188/79 от 12 юли 2019 г.).“\n§ 12.\n В Закона за здравното осигуряване (обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г. и бр. 18 и 32 от 2022 г.) в чл. 40, ал. 1, т. 5, изречение първо думите „малко дете по реда на чл. 164, ал. 1 и 3 от Кодекса на труда и отпуск при осиновяване на дете до 5-годишна възраст по реда на чл. 164б, ал. 1 и 5 от Кодекса на труда“ се заменят с „дете до 2-годишна възраст по реда на чл. 164, ал. 1 и 3 от Кодекса на труда, отпуск при осиновяване на дете до 5-годишна възраст по реда на чл. 164б, ал. 1 и 5 от Кодекса на труда и отпуск за отглеждане на дете до 8-годишна възраст от бащата (осиновителя) по реда на чл. 164в от Кодекса на труда“.\n§ 13.\n В Закона за бюджета на държавното обществено осигуряване за 2022 г. (обн., ДВ, бр. 18 от 2022 г.; изм., бр. 51 от 2022 г.) в чл. 12 след думите „чл. 53“ се добавя „и за отглеждане на дете до 8-годишна възраст от бащата (осиновителя) по чл. 53ж“.\n§ 14.\n В Закона за отбраната и въоръжените сили на Република България (обн., ДВ, бр. 35 от 2009 г.; изм., бр. 74, 82, 93 и 99 от 2009 г., бр. 16, 88, 98 и 101 от 2010 г., бр. 23, 48, 99 и 100 от 2011 г., бр. 20, 33 и 38 от 2012 г., бр. 15, 66 и 68 от 2013 г., бр. 1 и 98 от 2014 г., бр. 14, 24, 61, 79 и 88 от 2015 г., бр. 13, 17, 50, 81, 98 и 103 от 2016 г., бр. 58, 85 и 103 от 2017 г., бр. 7, 77 и 98 от 2018 г., бр. 17, 42 и 94 от 2019 г., бр. 38, 69 и 109 от 2020 г., бр. 16 и 23 от 2021 г.; попр., бр. 25 от 2021 г.; изм., бр. 15 от 2022 г.) в чл. 203 ал. 3 се изменя така:\n„(3) Военнослужещите мъже имат право на отпуск за отглеждане на дете в размерите и при условията на чл. 164 от Кодекса на труда, за гледане на болно дете по чл. 162, ал. 1 от Кодекса на труда и за отглеждане на дете до 8-годишна възраст при условията, по реда и в размерите по чл. 164в от Кодекса на труда, при смърт или тежко заболяване на майката или когато сами се грижат за отглеждане на детето, както и на неплатен отпуск за отглеждане на дете до 8-годишна възраст при условията, по реда и в размерите по чл. 167а от Кодекса на труда.“\n§ 15.\n Законът влиза в сила от 1 август 2022 г.\nЗаконът е приет от 47-ото Народно събрание на 28 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4789"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164185",
    "meta": [],
    "text": "УКАЗ № 215\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за съдебната власт, приет от 47-ото Народно събрание на 27 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за съдебната власт \n(обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г. и бр. 15, 24 и 32 от 2022 г.; Решение № 7 на Конституционния съд от 2022 г. – бр. 56 от 2022 г.)\n§ 1. \nВ чл. 30, ал. 2 се създава т. 22: \n„22. избира националния член от Република България в Агенцията на Европейския съюз за сътрудничество в областта на наказателното правосъдие (Евроюст), неговия заместник и помощника на националния член въз основа на подбор, проведен съгласно приети от пленума правила, и чрез министъра на правосъдието уведомява Евроюст и Европейската комисия за избора.“\n§ 2. \nВ чл. 136 се правят следните изменения и допълнения:\n1. Създава се нова ал. 10:\n„(10) За осъществяване на своите функции по Регламент (ЕС) 2017/1939 на Съвета от 12 октомври 2017 г. за установяване на засилено сътрудничество за създаване на Европейска прокуратура (ОВ, L 283/1 от 31 октомври 2017 г.), наричан по-нататък „Регламент (ЕС) 2017/1939“, европейските делегирани прокурори се подпомагат от самостоятелна администрация.“\n2. Досегашната ал. 10 става ал. 11 и в нея думите „на Съвета от 12 октомври 2017 г. за установяване на засилено сътрудничество за създаване на Европейска прокуратура (ОВ, L 283/1 от 31 октомври 2017 г.), наричан по-нататък „Регламент (ЕС) 2017/1939“ се заличават.\n3. Досегашната ал. 11 става ал. 12.\n§ 3. \nВ чл. 138 се правят следните изменения и допълнения:\n1. Досегашният текст става ал. 1.\n2. Създава се ал. 2:\n„(2) Алинея 1, т. 7 не се прилага за дейността на европейския прокурор и на европейските делегирани прокурори, когато те изпълняват функции по Регламент (ЕС) 2017/1939.“\n§ 4. \nСъздава се чл. 139а:\n„Чл. 139а. (1) Дейността на администрацията по чл. 136, ал. 10 се ръководи и организира от оправомощен от Европейската прокуратура европейски делегиран прокурор, който назначава и освобождава служителите в нея.\n(2) Средствата за осъществяване на дейността на европейските делегирани прокурори и администрацията по ал. 1 се осигуряват от бюджета на съдебната власт. Пленумът на Висшия съдебен съвет определя за разпоредител с бюджета европейския делегиран прокурор по ал. 1.\n(3) Администрацията по чл. 136, ал. 10 има самостоятелни регистратура и деловодство.“\n§ 5. \nВ чл. 340, ал. 2 след думите „на прокуратурите“ се добавя „на европейските делегирани прокурори“.\n§ 6. \nВ чл. 342, ал. 1 се създава изречение второ: „По предложение на европейския прокурор от България в колегията на Европейската прокуратура пленумът на Висшия съдебен съвет приема правилник за администрацията на европейските делегирани прокурори.“\nЗаключителни разпоредби\n§ 7. \n(1) В срок до един месец от влизането в сила на този закон по предложение на европейския делегиран прокурор по чл. 139а, ал. 1 прокурорската колегия на Висшия съдебен съвет обособява длъжности за съдебните служители в администрацията по чл. 136, ал. 10, като извършва съответните промени в Класификатора на длъжностите в администрацията на Прокуратурата на Република България.\n(2) В срока по ал. 1 по предложение на европейския делегиран прокурор по чл. 139а, ал. 1 прокурорската колегия на Висшия съдебен съвет определя броя на служителите в администрацията по чл. 136, ал. 10.\n§ 8. \nМинистерският съвет предоставя на Висшия съдебен съвет сграда за осигуряване дейността на европейските делегирани прокурори.\n§ 9. \nВ Закона за специалните разузнавателни средства (обн., ДВ, бр. 95 от 1997 г.; изм., бр. 70 от 1999 г., бр. 49 от 2000 г., бр. 17 от 2003 г., бр. 86 от 2005 г., бр. 45 и 82 от 2006 г., бр. 109 от 2007 г., бр. 43 и 109 от 2008 г., бр. 88, 93 и 103 от 2009 г., бр. 32 и 88 от 2010 г., бр. 1 и 13 от 2011 г., бр. 44 от 2012 г., бр. 17, 52, 70 и 111 от 2013 г., бр. 53 и 107 от 2014 г., бр. 14, 42, 56, 74 и 79 от 2015 г., бр. 39, 81 и 103 от 2016 г., бр. 63, 84 и 103 от 2017 г., бр. 7 и 56 от 2018 г., бр. 17 и 37 от 2019 г., бр. 69 от 2020 г. и бр. 32 от 2022 г.) се правят следните допълнения:\n1. В чл. 13:\nа) в ал. 2 се създава изречение второ: „По дела от компетентност на Европейската прокуратура съгласно Регламент (ЕС) 2017/1939 на Съвета от 12 октомври 2017 г. за установяване на засилено сътрудничество за създаване на Европейска прокуратура (ОВ, L 283/1 от 31 октомври 2017 г.) писменото мотивирано искане до съда се подава от европейския прокурор или от европейски делегиран прокурор.“;\nб) в ал. 5 след думите „ал. 2“ се добавя „изречение първо“.\n2. В чл. 14, ал. 1 в текста преди т. 1 след думата „прокурор“ се поставя запетая и се добавя „европейския прокурор или от европейския делегиран прокурор“.\n3. В чл. 15, ал. 1 след думата „прокурор“ се поставя запетая и се добавя „европейският прокурор или европейският делегиран прокурор“.\n§ 10.\n В Закона за защита на класифицираната информация (обн., ДВ, бр. 45 от 2002 г.; попр., бр. 5 от 2003 г.; изм., бр. 31 от 2003 г., бр. 52, 55 и 89 от 2004 г., бр. 17 и 82 от 2006 г., бр. 46, 57, 95 и 109 от 2007 г., бр. 36, 66, 69 и 109 от 2008 г., бр. 35, 42, 82 и 93 от 2009 г., бр. 16 и 88 от 2010 г., бр. 23, 48 и 80 от 2011 г., бр. 44 и 103 от 2012 г., бр. 52 и 70 от 2013 г., бр. 49 и 53 от 2014 г., бр. 14, 61 и 79 от 2015 г., бр. 28 от 2016 г.; Решение № 7 на Конституционния съд от 2016 г. – бр. 49 от 2016 г.; изм., бр. 62, 71 и 81 от 2016 г., бр. 97 и 103 от 2017 г., бр. 7, 17, 44, 77 и 88 от 2018 г., бр. 17 от 2019 г., бр. 60, 69 и 105 от 2020 г. и бр. 80 от 2021 г.) се правят следните допълнения:\n1. В чл. 39:\nа) в ал. 1, т. 7 след думата „прокурорите“ се добавя „европейския прокурор и европейските делегирани прокурори“;\nб) в ал. 3, т. 3 след думата „прокурорите“ се добавя „европейския прокурор и европейските делегирани прокурори“.\n2. В § 1, т. 3 от допълнителните разпоредби след думата „администрации“ се добавя „администрацията по чл. 136, ал. 10 от Закона за съдебната власт“.\n§ 11.\n В Наказателно-процесуалния кодекс (обн., ДВ, бр. 86 от 2005 г.; изм., бр. 46 и 109 от 2007 г., бр. 69 и 109 от 2008 г., бр. 12, 27, 32 и 33 от 2009 г., бр. 15, 32 и 101 от 2010 г., бр. 13, 33, 60, 61 и 93 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 19, 20, 25 и 60 от 2012 г., бр. 17, 52, 70 и 71 от 2013 г., бр. 21 от 2014 г., бр. 14, 24, 41, 42, 60, 74 и 79 от 2015 г., бр. 32, 39, 62, 81 и 95 от 2016 г., бр. 13, 63 и 101 от 2017 г., бр. 7 и 44 от 2018 г.; Решение № 14 на Конституционния съд от 2018 г. – бр. 87 от 2018 г.; изм., бр. 96 от 2018 г., бр. 7, 16 и 83 от 2019 г., бр. 98, 103 и 110 от 2020 г., бр. 9, 16 и 20 от 2021 г.; Решение № 7 на Конституционния съд от 2021 г. – бр. 41 от 2021 г.; изм., бр. 80 от 2021 г.; Решение № 13 на Конституционния съд от 2021 г. – бр. 85 от 2021 г.; изм., бр. 32 от 2022 г.) в чл. 173 се правят следните допълнения:\n1. В ал. 1 се създава изречение трето: „По дела от компетентност на Европейската прокуратура писменото мотивирано искане до съда се подава от европейския прокурор или от европейски делегиран прокурор.“\n2. В ал. 4, изречение първо накрая се поставя запетая и се добавя „на европейския прокурор или европейския делегиран прокурор“.\n§ 12.\n В Закона за Министерството на вътрешните работи (обн., ДВ, бр. 53 от 2014 г.; изм., бр. 98 и 107 от 2014 г., бр. 14, 24, 56 и 61 от 2015 г., бр. 81, 97, 98 и 103 от 2016 г., бр. 13 от 2017 г.; Решение № 4 на Конституционния съд от 2017 г. – бр. 26 от 2017 г.; изм., бр. 58, 97 и 103 от 2017 г., бр. 7 и 10 от 2018 г.; Решение № 10 на Конституционния съд от 2018 г. – бр. 48 от 2018 г.; изм., бр. 55 и 77 от 2018 г., бр. 7, 17, 34 и 58 от 2019 г., бр. 60 и 85 от 2020 г., бр. 20 от 2021 г. и бр. 22 и 56 от 2022 г.) в чл. 15 се правят следните изменения и допълнения:\n1. Създава се нова ал. 7:\n„(7) Взаимодействието на разследващите полицаи с европейските делегирани прокурори при осъществяване на дейността по разследване на престъпления от компетентност на Европейската прокуратура се урежда със споразумение между министъра на вътрешните работи и оправомощения от Европейската прокуратура европейски делегиран прокурор по чл. 139а, ал. 1 от Закона за съдебната власт.“\n2. Досегашната ал. 7 става ал. 8.\n§ 13.\n В Закона за митниците (обн., ДВ, бр. 15 от 1998 г.; изм., бр. 89 и 153 от 1998 г., бр. 30 и 83 от 1999 г., бр. 63 от 2000 г., бр. 110 от 2001 г., бр. 76 от 2002 г., бр. 37 и 95 от 2003 г., бр. 38 от 2004 г., бр. 45, 86, 91 и 105 от 2005 г., бр. 30 и 105 от 2006 г., бр. 59 и 109 от 2007 г., бр. 28, 43 и 106 от 2008 г., бр. 12, 32, 42, 44 и 95 от 2009 г., бр. 54, 55, 73 и 94 от 2010 г., бр. 82 от 2011 г., бр. 38 и 54 от 2012 г., бр. 15 и 66 от 2013 г., бр. 98 от 2014 г., бр. 42 и 60 от 2015 г., бр. 58, 75 и 98 от 2016 г., бр. 99 и 103 от 2017 г., бр. 24, 80, 98 и 105 от 2018 г., бр. 7 и 17 от 2019 г.; Решение № 4 на Конституционния съд от 2019 г. – бр. 32 от 2019 г.; Решение № 7 на Конституционния съд от 2019 г. – бр. 75 от 2019 г.; изм., бр. 100 и 102 от 2019 г. и бр. 14 от 2020 г.) в чл. 10а се създава ал. 6:\n„(6) Взаимодействието на разследващите митнически инспектори с европейските делегирани прокурори при осъществяване на дейността по разследване на престъпления от компетентност на Европейската прокуратура се урежда със споразумение между министъра на финансите и оправомощения от Европейската прокуратура европейски делегиран прокурор по чл. 139а, ал. 1 от Закона за съдебната власт.“\nЗаконът е приет от 47-ото Народно събрание на 27 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4786"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164276",
    "meta": [],
    "text": "УКАЗ № 214\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на международен договор за Изменение и допълнение № 1 към Писмо с оферта и приемане на офертата (LOA) BU-D-SAB „Самолети F-16 Block 70 и свързана с тях поддръжка“, приет от 47-ото Народно събрание на 27 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на международен договор за Изменение и допълнение № 1 към Писмо с оферта и приемане на офертата (LOA) BU-D-SAB „Самолети F-16 Block 70 и свързана с тях поддръжка“\nЧл. 1. \nРатифицира международния договор за Изменение и допълнение № 1 към Писмо с оферта и приемане на офертата (LOA) BU-D-SAB „Самолети F-16 Block 70 и свързана с тях поддръжка“, подписан на 23 февруари 2022 г. в Охайо, САЩ, и на 17 юни 2022 г. в София, Република България.\nЧл. 2.\n Разпорежда на основание чл. 25, ал. 2 от Закона за международните договори на Република България договорът по чл. 1 да не се обнародва в „Държавен вестник“.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 27 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4788"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164298",
    "meta": [],
    "text": "УКАЗ № 216\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за лекарствените продукти в хуманната медицина, приет от 47-ото Народно събрание на 27 юли 2022 г.\nИздаден в \nСофия на 1 август 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза допълнение на Закона за лекарствените продукти в хуманната медицина \n(обн., ДВ, бр. 31 от 2007 г.; изм., бр. 19 от 2008 г.; Решение № 5 на Конституционния съд от 2008 г. – бр. 65 от 2008 г.; изм., бр. 71 от 2008 г., бр. 10, 23, 41, 88 и 102 от 2009 г., бр. 59 и 98 от 2010 г., бр. 9, 12, 60 и 61 от 2011 г., бр. 38, 60 и 102 от 2012 г., бр. 15 от 2013 г., бр. 1 и 18 от 2014 г.; Решение № 1 на Конституционния съд от 2015 г. – бр. 12 от 2015 г.; изм., бр. 48 от 2015 г., бр. 43 от 2016 г., бр. 85 и 103 от 2017 г., бр. 84, 91 и 102 от 2018 г., бр. 17 и 64 от 2019 г. и бр. 17, 52, 67, 103 и 105 от 2020 г.)\n§ 1. \nВ чл. 266б, ал. 7 накрая се добавя „с изключение на случаите по чл. 82, ал. 3 от Закона за здравето, определени в наредбата по чл. 82, ал. 6 от Закона за здравето“. \nЗаключителна разпоредба\n§ 2. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 27 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4787"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164277",
    "meta": [],
    "text": "УКАЗ № 199\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за хазарта, приет от 47-ото Народно събрание на 22 юли 2022 г.\nИздаден в \nСофия на 27 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за хазарта \n(обн., ДВ, бр. 26 от 2012 г.; изм., бр. 54, 82 и 94 от 2012 г., бр. 68 от 2013 г., бр. 1 и 105 от 2014 г., бр. 61 и 79 от 2015 г., бр. 74 и 98 от 2016 г., бр. 103 от 2017 г., бр. 42 от 2019 г., бр. 14, 69 и 104 от 2020 г. и бр. 11 и 14 от 2021 г.)\n§ 1. \nВ чл. 9, ал. 1 след думите „здравните заведения“ се добавя „обекти за предоставяне на социални услуги за дневна и резидентна грижа“.\n§ 2. \nВ чл. 10в, ал. 3 накрая се добавя „организирани от лицата по чл. 4, ал. 1, т. 1, 4 и 5, и до участие в хазартни игри, организирани онлайн“.\n§ 3. \nВ чл. 13а се правят следните изменения и допълнения:\n1. В ал. 1 след думите „надбягвания с коне и кучета“ се добавя „игри със залагания върху случайни събития и със залагания, свързани с познаване на факти“.\n2. Алинея 2 се изменя така:\n„(2) Игрите по ал. 1, освен когато са организирани онлайн, може да бъдат организирани от държавното предприятие чрез: \n1. пунктове за залози, разположени в собствени или наети помещения от него; \n2. пунктове за залози, разположени в собствени или наети помещения от лица, с които държавното предприятие има сключен договор за разпространение от името и за сметка на държавното предприятие; \n3. устройства на самообслужване, които са обозначени като пунктове за залози за съответните хазартни игри.“\n3. Създава се нова ал. 3:\n„(3) Пунктовете за залози трябва да са вписани в удостоверението по чл. 34, ал. 2 на държавното предприятие за съответния вид хазартна игра и общият брой на пунктовете за залози не може да надвишава 4000 броя за територията на страната. Пунктовете за залози на държавното предприятие може да бъдат разполагани в железопътни гари, автогари, спирки на градския и междуградския транспорт, пазари, базари, тържища и други търговски обекти и върху прилежащите им площи, които са публична държавна или общинска собственост. Пунктовете за залози на държавното предприятие може да бъдат разкривани в съсобствени търговски обекти, без да е необходимо нотариално заверено писмено съгласие на всички техни съсобственици, в случай че те не са част от жилищни сгради или са обекти, в които осъществяват дейност платежни институции. Освен изключенията по предходните две изречения, пунктовете за залози на държавното предприятие трябва да се съобразяват с всички други изисквания на чл. 9, ал. 1.“\n4. Създава се нова ал. 4:\n„(4) Пунктовете за залози по ал. 2, т. 2 не може да надвишават с повече от 65 на сто общия брой пунктове за залози на държавното предприятие. Договор за разпространение не може да се сключи с едно и също външно лице или със свързани с него по смисъла на § 1, т. 3 от допълнителните разпоредби на Данъчно-осигурителния процесуален кодекс лица за повече от 15 на сто от броя на пунктовете за залози, за които са сключени договори за разпространение.“\n5. Досегашните ал. 3, 4 и 5 стават съответно ал. 5, 6 и 7.\n§ 4. \nВ Закона за изменение и допълнение на Закона за хазарта (обн., ДВ, бр. 69 от 2020 г.; изм., бр. 11 от 2021 г.) в преходните и заключителните разпоредби § 99 се отменя.\nЗаконът е приет от 47-ото Народно събрание на 22 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4635"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164142",
    "meta": [],
    "text": "УКАЗ № 196\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за статистика на вътрешнообщностната търговия със стоки, приет от 47-ото Народно събрание на 21 юли 2022 г.\nИздаден в \nСофия на 27 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за статистика на вътрешнообщностната търговия със стоки\n(ДВ, бр. 40 от 2012 г.)\n§ 1. \nВ наименованието на закона думите „статистика на вътрешнообщностната“ се заменят със „статистиката на вътресъюзната“.\n§ 2. \nВ чл. 1 се правят следните изменения и допълнения:\n1. В ал. 1:\nа) точка 1 се изменя така:\n„1. осъществяването на статистическата дейност за вътресъюзната търговия със стоки между Република България и държавите – членки на Европейския съюз, в съответствие с Регламент (ЕС) 2019/2152 на Европейския парламент и на Съвета от 27 ноември 2019 г. за европейската бизнес статистика и за отмяна на 10 правни акта в областта на бизнес статистиката, наричан по-нататък „Регламент (ЕС) 2019/2152“ (ОВ, L 327/1 от 17 декември 2019 г.), и Регламент за изпълнение (ЕС) 2020/1197 на Комисията от 30 юли 2020 г. за установяване на технически спецификации и правила по силата на Регламент (ЕС) 2019/2152 на Европейския парламент и на Съвета за европейската бизнес статистика и за отмяна на 10 правни акта в областта на бизнес статистиката, наричан по-нататък „Регламент за изпълнение (ЕС) 2020/1197“ (ОВ, L 271/1 от 18 август 2020 г.);“\nб) в т. 2 думата „вътрешнообщностната“ се заменя с „вътресъюзната“;\nв) точка 3 се изменя така:\n„3. системата за деклариране на вътресъюзната търговия със стоки „Интрастат“, наричана по-нататък „системата „Интрастат“.“\n2. Създава се нова ал. 2:\n„(2) Вътресъюзната търговия със стоки обхваща вътресъюзния износ и вътресъюзния внос на стоки.“\n3. Създават се ал. 3 и 4:\n„(3) Вътресъюзният износ обхваща стоките, които напускат територията на Република България с местоназначение в друга държава членка:\n1. съюзни стоки без стоките, които са в транзит между държави членки;\n2. несъюзни стоки, поставени под митнически режим активно усъвършенстване в Република България.\n(4) Вътресъюзният внос обхваща стоките, които се въвеждат на територията на Република България, след като първоначално са били изнесени от друга държава членка:\n1. съюзни стоки без стоките, които са в транзит между държави членки;\n2. несъюзни стоки, които по-рано са били поставени под митнически режим активно усъвършенстване в държавата членка на износ и които остават под този митнически режим или се допускат за свободно обращение в Република България.“\n4. Досегашната ал. 2 става ал. 5 и се изменя така:\n„(5) Стоките, които са изключени от статистическата дейност, са определени в допълнението към Приложение V на Регламент (ЕС) 2020/1197.“\n§ 3. \nВ чл. 2 думата „вътрешнообщностната“ се заменя с „вътресъюзната“.\n§ 4. \nВ чл. 3 се правят следните изменения и допълнения:\n1. В ал. 1:\nа) в т. 1 думите „по системата „Интрастат“ и видовете данни, подлежащи на деклариране по смисъла на чл. 9, параграф 2 от Регламент (ЕО) № 638/2004“ се заменят с „на вътресъюзния износ и вътресъюзния внос по смисъла на чл. 12, параграф 2 от Регламент (ЕС) 2019/2152 и Приложение V, Глава IV, Раздел 29 от Регламент за изпълнение (ЕС) 2020/1197, както и видовете допълнителни данни, подлежащи на деклариране на национално ниво“;\nб) в т. 3 след думата „събира“ се добавя „и извършва валидация на“, а думата „специфични“ се заменя с „особените“;\nв) точка 5 се изменя така:\n„5. представя обобщените и поверителните данни и метаданни за статистиката на вътресъюзната търговия със стоки на Генерална дирекция „Евростат“ на Европейската комисия в съответствие с изискванията на чл. 10, параграфи 2 и 3 от Регламент за изпълнение (ЕС) 2020/1197;“\nг) в т. 6 думата „вътрешнообщностната“ се заменя с „вътресъюзната“;\nд) в т. 7 думата „вътрешнообщностната“ се заменя с „вътресъюзната“ и накрая се добавя „в съответствие с чл. 11 от Регламент за изпълнение (ЕС) 2020/1197“;\nе) в т. 8 думата „вътрешнообщностната“ се заменя с „вътресъюзната“ и накрая се добавя „в съответствие с чл. 16, параграфи 1 и 2 от Регламент (ЕС) 2019/2152“;\nж) създават се т. 9, 10 и 11:\n„9. обменя ежемесечно данни с Националната агенция за приходите и с Агенция „Митници“ в съответствие с чл. 5, параграфи 2 и 3 от Регламент (ЕС) 2019/2152;\n10. извършва оценки на търговията на лицата, които са под определените прагове или които не са подали декларации, подали са декларации извън срока или са подали декларации с непълни данни;\n11. обменя микроданни и метаданни с другите държави членки в съответствие с чл. 11, параграфи 2 и 3 и чл. 16 от Регламент (ЕС) 2019/2152.“\n2. В ал. 2:\nа) в т. 1 думите „система за събиране на данни“ се заменят със „системата“;\nб) в т. 2 думите „чл. 8, параграф 2 от Регламент (ЕО) № 638/2004“ се заменят с „чл. 17, параграфи 1 и 2 от Регламент (ЕС) 2019/2152“;\nв) в т. 3 след думата „институт“ се добавя „и на Агенция „Митници“;\nг) точка 5 се изменя така:\n„5. контролира изпълнението на задълженията на Интрастат операторите в съответствие с Приложение V, Глава I, раздел 7, параграф 1, буква „а“ и параграф 2, буква „а“ от Регламент за изпълнение (ЕС) 2020/1197;“\nд) точка 6 се изменя така:\n„6. установява административни нарушения и налага административни наказания в съответствие с Приложение V, глава I, раздел 8, параграфи 1, 2 и 3 от Регламент за изпълнение (ЕС) 2020/1197;“\nе) в т. 7 думата „вътрешнообщностна“ се заменя с „вътресъюзна“, след думите „административни източници“ се добавя „и регистри“ и думите „чл. 8, параграф 2 от Регламент (ЕО) № 638/2004“ се заменят с „чл. 17, параграф 1 от Регламент (ЕС) 2019/2152“.\n3. В ал. 3 абревиатурата „(ЕАД)“ се заличава и думите „чл. 5, параграф 2 от Регламент (ЕО) № 638/2004“ се заменят с „чл. 5, параграф 3 от Регламент (ЕС) 2019/2152“.\n§ 5. \nВ чл. 5, ал. 1 думата „вътрешнообщностна“ се заменя с „вътресъюзна“, думите „индивидуализиращи данни“ се заменят с „индивидуални данни“ и текстът докрая се заличава.\n§ 6. \nВ чл. 6 се правят следните изменения и допълнения:\n1. В ал. 1 думите „вътрешнообщностни изпращания от или пристигания на територията на Република България на стоки на Европейския съюз“ се заменят с „вътресъюзния износ и вътресъюзния внос на съюзни стоки, които не са обект на митническа декларация“.\n2. В ал. 2 думите „прилагане на системата „Интрастат“, включително“ се заменят с „регистрация в системата „Интрастат“, редът за“, след думите „документи или данни“ се поставя запетая и се добавя „включително за особените стоки или движения, както“ и накрая се добавя „по предложение на изпълнителния директор на Националната агенция за приходите“.\n§ 7. \nВ чл. 7 се правят следните изменения и допълнения:\n1. Досегашният текст става ал. 1 и в нея думата „вътрешнообщностна“ се заменя с „вътресъюзна“, след думата „поотделно“ се поставя тире и се добавя „за вътресъюзен износ и вътресъюзен внос“ и думите „за всеки търговски поток – изпращания или пристигания съгласно чл. 7, параграф 1 от Регламент (ЕО) № 638/2004“ се заличават.\n2. Създават се ал. 2 и 3:\n„(2) Задължено лице е и всеки Интрастат оператор, който осъществява вътресъюзна търговия със стоки в годишни обеми, изразени в стойност под определените прагове за деклариране поотделно – за вътресъюзен износ и вътресъюзен внос, но се е регистрирал доброволно като Интрастат оператор.\n(3) Извън случаите по ал. 1 и 2, лицата, които осъществяват вътресъюзна търговия със стоки, са длъжни да наблюдават ежемесечно натрупаните кумулативни обеми вътресъюзна търговия със стоки поотделно – за вътресъюзен износ и вътресъюзен внос, и да се регистрират като Интрастат оператори, когато са изпълнени изискванията по ал. 1.“\n§ 8. \nВ чл. 8 се правят следните изменения и допълнения:\n1. Алинея 1 се изменя така:\n„(1) Интрастат декларациите са месечни и коригиращи.“\n2. Създава се нова ал. 2:\n„(2) Интрастат операторът се регистрира и подава месечни декларации за вътресъюзен износ и/или вътресъюзен внос:\n1. когато годишният обем на вътресъюзната търговия със стоки от предходната година надхвърли прага за деклариране за текущата година, поотделно – за вътресъюзен износ и вътресъюзен внос;\n2. когато натрупаният кумулативен обем вътресъюзна търговия със стоки поотделно – за вътресъюзен износ и вътресъюзен внос, надхвърли определения праг за деклариране за текущата година.“\n3. Досегашната ал. 2 става ал. 3 и в нея думите „осъществени вътрешнообщностни пристигания или изпращания“ се заменят с „осъществен вътресъюзен износ и/или вътресъюзен внос“.\n4. Досегашната ал. 3 става ал. 4 и в нея думата „могат“ се заменя с „може“.\n§ 9. \nВ чл. 10, ал. 1 и 2 думата „вътрешнообщностна“ се заменя с „вътресъюзна“.\n§ 10.\n В чл. 12 се правят следните изменения и допълнения:\n1. В ал. 2 думите „неподаване, подаване след срока на Интрастат декларации или“ се заличават, а думата „тях“ се заменя с „декларациите“.\n2. Алинея 5 се изменя така:\n„(5) При възникнали нови обстоятелства Интрастат операторът декларира новите данни или извършва корекции в подадените данни в 7-дневен срок от датата на възникване на обстоятелствата.“\n3. В ал. 7 думите „ал. 4 и 5“ се заменят с „ал. 4“, а след думата „приходите“ запетаята и текстът докрая се заличават.\n4. Създава се ал. 8:\n„(8) При открити несъответствия при валидация на данните от страна на Националния статистически институт Интрастат операторът извършва корекции в подадените декларации за предходната година до 1 юли на текущата година.“\n§ 11.\n В чл. 13 ал. 3 се отменя.\n§ 12.\n Наименованието на глава четвърта се изменя така: „Опазване на статистическата тайна“.\n§ 13.\n В чл. 14 думите „данни и/или доказателствени материали могат“ се заменят с „индивидуални данни може“.\n§ 14.\n В чл. 15 навсякъде думата „конфиденциалност“ се заменя с „поверителност“ и думата „конфиденциалността“ се заменя с „поверителността“.\n§ 15.\n В § 2 от допълнителните разпоредби се правят следните изменения и допълнения:\n1. В т. 1 думите „специфичните движения и стоки, описани в наредбата по чл. 1, ал. 2“ се заменят с „особените стоки или движения по Приложение V, глава III на Регламент за изпълнение (ЕС) 2020/1197“.\n2. В т. 2:\nа) в изречение първо думите „са осъществени изпращанията или пристиганията на стоки“ се заменят с „е осъществен вътресюзният внос или вътресъюзният износ“;\nб) изречение второ се заличава.\n3. В т. 6 след думата „известни“ се добавя „на задълженото лице“ и след думата „декларация“ се добавя „по чл. 11“.\nПреходни и заключителни разпоредби\n§ 16.\n Интрастат операторът извършва корекции в подадените до влизането в сила на закона данни в срока по чл. 12, ал. 5.\n§ 17.\n За 2022 г. се прилагат праговете за деклариране, определени от председателя на Националния статистически институт през 2021 г.\n§ 18.\n В Закона за задълженията към Международния фонд за обезщетение при щети, причинени от замърсяване с нефт (обн., ДВ, бр. 34 от 2005 г.; изм., бр. 33 от 2009 г.) се правят следните изменения:\n1. В чл. 6, ал. 2:\nа) в текста преди т. 1 думите „вътрешнообщностните пристигания“ се заменят с „вътресъюзния внос“;\nб) в т. 3 думите „вътрешнообщностните пристигания“ се заменят с „вътресъюзния внос“.\n2. В § 1 от допълнителните разпоредби т. 6 се изменя така:\n„6. „Вътресъюзен внос“ са доставки на облагаем нефт, представляващи вътресъюзен внос по смисъла на чл. 1, ал. 4 от Закона за статистиката на вътресъюзната търговия със стоки.“\n§ 19.\n Министърът на финансите привежда наредбата по чл. 6, ал. 2 в съответствие с този закон в 6-месечен срок от влизането му в сила.\nЗаконът е приет от 47-ото Народно събрание на 21 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4633"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164253",
    "meta": [],
    "text": "УКАЗ № 198\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на подписаното на 6 април 2022 г. в София Споразумение между правителството на Република България и правителството на Швеция за прекратяване на Договора между правителството на Република България и правителството на Кралство Швеция за взаимно насърчаване и защита на инвестициите, подписан в София на 19 април 1994 г., приет от 47-ото Народно събрание на 21 юли 2022 г.\nИздаден в \nСофия на 27 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на подписаното на 6 април 2022 г. в София Споразумение между правителството на Република България и правителството на Швеция за прекратяване на Договора между правителството на Република България и правителството на Кралство Швеция за взаимно насърчаване и защита на инвестициите, подписан в София на 19 април 1994 г.\nЧлен единствен.\n Ратифицира подписаното на 6 април 2022 г. в София Споразумение между правителството на Република България и правителството на Швеция за прекратяване на Договора между правителството на Република България и правителството на Кралство Швеция за взаимно насърчаване и защита на инвестициите, подписан в София на 19 април 1994 г.\nЗаконът е приет от 47-ото Народно събрание на 21 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4631"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163873",
    "meta": [],
    "text": "УКАЗ № 197\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за младежта, приет от 47-ото Народно събрание на 21 юли 2022 г.\nИздаден в \nСофия на 27 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за младежта \n(обн., ДВ, бр. 31 от 2012 г.; изм., бр. 68 от 2013 г., бр. 14 от 2015 г., бр. 24 и 77 от 2018 г. и бр. 21 от 2020 г.)\n§ 1. \nВ чл. 3 се правят следните изменения и допълнения: \n1. В т. 2 след думата „образованието“ се поставя запетая и се добавя „труда“, съюзът „и“ се заменя със запетая и накрая се добавя „и регионалното развитие“.\n2. В т. 5 след думата „младежта“ се добавя „на местно, регионално и национално ниво“.\n§ 2. \nВ чл. 4 ал. 5 се изменя така:\n„(5) Националната стратегия за младежта съдържа:\n1. анализ на предизвикателствата пред политиката за младежта;\n2. визия за развитието на политиката за младежта;\n3. водещи принципи при изпълнението на стратегията;\n4. стратегически цели на държавната политика за младежта;\n5. основни мерки и финансови механизми за изпълнението на стратегията;\n6. очаквани резултати от изпълнението на стратегията;\n7. действия по наблюдение, оценка и актуализация на стратегията.“\n§ 3. \nЧлен 5 се изменя така: \n„Чл. 5. (1) Народното събрание приема доклад за младежта за период от две години по предложение на Министерския съвет.\n(2) Министерският съвет внася в Народното събрание доклада за младежта по ал. 1, разработен от министъра на младежта и спорта, в срок до 30 септември на годината, следваща съответния двегодишен период.\n(3) Докладът за младежта по ал. 1 включва измененията и тенденциите в социално-икономическото положение на младежите през съответния двегодишен период.\n(4) Съдържанието на доклада за младежта по ал. 1 обхваща най-малко следните тематични области:\n1. образование;\n2. заетост;\n3. здраве и благосъстояние;\n4. равенство и приобщаване;\n5. млади хора от малките населени места;\n6. информираност и дигитални умения;\n7. младежки организации.\n(5) Приетият от Народното събрание доклад за младежта по ал. 1 се публикува на интернет страниците на Министерството на младежта и спорта и Националната информационна система за младежта.“\n§ 4. \nВ чл. 6 се правят следните изменения и допълнения: \n1. В ал. 1 думите „31 март“ се заменят с „30 април“.\n2. Създава се ал. 4: \n„(4) До 30 септември се изготвя отчет за изпълнението на годишния план по ал. 1 за предходната година, който се публикува на интернет страниците на Министерството на младежта и спорта и Националната информационна система за младежта.“\n§ 5. \nВ чл. 9, т. 3 накрая се добавя „и контролира тяхното изпълнение“.\n§ 6. \nЧлен 10 се изменя така: \n„Чл. 10. При провеждане на държавната политика за младежта министърът на младежта и спорта се подпомага от Националния консултативен съвет за младежта по чл. 11 и от Обществения съвет по въпросите за младежта по чл. 11а.“\n§ 7. \nЧлен 11 се изменя така: \n„Чл. 11. (1) Националният консултативен съвет за младежта:\n1. дава становища по проекти на нормативни актове и стратегически документи, които се отнасят до държавната политика за младежта;\n2. предлага мерки за постигане целите на държавната политика за младежта;\n3. обсъжда въпроси, свързани с провеждането на държавната политика за младежта.\n(2) В състава на Националния консултативен съвет за младежта се включват: министърът на младежта и спорта или оправомощен от него заместник-министър на младежта и спорта, заместник-министър на образованието и науката, заместник-министър на труда и социалната политика, заместник-министър на външните работи, заместник-министър на вътрешните работи, заместник-министър на енергетиката, заместник-министър на здравеопазването, заместник-министър на земеделието, заместник-министър на икономиката и индустрията, заместник-министър на културата, заместник-министър на околната среда и водите, заместник-министър на отбраната, заместник-министър на правосъдието, заместник-министър на регионалното развитие и благоустройството, заместник-министър на транспорта и съобщенията, заместник-министър на туризма, заместник-министър на финансите, заместник-министър на иновациите и растежа, заместник-министър на електронното управление, заместник-председател на Държавната агенция за закрила на детето, представител на Националното сдружение на общините в Република България, представител на Националното представителство на студентските съвети в Република България, по един представител от всяка национално представителна младежка организация.\n(3) Поименният състав на Националния консултативен съвет за младежта се определя със заповед на министъра на младежта и спорта по предложение на ръководителя на съответното ведомство или организация по ал. 2.\n(4) Министърът на младежта и спорта издава правилник за организацията и дейността на Националния консултативен съвет за младежта.\n(5) Председател на Националния консултативен съвет за младежта е министърът на младежта и спорта или оправомощен от него заместник-министър на младежта и спорта.\n(6) Националният консултативен съвет за младежта може да кани на своите заседания да присъстват и други експерти в областта на политиката за младежта.\n(7) Министерството на младежта и спорта публикува актуална информация за дейността на Националния консултативен съвет за младежта на интернет страницата на Националната информационна система за младежта.“\n§ 8. \nСъздава се чл. 11а: \n„Чл. 11а. (1) Общественият съвет по въпросите за младежта:\n1. обсъжда и дава предложения и становища по проекти на нормативни актове на министъра на младежта и спорта;\n2. обсъжда и дава предложения по проекти на стратегически и програмни документи, както и по доклади за изпълнението на политиката за младежта в страната;\n3. предлага конкретни инициативи в областта на политиката за младите хора в страната;\n4. дава становище по изпълнението на предприетите от министъра на младежта и спорта действия, както и обсъжда постигнатите резултати при изпълнението на държавната политика за младежта и предлага мерки и препоръки за оптимизиране на реализираните действия и конкретни проблеми;\n5. подпомага взаимодействието на Министерството на младежта и спорта с граждански организации при разработването и прилагането на политики за младежта.\n(2) В състава на Обществения съвет по въпросите за младежта се включват: \n1. един представител на Министерството на младежта и спорта;\n2. по един представител от всяка национално представителна младежка организация;\n3. един представител на Националното представителство на студентските съвети в Република България;\n4. до 14 представители на младежки организации по смисъла на чл. 20, ал. 1;\n5. до 6 представители на организации, работещи със и за младите хора.\n(3) Процедурните правила за избор на организациите по ал. 2, т. 4 и 5 се определят със заповед на министъра на младежта и спорта.\n(4) Мандатът на Обществения съвет по въпросите за младежта е три години.\n(5) Поименният състав на Обществения съвет по въпросите за младежта се определя със заповед на министъра на младежта и спорта по предложение на съответната организация.\n(6) Министърът на младежта и спорта издава правилник за организацията и дейността на Обществения съвет по въпросите за младежта.\n(7) Министерството на младежта и спорта публикува актуална информация за дейността на Обществения съвет по въпросите за младежта на интернет страницата на Националната информационна система за младежта.“\n§ 9. \nВ чл. 12 след думите „съвет за младежта“ се добавя „и на Обществения съвет по въпросите за младежта“.\n§ 10.\n В чл. 15, ал. 6 думите „кметовете на общини могат да“ се заменят с „кметовете на общини с население над 45 000 души“.\n§ 11.\n В чл. 19 ал. 1 се изменя така:\n„(1) Младежка организация е доброволно сдружение на лица за осъществяване на младежки дейности, което отговаря на следните изисквания:\n1. не по-малко от 70 на сто от лицата в него са на възраст от 15 до 29 години включително;\n2. повече от половината от членовете на управителния орган са младежи на възраст от 18 до 29 години включително.“\n§ 12.\n Член 22 се изменя така:\n„Чл. 22. Национално представителна младежка организация е младежка организация, която отговаря на следните изисквания:\n1. регистрирана е не по-късно от две години преди подаване на заявлението по чл. 25;\n2. поддържа интернет страница, която съдържа информация за: контакт с организацията; имената на членовете на управителните органи; целите и дейностите на организацията; годишни финансови отчети и доклади за дейността;\n3. извършва дейност на територията на не по-малко от 30 на сто от общините в страната;\n4. има членове не по-малко от 900 физически и/или юридически лица с нестопанска цел.“\n§ 13.\n Параграф 1 от допълнителните разпоредби се изменя така:\n„§ 1. По смисъла на този закон:\n1. „Младежи“ са лица на възраст от 15 до 29 години включително.\n2. „Организации, работещи със и за младите хора“ са юридически лица с нестопанска цел, които не отговарят на изискванията на чл. 19, ал. 1, но вписаната цел в регистъра на юридическите лица с нестопанска цел съдържа работа със и за младите хора.“\nПреходни и заключителни разпоредби\n§ 14.\n (1) Заварените до влизането в сила на този закон младежки организации, които не отговарят на изискванията на чл. 19, както и национално представителни младежки организации, които не отговарят на изискванията на чл. 22, се привеждат в съответствие с тези изисквания в срок до една година от влизането в сила на този закон.\n(2) В срока по ал. 1 национално представителните младежки организации подават заявление за вписване по чл. 25.\n(3) Национално представителните младежки организации, които не са изпълнили условието по ал. 1, се заличават от списъка по чл. 23, ал. 1.\n§ 15.\n Министерският съвет внася в Народното събрание доклад за младежта по чл. 5, ал. 1 за периода 2021 – 2022 г. в срок до 30септември 2023 г.\n§ 16.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 21 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4632"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164293",
    "meta": [],
    "text": "УКАЗ № 195\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за подпомагане на земеделските производители, приет от 47-ото Народно събрание на 21 юли 2022 г.\nИздаден в \nСофия на 27 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за подпомагане на земеделските производители \n(обн., ДВ, бр. 58 от 1998 г.; изм., бр. 79 и 153 от 1998 г., бр. 12, 26, 86 и 113 от 1999 г., бр. 24 от 2000 г., бр. 34 и 41 от 2001 г., бр. 46 и 96 от 2002 г., бр. 18 от 2004 г., бр. 14 и 105 от 2005 г., бр. 18, 30, 34, 59, 80, 96 и 108 от 2006 г., бр. 13, 53 и 59 от 2007 г., бр. 16, 36, 43 и 100 от 2008 г., бр. 12, 32, 82 и 85 от 2009 г., бр. 59 от 2010 г., бр. 8 от 2011 г., бр. 38 от 2012 г., бр. 15, 66, 101 и 109 от 2013 г., бр. 40 и 98 от 2014 г., бр. 12, 61 и 95 от 2015 г., бр. 45, 58 и 61 от 2016 г., бр. 13 и 58 от 2017 г., бр. 2, 18 и 77 от 2018 г., бр. 51 и 98 от 2019 г., бр. 21, 63 и 103 от 2020 г. и бр. 13 и 23 от 2021 г.)\n§ 1. \nВ чл. 9а, т. 2 думите „и 39б“ се заменят с „39б и 39в“.\n§ 2. \nВ чл. 9б, т. 3 думите „наредбата за мярката по чл. 39б“ се заменят с „наредбите за мерките по чл. 39б и 39в“.\nЗаключителна разпоредба\n§ 3. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 21 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4634"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164163",
    "meta": [],
    "text": "УКАЗ № 189\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за здравето, приет от 47-ото Народно събрание на 14 юли 2022 г.\nИздаден в \nСофия на 20 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за здравето \n(обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г., бр. 24, 58, 99 и 101 от 2019 г., бр. 23, 28, 34, 44, 67, 103, 105 и 110 от 2020 г., бр. 21 от 2021 г. и бр. 8, 17, 18, 32 и 41 от 2022 г.)\n§ 1. \nВ § 1, т. 34 от допълнителните разпоредби думите „върнато от детско заведение поради карантина в заведението“ се заменят с „до 12-годишна възраст, върнато от детско заведение или училище, поради карантина на заведението или на училището, или на отделна група или клас в него, или поради карантина на детето“.\nЗаключителни разпоредби\n§ 2. \nВ Кодекса на труда (обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.; изм., бр. 100 и 101 от 2010 г., бр. 18, 33, 61 и 82 от 2011 г., бр. 7, 15, 20 и 38 от 2012 г.; Решение № 7 на Конституционния съд от 2012 г. – бр. 49 от 2012 г.; изм., бр. 77 и 82 от 2012 г., бр. 15 и 104 от 2013 г., бр. 1, 27 и 61 от 2014 г., бр. 54, 61, 79 и 98 от 2015 г., бр. 8, 57, 59, 98 и 105 от 2016 г., бр. 85, 86, 96 и 102 от 2017 г., бр. 7, 15, 30, 42, 59, 77, 91 и 92 от 2018 г., бр. 79 от 2019 г., бр. 13, 28, 44, 64, 104, 107 и 109 от 2020 г. и бр. 25 и 51 от 2022 г.) в чл. 162, ал. 1 думите „върнато от детско заведение поради карантина в заведението или на детето“ се заменят с „до 12-годишна възраст, върнато от детско заведение или училище, поради карантина на заведението или на училището, или на отделна група или клас в него, или поради карантина на детето“. \n§ 3. \nВ Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17, 30, 46, 53, 64, 77, 88, 98, 102 и 105 от 2018 г., бр. 12, 35, 83, 94 и 99 от 2019 г., бр. 26, 28, 51, 64, 69, 103 и 109 от 2020 г., бр. 12, 19, 21 и 77 от 2021 г. и бр. 16, 18, 25 и 51 от 2022 г.) се правят следните изменения:\n1. В чл. 11, ал. 1, т. 1, буква „а“ думите „здраво дете, върнато от детско заведение поради карантина в заведението или на детето“ се заменят със „здраво дете до 12-годишна възраст, върнато от детско заведение или училище, поради карантина на заведението или на училището, или на отделна група или клас в него, или поради карантина на детето“. \n2. В чл. 13а, т. 1, буква „а“ думите „здраво дете, върнато от детско заведение поради карантина в заведението или на детето“ се заменят със „здраво дете до 12-годишна възраст, върнато от детско заведение или училище, поради карантина на заведението или на училището, или на отделна група или клас в него, или поради карантина на детето“. \n3. В чл. 45, ал. 1 т. 5 се изменя така:\n„5. гледане на здраво дете до 12-годишна възраст, върнато от детско заведение или училище, поради карантина на заведението или на училището, или на отделна група или клас в него, или поради карантина на детето – до изтичането на срока на карантината.“\n§ 4. \nЗаконът влиза в сила от 1 януари 2023 г.\nЗаконът е приет от 47-ото Народно събрание на 14 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4446"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164135",
    "meta": [],
    "text": "УКАЗ № 191\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение на Закона за данък върху добавената стойност, приет от 47-ото Народно събрание на 14 юли 2022 г.\nИздаден в \nСофия на 21 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение на Закона за данък върху добавената стойност\n(обн., ДВ, бр. 63 от 2006 г.; изм., бр. 86, 105 и 108 от 2006 г.; Решение № 7 на Конституционния съд от 2007 г. – бр. 37 от 2007 г.; изм., бр. 41, 52, 59, 108 и 113 от 2007 г., бр. 106 от 2008 г., бр. 12, 23, 74 и 95 от 2009 г., бр. 94 и 100 от 2010 г., бр. 19, 77 и 99 от 2011 г., бр. 54, 94 и 103 от 2012 г., бр. 23, 30, 68, 98, 101, 104 и 109 от 2013 г., бр. 1, 105 и 107 от 2014 г., бр. 41, 79, 94 и 95 от 2015 г., бр. 58, 60, 74, 88, 95 и 97 от 2016 г., бр. 85, 92, 96, 97 от 2017 г., бр. 24, 65 и 98 от 2018 г., бр. 24, 33, 96, 100, 101 и 102 от 2019 г., бр. 14, 18, 52, 55, 71, 104 и 107 от 2020 г., бр. 17 и 111 от 2021 г. и бр. 14, 18 и 52 от 2022 г.)\n§ 1. \nВ чл. 96, ал. 1 думите „50 000 лв.“ се заменят със „100 000 лв.“.\n§ 2. \nВ чл. 102, ал. 4 думите „50 000 лв.“ се заменят със „100 000 лв.“.\nЗаключителна разпоредба\n§ 3. \nТози закон влиза в сила от първо число на месеца, следващ месеца на влизането в сила на решение на Съвета на Европейския съюз за предоставяне на разрешение на Република България да въведе специална мярка за дерогация от чл. 287 от Директива 2006/112/ЕО на Съвета от 28 ноември 2006 г. относно общата система на данъка върху добавената стойност, но не преди 1 януари 2023 г.\nЗаконът е приет от 47-ото Народно събрание на 14 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4447"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164265",
    "meta": [],
    "text": "УКАЗ № 192\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Меморандума за разбирателство между правителството на Република България и Европейската банка за възстановяване и развитие относно подкрепа за изпълнение на проекти, финансирани чрез Европейските фондове за периода 2021 – 2027 г., включително Плана за възстановяване и устойчивост, приет от 47-ото Народно събрание на \n13 юли \n2022 г.\nИздаден в \nСофия на 21 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Меморандума за разбирателство между правителството на Република България и Европейската банка за възстановяване и развитие относно подкрепа за изпълнение на проекти, финансирани чрез Европейските фондове за периода 2021 – 2027 г., включително Плана за възстановяване и устойчивост\nЧлен единствен. \nРатифицира Меморандума за разбирателство между правителството на Република България и Европейската банка за възстановяване и развитие относно подкрепа за изпълнение на проекти, финансирани чрез Европейските фондове за периода 2021 – 2027 г., включително Плана за възстановяване и устойчивост, подписан на 30 май 2022 г.\nЗаключителна разпоредба\nПараграф единствен.\n Законът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 13 юли 2022 г. и е подпечатан с официалния печат на Народното събрание.\nЗа председател на Народното събрание:   \nМирослав Иванов\n4382"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164266",
    "meta": [],
    "text": "УКАЗ № 182\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението за финансиране по Механизма за възстановяване и устойчивост между Комисията и Република България, приет от 47-ото Народно събрание на 13 юли 2022 г.\nИздаден в \nСофия на 18 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението за финансиране по Механизма за възстановяване и устойчивост между Комисията и Република България\nЧлен единствен.\n Ратифицира Споразумението за финансиране по Механизма за възстановяване и устойчивост между Комисията и Република България, подписано на 4 юли 2022 г. \nЗаконът е приет от 47-ото Народно събрание на 13 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4381"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164272",
    "meta": [],
    "text": "УКАЗ № 181\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на протоколите към Северноатлантическия договор относно присъединяването на Република Финландия и Кралство Швеция, приет от 47-ото Народно събрание на 13 юли 2022 г.\nИздаден в \nСофия на 18 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на протоколите към Северноатлантическия договор относно присъединяването на Република Финландия и Кралство Швеция\nЧл. 1. \nРатифицира Протокола към Северноатлантическия договор относно присъединяването на Република Финландия, подписан на 5 юли 2022 г. в Брюксел.\nЧл. 2. \nРатифицира Протокола към Северноатлантическия договор относно присъединяването на Кралство Швеция, подписан на 5 юли 2022 г. в Брюксел.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 13 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4380"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/163968",
    "meta": [],
    "text": "УКАЗ № 175\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за висшето образование, приет от 47-ото Народно събрание на 8 юли 2022 г.\nИздаден в \nСофия на 13 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за висшето образование \n(обн., ДВ., бр. 112 от 1995 г.; изм., бр. 28 от 1996 г., бр. 56, 57 и 58 от 1997 г., бр. 60, 66, 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42, 74 и 99 от 2009 г., бр. 38, 50, 56, 63 и 101 от 2010 г., бр. 61 и 99 от 2011 г., бр. 60 и 102 от 2012 г., бр. 15, 63, 68 и 101 от 2013 г., бр. 54, 66 и 107 от 2014 г., бр. 56 и 79 от 2015 г., бр. 17 и 98 от 2016 г., бр. 17, 30, 86 и 98 от 2018 г., бр. 17 от 2020 г. и бр. 18 от 2022 г.)\n§ 1. \nВ чл. 9, ал. 3, т. 1а след думата „приема“ се добавя „и актуализира ежегодно“.\n§ 2. \nВ чл. 10 се правят следните изменения и допълнения:\n1. В ал. 2:\nа) в т. 1а след думата „приемане“ се добавя „или актуализиране“;\nб) в т. 3:\nаа) в текста преди буква „а“ след думата „организира“ се добавя „чрез Националния център за информация и документация“;\nбб) буква „а“ се изменя така:\n„а) регистър на висшите училища, в който се вписват данни относно техните основни звена, филиали и откритите от тях професионални направления и специалности, както и информация за оценките от процедурите за акредитация;“\nвв) буква „в“ се изменя така:\n„в) регистър на всички действащи, прекъснали и завършили студенти и докторанти, по степени на обучение и по професионални направления;“\nгг) буква „г“ се изменя така:\n„г) регистър на издадените удостоверения за целите на издаване на виза за дългосрочно пребиваване (виза вид „D“) на граждани на трети страни, приети за обучение в български висши училища и научни организации;“\nв) в т. 6 буква „г“ се изменя така:\n„г) когато по отношение на ректора на висшето училище бъде установено плагиатство и/или недостоверност на представените научни данни в научните трудове, въз основа на които е придобита научна степен или е заета академична длъжност, или когато ректорът не изпълни в срок задължението си по чл. 35, ал. 4 от Закона за развитието на академичния състав в Република България;“\nг) създава се т. 12:\n„12. одобрява или отказва да одобри споразуменията за съвместно обучение на студенти по реда на чл. 42а, както и техните изменения.“\n2. Създават се ал. 5 и 6:\n„(5) Съдържанието, условията и редът за водене на регистрите по ал. 2, т. 3 се определят с наредби, издадени от министъра на образованието и науката.\n(6) Националният център за информация и документация получава безвъзмездно по служебен път чрез средата за междурегистров обмен, поддържана от министъра на електронното управление, данни за физическите лица по чл. 25 от Закона за гражданската регистрация, поддържани от Главна дирекция „Гражданска регистрация и административно обслужване“ в Министерството на регионалното развитие и благоустройството, в обхват, необходим за воденето и поддържането на информационната система по ал. 2, т. 3.“\n§ 3. \nВ чл. 17а ал. 1 се изменя така:\n„(1) Висше училище, което дава значим принос за развитието на важни обществени области чрез върхови научни изследвания и има високи резултати от научноизследователска дейност, оценени съгласно обективни показатели, включващи брой научни публикации в издания, реферирани в международните бази данни, брой публикувани заявки за патенти, брой цитати от други автори в реферирани и индексирани списания в международните бази данни, може да бъде определено за изследователско висше училище. Обективните показатели, международните бази данни и методиката за определяне на висшите училища като изследователски се определят с акт на Министерския съвет.“\n§ 4. \nВ чл. 21 се правят следните изменения и допълнения:\n1. В ал. 1, т. 16 цифрата „4“ се заменя с „8“.\n2. Създават се нови ал. 7 – 9:\n„(7) Висшите училища, получили при програмна акредитация оценка от 8,00 до 10,00, и организациите по чл. 47 имат право да извършват обучение в образователна и научна степен „доктор“ в изпълнение на научноизследователски проект с финансиране за не по-малко от три години при условия, определени в правилниците за дейността им и съответния научноизследователски проект и с договор между висшето училище или научната организация, ръководителя на проекта и докторанта.\n(8) Докторантите по ал. 7 се приемат в редовна форма на обучение извън утвърдения брой по реда на чл. 9, ал. 3, т. 6, букви „а“ и „г“, като средствата за финансиране на обучението им, в т. ч. за стипендии и/или възнаграждения, се осигуряват от научноизследователския проект, в рамките на който се обучават.\n(9) Обучението по ал. 7 се прекратява при прекратяване на научноизследователския проект, по който то се провежда, като последиците за страните се уреждат в договора по ал. 7. Обучението може да не се прекратява, ако средствата за финансирането му се осигурят и от други източници, в т. ч. и от бюджета на висшето училище.“\n3. Досегашните ал. 7, 8 и 9 стават съответно ал. 10, 11 и 12.\n§ 5. \nВ чл. 26д, ал. 4 в изречение първо думите „лице, хабилитирано в съответното научно направление на катедрата“ се заменят с „хабилитирано лице с резултати в съответното научно направление на катедрата“.\n§ 6. \nВ чл. 31 ал. 3 се изменя така:\n„(3) Договорът за управление с ректора се прекратява при:\n1. прекратяване на мандата му по чл. 35;\n2. назначаване на временно изпълняващ длъжността ректор при условията на чл. 10, ал. 2, т. 6, буква „г“; в тези случаи мандатът на ректора се прекратява предсрочно;\n3. навършване на 65-годишна възраст.“\n§ 7. \nВ чл. 35, ал. 2 накрая се поставя запетая и се добавя „а мандатът на ректора – и в случаите по чл. 31, ал. 3, т. 2“.\n§ 8. \nСъздава се чл. 42а:\n„Чл. 42а. (1) Българските висши училища могат да сключват помежду си споразумения за извършване на съвместно обучение на студенти по специалност от нерегулирана професия.\n(2) Споразуменията по ал. 1, както и измененията в тях влизат в сила след одобряването им от министъра на образованието и науката.\n(3) Обучението по ал. 1 се осъществява при координацията на едно от партниращите си висши училища, в рамките на чиято програмна акредитация е открита специалността, в която се провежда съвместното обучение на студентите.\n(4) Координиращото висше училище трябва да има програмна акредитация за професионалното направление на специалността, по която се извършва съвместното обучение, а останалите висши училища-партньори участват в обучението по дисциплини от специалности в акредитирани при тях професионални направления и/или специалности от регулираните професии.\n(5) Не по-малко от половината от целия курс на обучение трябва да включва дисциплини, свързани с професионалното направление, в което е открита специалността.\n(6) Първият период от обучението по ал. 1 се провежда от координиращото висше училище. \n(7) Когато обучението е на места, утвърдени по реда на чл. 9, ал. 3, т. 6, букви „а“ и „б“, студентите се приемат в рамките на утвърдения брой за съответното професионално направление на координиращото висше училище, като в акта на Министерския съвет изрично се посочва броят на приеманите студенти за съвместно обучение.\n(8) Студентите се вписват в регистъра по чл. 10, ал. 2, т. 3, буква „в“ като студенти на координиращото висше училище, като при условия и по ред, определени в наредбата за водене на съответния регистър по чл. 10, ал. 5, се отбелязват и висшите училища-партньори.\n(9) Образецът на дипломата за завършена степен на висше образование и съвместната учебна документация за обучението по специалността се утвърждават от органите за управление на всички висши училища-партньори.\n(10) Индивидуалната документация за преминатите от студентите периоди на обучение се води от координиращото висше училище.\n(11) Средствата за издръжка на обучението на студентите при обучение по ал. 1 се определят при условията и по реда на глава единадесета, предоставят се чрез координиращото висше училище и се разпределят между висшите училища, осъществяващи обучението, в зависимост от задълженията им съгласно подписаното между тях споразумение. \n(12) Дипломата за завършена степен на висше образование, европейското дипломно приложение, свидетелството за професионална квалификация и другите основни документи, издадени при обучението по ал. 1, се изготвят в съответствие с наредбата по чл. 7, ал. 1 и се подписват от ректора на координиращото висше училище или от всички ректори на висшите училища-партньори при съвместното обучение, съгласно уговореното в споразумението по ал. 1. Издадените дипломи на студентите се регистрират в регистъра по чл. 10, ал. 2, т. 3, буква „в“ от координиращото висше училище.\n(13) Споразумението по ал. 1 задължително съдържа:\n1. висшите училища-партньори по споразумението и определеното от тях за координиращо;\n2. специалността, по която ще се осъществява обучението по ал. 1, професионалното направление, в което е открита, и професионалните направления с обучение по дисциплини от специалности, в които ще участват висшите училища-партньори;\n3. учебната година, от която ще се осъществява обучението по ал. 1;\n4. правата и задълженията на висшите училища-партньори по отношение на:\nа) приема на студентите;\nб) периодите на обучение в различните висши училища-партньори;\nв) разпределението на обучението по учебен план и мястото му на провеждане;\nг) разпределението на съдържанието на учебните програми между висшите училища-партньори;\nд) разпределението на средствата за издръжка на обучението на студентите;\nе) механизма за формиране на предлаганата такса за обучението по ал. 1 при спазване на разпоредбите на този закон и механизма за разпределяне на средствата от такси за обучение между висшите училища-партньори;\nж) издаването на дипломата за завършена степен на висше образование и другите основни документи, издавани в резултат на съвместното обучение.“\n§ 9. \nСъздава се чл. 44б:\n„Чл. 44б. (1) За продължаване на обучението по специалност от регулирана професия може да се признават завършени периоди на обучение и присъдени кредити само от проведено обучение по същата специалност от регулирана професия и в същата степен на висше образование.\n(2) Не се допуска обучение в съкратени срокове по специалности от регулирани професии, освен ако това е предвидено изрично в държавните изисквания за придобиване на висше образование по съответната специалност от регулирана професия.“\n§ 10.\n В чл. 54, ал. 3 се създава изречение второ: „В този срок не се включва времето, през което лицето ползва отпуски поради бременност и раждане, при осиновяване, за отглеждане на малко дете и при смърт или тежко заболяване на родител или осиновител при условията и по реда, предвидени в чл. 163 – 164б, 167 и 167а от Кодекса на труда, или отпуск поради тежко заболяване, довело до отсъствие повече от три месеца.“\n§ 11.\n В чл. 58 се правят следните допълнения:\n1. В ал. 1, т. 4 след думата „плагиатство“ се добавя „и/или недостоверност на представените научни данни“.\n2. В ал. 3 след думата „преподаватели“ се добавя „в държавните висши училища“.\n§ 12.\n В чл. 68 се правят следните изменения и допълнения:\n1. Алинея 4 се изменя така:\n„(4) Висшите училища след решение на академичния съвет могат да приемат и без конкурсен изпит кандидат-студенти, издържали успешно държавните зрелостни изпити и/или задължителен държавен изпит за придобиване на професионална квалификация – по теория и практика на професията, съгласно Закона за предучилищното и училищното образование, в рамките на утвърдения брой по чл. 9, ал. 3, т. 6, букви „а“ и „б“.“ \n2. Създават се нова ал. 8 и ал. 9:\n„(8) Приемането на студенти, докторанти и специализанти – българи, живеещи извън Република България, се извършва по реда на чл. 10, ал. 2 от Закона за българите, живеещи извън Република България.\n(9) Приемането на студенти, докторанти и специализанти – лица от български произход, граждани на Република Албания, Република Казахстан, Република Косово, Република Молдова, Република Северна Македония, Република Сърбия и Украйна, се извършва по реда, определен с акта на Министерския съвет по чл. 10, ал. 2 от Закона за българите, живеещи извън Република България, независимо дали са придобили българско гражданство, или имат разрешение за постоянно пребиваване на територията на Република България.“\n3. Досегашната ал. 8 става ал. 10.\n§ 13.\n В чл. 75 ал. 5 се изменя така:\n„(5) Правото на висши училища и организации по чл. 47, ал. 1 да провеждат обучение по образователна и научна степен „доктор“ по докторски програми подлежи на самостоятелна акредитация, която при висшите училища се извършва в рамките на оценяването на съответното професионално направление съгласно графика по чл. 81, ал. 2.“\n§ 14.\n В чл. 78 се правят следните допълнения:\n1. В ал. 3, т. 2 накрая се добавя „пълнотата на документацията по процедурите за заемане на академични длъжности и осигурения публичен достъп в съответния законово определен срок в Закона за развитието на академичния състав в Република България“.\n2. Създава се ал. 14:\n„(14) Обучението по чл. 42а не подлежи на самостоятелна акредитация, а се отчита в процедурите по програмна акредитация на съответните висши училища-партньори.“\n§ 15.\n В чл. 79, ал. 2, т. 1 след думите „Република България“ се добавя „към датата на решението за оценяване на проект“.\n§ 16.\n В чл. 81, ал. 2 се създава изречение второ: „Акредитация на новозаявена докторска програма може да се прави и извън графика, като в този случай акредитацията е за период до оценяването на съответното професионално направление съгласно графика, когато тази новозаявена докторска програма отново задължително подлежи на акредитация по общия ред.“\n§ 17.\n В чл. 90, ал. 3, т. 4, буква „б“ думите „чл. 21, ал. 2, 3, 5 и 9“ се заменят с „чл. 21, ал. 2, 3, 5, 7 и 12“.\n§ 18.\n В чл. 91, ал. 7, т. 1 думите „чл. 21, ал. 2, 3, 5 и 9“ се заменят с „чл. 21, ал. 2, 3, 5, 7 и 12“.\n§ 19.\n В чл. 95 се правят следните изменения и допълнения:\n1. В ал. 6 думите „чл. 21, ал. 9“ се заменят с „чл. 21, ал. 12“.\n2. В ал. 10 накрая се добавя „но не по-малко от определената по ал. 4 такса за обучение по съответната специалност и независимо на какъв език се извършва обучението“.\n§ 20.\n В чл. 95а, ал. 6 след думата „науката“ се добавя „чрез Националния център за информация и документация“.\n§ 21.\n В Закона за изменение и допълнение на Закона за висшето образование (ДВ, бр. 17 от 2020 г.) в преходните и заключителните разпоредби се правят следните изменения и допълнения:\n1. В § 61 след думите „програмна акредитация“ се добавя „и акредитация на докторски програми“, след думите „имат право да“ се добавя „осъществяват прием“, съюзът „или“ се заличава и след думите „регулираните професии“ се добавя „или докторска програма“.\n2. В § 67, ал. 1 след думата „длъжности“ се добавя „председател на общото събрание на висшето училище“ и се поставя запетая.\nЗаключителни разпоредби\n§ 22.\n В Закона за развитието на академичния състав в Република България (обн., ДВ, бр. 38 от 2010 г.; Решение № 11 на Конституционния съд от 2010 г. – бр. 81 от 2010 г.; изм., бр. 101 от 2010 г., бр. 68 от 2013 г., бр. 30 от 2018 г., бр. 17 от 2019 г., бр. 17 от 2020 г. и бр. 21 от 2021 г.) се правят следните изменения и допълнения:\n1. В чл. 2а:\nа) в ал. 6 се създава изречение второ: „Националният център за информация и документация получава безвъзмездно по служебен път чрез средата за междурегистров обмен, поддържана от министъра на електронното управление, данни за физическите лица по чл. 25 от Закона за гражданската регистрация, поддържани от Главна дирекция „Гражданска регистрация и административно обслужване“ в Министерството на регионалното развитие и благоустройството, в обхват, необходим за воденето и поддържането на регистъра по ал. 1.“;\nб) в ал. 7 се създава изречение трето: „Прекратяването на академичната и научноизследователската дейност поради смърт или освобождаването от академична длъжност на основание чл. 35, ал. 1, както и отнемането на научната степен по реда на чл. 35, ал. 2 се отбелязват в регистъра служебно.“\n2. В чл. 3:\nа) в ал. 1 в изречение първо думите „в акредитираните от Националната агенция за оценяване и акредитация (НАОА) професионални направления и специалности“ се заличават, а в изречение второ накрая се добавя „а конкурсът за обучение на докторанти по чл. 21, ал. 7 от Закона за висшето образование – само на страницата на съответното висше училище или научна организация“;\nб) създава се нова ал. 2:\n„(2) Откритите процедури по ал. 1 се спират и прекратяват с решение на висшето училище или научната организация.“;\nв) досегашната ал. 2 става ал. 3 и в нея накрая се добавя „а за обучение на докторанти по чл. 21, ал. 7 от Закона за висшето образование – в срок, не по-малък от един месец след публикуване на обявлението на интернет страницата на висшето училище или научната организация“;\nг) досегашната ал. 3 става ал. 4.\n3. В чл. 4:\nа) в ал. 5, т. 3 след думата „плагиатство“ се добавя „или недостоверност на представените научни данни“, а думите „научните трудове“ се заменят с „научните им трудове“;\nб) в ал. 8, т. 2 думите „чл. 3, ал. 3“ се заменят с „чл. 3, ал. 4“;\nв) алинея 11 се изменя така:\n„(11) Когато при оценяването по ал. 1 член на научното жури установи или се получи писмен сигнал за плагиатство или недостоверност на представените научни данни, който не е анонимен и е мотивиран, научното жури задължително се произнася с решение относно наличието или липсата им в дисертационния труд или представените в конкурса научни трудове по ред, установен в този закон и в правилниците на висшите училища и на научните организации. В тези случаи, преди да се произнесе, научното жури дава възможност на кандидата да представи своето становище.“;\nг) в ал. 12 след думата „плагиатство“ се добавя „или недостоверност на представените научни данни“.\n4. В чл. 7, ал. 1 думите „чл. 3, ал. 2“ се заменят с „чл. 3, ал. 3“.\n5. В чл. 8, ал. 1 накрая се добавя „а на докторантите по чл. 21, ал. 7 от Закона за висшето образование – и в съответствие с условията на проекта“.\n6. В чл. 10:\nа) в ал. 1, изречение първо думата „една“ се заменя с „най-малко една“;\nб) в ал. 2 след думата „плагиатство“ се добавя „или недостоверност на представените научни данни“.\n7. В чл. 14, ал. 1 думите „която се изпраща в тридневен срок на Министерството на образованието и науката за регистриране“ се заличават.\n8. В чл. 18, ал. 1 накрая се добавя „като за специалности от регулираните професии в професионално направление „Здравни грижи“ академичната длъжност може да се заема и от лице, притежаващо образователна и научна степен „доктор“ по специалност от регулираните професии в професионални направления „Медицина“, „Дентална медицина“, „Фармация“ или „Обществено здраве“.\n9. В чл. 21 ал. 3 се изменя така:\n„(3) Конкурсът се провежда не по-късно от един месец от изпращането на съобщението по ал. 2. При провеждане на заключителното заседание кандидатите представят изложение по тема или теми от конспект, изготвен за обявения конкурс и предоставен им предварително. По преценка на научното жури представянето на кандидатите може да включва и писмено изложение или друго изложение или представяне, определено в правилника на висшето училище или на научната организация.“\n10. В чл. 22, ал. 1, изречение второ след думата „плагиатство“ се добавя „или недостоверност на представените научни данни“.\n11. В чл. 24, ал. 1:\nа) в т. 1 накрая се добавя „като за специалности от регулираните професии в професионално направление „Здравни грижи“ академичната длъжност може да се заема и от лице, притежаващо образователна и научна степен „доктор“ по специалност от регулираните професии в професионални направления „Медицина“, „Дентална медицина“, „Фармация“ или „Обществено здраве“;\nб) в т. 5 след думата „плагиатство“ се добавя „или недостоверност на представените научни данни“.\n12. В чл. 26, ал. 4 след думата „плагиатство“ се добавя „или недостоверност на представените научни данни“. \n13. В чл. 29, ал. 1:\nа) в т. 1 накрая се добавя „като за специалности от регулираните професии в професионално направление „Здравни грижи“ академичната длъжност може да се заема и от лице, притежаващо образователна и научна степен „доктор“ по специалност от регулираните професии в професионални направления „Медицина“, „Дентална медицина“, „Фармация“ или „Обществено здраве“;\nб) в т. 6 след думата „плагиатство“ се добавя „или недостоверност на представените научни данни“.\n14. В чл. 30:\nа) в ал. 8:\nаа) в текста преди т. 1 думата „10-дневен“ се заменя с „14-дневен“;\nбб) точка 1 се изменя така:\n„1. са хабилитирани в български висши училища или научни организации, с резултати в съответната специалност и/или професионално направление за обявения конкурс или тема на дисертационен труд, а при невъзможност – в съответната научна област и/или учени от чуждестранни висши училища или научни организации с резултати в съответната специалност и/или професионално направление, и/или научна област;“\nб) в ал. 12 изречение първо се заличава.\n15. В чл. 32, ал. 1 думите „Заповедите на ректора на висшето училище, съответно ръководителя“ се заменят с „Актовете на органите за управление на висшето училище, съответно“.\n16. В чл. 35 се създават нови ал. 4 и 5:\n„(4) В случаите по ал. 1, т. 1 и ал. 2 ректорът на висшето училище или ръководителят на научната организация е длъжен да прекрати трудовото правоотношение за заеманата академична длъжност и да отнеме придобитата научна степен в едномесечен срок от уведомяването си за акта за установяване на плагиатство или недостоверност на представените научни данни в научните трудове.\n(5) В случаите по ал. 1, т. 1, ако лицето не заема академична длъжност, се отнема придобитата научна степен от ректора на висшето училище или от ръководителя на научната организация, които са я присъдили.“\n17. В § 4в от допълнителните разпоредби думите „придобиване на научни звания“ се заменят с „придобиване на научни степени“.\n§ 23.\n В Закона за Министерството на вътрешните работи (обн., ДВ, бр. 53 от 2014 г.; изм., бр. 98 и 107 от 2014 г., бр. 14, 24, 56 и 61 от 2015 г., бр. 81, 97, 98 и 103 от 2016 г., бр. 13 от 2017 г.; Решение № 4 на Конституционния съд от 2017 г. – бр. 26 от 2017 г.; изм., бр. 58, 97 и 103 от 2017 г., бр. 7 и 10 от 2018 г.; Решение № 10 на Конституционния съд от 2018 г. – бр. 48 от 2018 г.; изм., бр. 55 и 77 от 2018 г., бр. 7, 17, 34 и 58 от 2019 г., бр. 60 и 85 от 2020 г., бр. 20 от 2021 г и бр. 22 от 2022 г.) в чл. 129, ал. 10 думите „чл. 10, ал. 2, т. 3, буква „г“ от Закона за висшето образование“ се заменят с „чл. 10, ал. 2, т. 3, буква „в“ от Закона за висшето образование“.\n§ 24.\n В Закона за резерва на въоръжените сили на Република България (обн., ДВ, бр. 20 от 2012 г.; изм., бр. 15 и 66 от 2013 г., бр. 98 от 2014 г., бр. 14, 79 и 88 от 2015 г., бр. 103 от 2016 г., бр. 103 от 2017 г. и бр. 17, 69 и 109 от 2020 г.) в чл. 81, ал. 4 думите „по чл. 10, ал. 2, т. 3, буква „г“ от Закона за висшето образование“ се заменят с „по чл. 10, ал. 2, т. 3, буква „в“ от Закона за висшето образование“.\n§ 25.\n В срок до 4 месеца от влизането в сила на този закон Министерският съвет по предложение на министъра на образованието и науката привежда в съответствие с изискванията на този закон наредбата по чл. 7, ал. 1.\nЗаконът е приет от 47-ото Народно събрание на 8 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4241"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164096",
    "meta": [],
    "text": "УКАЗ № 176\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Закона за признаване, изпълнение и постановяване на актове за обезпечаване на имущество, приет от 47-ото Народно събрание на 8 юли 2022 г.\nИздаден в \nСофия на 13 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Закона за признаване, изпълнение и постановяване \nна актове за обезпечаване на имущество \n(обн., ДВ, бр. 59 от 2006 г.; изм., бр. 16 от 2018 г.)\n§ 1. \nВ наименованието на закона думите „и постановяване“ се заменят с „постановяване и изпращане“.\n§ 2. \nВ чл. 1 след думата „постановяване“ се добавя „и изпращане“.\n§ 3. \nВ чл. 3, ал. 3 думите „Софийският градски съд или Върховната касационна прокуратура“ се заменят със „Съдът по чл. 19“, а думите „Европейските общности“ се заменят с „Европейския съюз“.\n§ 4. \nЧлен 6 се изменя така:\n„Компетентен орган. Подсъдност\nЧл. 6. (1) Компетентни органи в Република България да признаят акт за обезпечаване на имущество са окръжните съдилища.\n(2) Актът за обезпечаване на имущество се признава от окръжния съд по местоживеенето или обичайното пребиваване на лицето, а за юридическо лице – по седалище, адрес на управление или адрес за кореспонденция, на територията на Република България.\n(3) Актът за обезпечаване на недвижим имот се признава от окръжния съд по местонахождението на имота. Ако в обезпечаването е включен повече от един имот, актът се признава от окръжния съд по местонахождението на имота с най-висока данъчна оценка.\n(4) Актът за обезпечаване на парична сума се признава от окръжния съд по мястото на източника на дохода.\n(5) Когато по отношение на едно и също лице, имот или парична сума са постановени два или повече акта за обезпечаване, които са изпратени едновременно до няколко окръжни съдилища за признаване, компетентен да се произнесе по всички актове е съдът, който пръв е образувал производство.\n(6) Ако не бъде установено местоживеенето или обичайното пребиваване на лицето, а за юридическо лице – седалището, адресът на управление или адресът за кореспонденция на територията на Република България, компетентен да разгледа акта е Софийският градски съд.“\n§ 5.\n В чл. 7 думите „Софийският градски съд“ се заменят със „Съдът“. \n§ 6. \nВ чл. 8 се правят следните изменения:\n1. В заглавието думата „обезпечение“ се заменя с „обезпечаване“.\n2. В ал. 1 думите „Софийският градски съд“ се заменят със „Съдът по чл. 6“.\n3. В ал. 3, т. 2 думите „и прекратява производството“ се заличават.\n4. В ал. 5 думите „Софийският градски съд“ се заменят със „съдът“.\n§ 7. \nВ чл. 9 се правят следните изменения:\n1. В ал. 1 в текста преди т. 1 думите „Софийският градски съд“ се заменят със „Съдът по чл. 6“.\n2. В ал. 2 в текста преди т. 1 думите „Софийският градски съд“ се заменят със „съдът“.\n§ 8. \nВ чл. 10 се правят следните изменения:\n1. В ал. 1 в текста преди т. 1 думите „Софийският градски съд“ се заменят със „Съдът по чл. 6“.\n2. В ал. 3 думите „Софийския градски съд“ се заменят със „съответния съд“.\n§ 9. \nВ чл. 14 се правят следните изменения:\n1. В ал. 1 думите „Софийския градски съд“ се заменят със „съответния съд по чл. 6“.\n2. В ал. 2 думите „Софийският градски съд“ се заменят със „Съдът“.\n§ 10.\n Създава се чл. 15а:\n„Управление на обезпечено имущество\nЧл. 15а. Имуществото, обезпечено по реда на чл. 8, се управлява и пази по реда на Закона за противодействие на корупцията и за отнемане на незаконно придобитото имущество.“\n§ 11.\n В чл. 17, ал. 1, изречение първо думите „на Софийския градски съд“ се заличават.\n§ 12.\n В чл. 21, ал. 1 се правят следните изменения:\n1. В т. 1 думите „чрез Върховната касационна прокуратура“ се заличават.\n2. В т. 2 думите „чрез Софийския градски съд“ се заличават.\n§ 13.\n Създава се глава трета с чл. 24 – 29:\n„Глава трета\nПРИЗНАВАНЕ, ИЗПЪЛНЕНИЕ, ПОСТАНОВЯВАНЕ И ИЗПРАЩАНЕ НА АКТОВЕ ЗА ОБЕЗПЕЧАВАНЕ НА ИМУЩЕСТВО ВЪЗ ОСНОВА НА РЕГЛАМЕНТ (ЕС) 2018/1805 НА ЕВРОПЕЙСКИЯ ПАРЛАМЕНТ И НА СЪВЕТА ОТ 14 НОЕМВРИ 2018 Г. ОТНОСНО ВЗАИМНОТО ПРИЗНАВАНЕ НА АКТОВЕ ЗА ОБЕЗПЕЧАВАНЕ И КОНФИСКАЦИЯ (OB, L 303/1 ОТ 28 НОЕМВРИ 2018 Г.), НАРИЧАН ПО-НАТАТЪК „РЕГЛАМЕНТ (ЕС) 2018/1805“\nКомпетентен орган и производство по признаване на акт за обезпечаване по Регламент (ЕС) 2018/1805\nЧл. 24. (1) Актът за обезпечаване на имущество се признава от съда по чл. 6.\n(2) Съдът образува производство и насрочва делото незабавно след получаване на акта и удостоверението по чл. 6 от Регламент (ЕС) 2018/1805. Съдът разглежда делото в състав от един съдия в закрито заседание.\n(3) Съдът се произнася с определение, с което: \n1. признава акта за обезпечаване на имущество и го изпраща на съответния компетентен орган за изпълнение;\n2. отказва признаване или изпълнение на акта за обезпечаване; \n3. признава акта за обезпечаване и отлага изпълнението му;\n4. прекратява производството в случаите по чл. 13, параграф 3, букви „а“ и „в“ от Регламент (ЕС) 2018/1805;\n5. спира производството в случаите по чл. 13, параграф 3, букви „б“, „г“ и „д“ от Регламент (ЕС) 2018/1805.\n(4) Спряното производство по ал. 3, т. 5 се възобновява в случаите по чл. 13, параграф 4 от Регламент (ЕС) 2018/1805.\n(5) В случаите по чл. 29 от Регламент (ЕС) 2018/1805 с определението по ал. 3 съдът се произнася по въпроса относно връщането на обезпечено имущество на пострадалия от престъпление и начина на връщане и изпраща определението за изпълнение в тази му част на Комисията за противодействие на корупцията и за отнемане на незаконно придобитото имущество.\nИзпълнение на акта за обезпечаване, уведомяване и управление на обезпечено имущество \nЧл. 25. (1) Актът за обезпечаване на имущество се изпълнява по реда на чл. 11.\n(2) Органът, извършил обезпечаването, уведомява незабавно съда по чл. 6. \n(3) Имуществото, обезпечено по реда на чл. 24, се управлява и пази по реда на Закона за противодействие на корупцията и за отнемане на незаконно придобитото имущество.\nПравни средства за защита\nЧл. 26. (1) Всяка заинтересована страна, включително трето добросъвестно лице, може да обжалва определението за признаване на акта за обезпечаване на имущество пред апелативния съд по реда на Гражданския процесуален кодекс в 14-дневен срок от узнаването за постановяването му. Обжалването не спира изпълнението. \n(2) Лицата по ал. 1 може да обжалват по реда на Гражданския процесуален кодекс и действията по изпълнението на акта за обезпечаване в 14-дневен срок от узнаването. \nОпределение и удостоверение за обезпечаване \nЧл. 27. (1) Определението за обезпечаване на имущество, което подлежи на признаване и изпълнение в друга държава – членка на Европейския съюз, се постановява от съда по реда на чл. 19.\n(2) Удостоверението за обезпечаване по чл. 6 от Регламент (ЕС) 2018/1805 се издава от съда, постановил определението за обезпечаване. \nИзпращане на акта за обезпечаване по Регламент (ЕС) 2018/1805\nЧл. 28. Удостоверението по чл. 6 от Регламент (ЕС) 2018/1805 и определението за обезпечаване на имущество в случаите, когато е приложимо, се изпращат за признаване и изпълнение пряко на компетентния орган в изпълняващата държава или на посочен от нея централен орган за:\n1. досъдебната фаза на наказателното производство – от прокурора;\n2. съдебната фаза на наказателното производство – от съда, който е постановил определението.\nПриложимост\nЧл. 29. Разпоредбите на тази глава се прилагат за държавите – членки на Европейския съюз, с изключение на Дания и Ирландия.“\n§ 14.\n В допълнителната разпоредба се правят следните изменения и допълнения:\n1. Наименованието се изменя така: „Допълнителни разпоредби“.\n2. В § 1:\nа) текстът преди т. 1 се изменя така: „По смисъла на глави първа и втора“; \nб) в т. 1 и 2 накрая се добавя „както и Република България“;\nв) създава се нова т. 4:\n„4. „Държава – членка на Европейския съюз“ са Дания и Ирландия.“\n3. Създават се § 1а и 1б:\n„§ 1а. Националният статистически институт събира от компетентните органи и предоставя на Европейската комисия статистическите данни относно актовете за обезпечаване съгласно чл. 35, параграф 1 от Регламент (ЕС) 2018/1805.\n§ 1б. Този закон предвижда мерки по прилагането на Регламент (ЕС) 2018/1805 на Европейския парламент и на Съвета от 14 ноември 2018 г. относно взаимното признаване на актове за обезпечаване и конфискация.“\n§ 15.\n В § 2 от заключителните разпоредби думите „акта за обезпечаване“ се заменят с „акт за обезпечаване, издаден в Дания и Ирландия“.\nПреходни и заключителни разпоредби\n§ 16.\n (1) Неприключилите до влизането в сила на този закон съдебни производства по актове за обезпечаване, образувани до 19 декември 2020 г., се довършват по досегашния ред.\n(2) Неприключилите до влизането в сила на този закон съдебни производства по актове за обезпечаване, образувани след\n20 декември 2020 г., се разглеждат и решават от Софийския градски съд.\n§ 17.\n В Закона за признаване, изпълнение и изпращане на решения за конфискация или отнемане и решения за налагане на финансови санкции (обн., ДВ, бр. 15 от 2010 г.; изм., бр. 55 от 2011 г.) се правят следните изменения и допълнения: \n1. В наименованието на закона думите „решения за конфискация“ се заменят с „актове за конфискация“.\n2. В чл. 1 се създава изречение второ: „Законът урежда и признаването, изпълнението и изпращането на влезли в сила актове за конфискация.“ \n3. В глава трета, раздел III се създава чл. 43:\n„Приложимост\nЧл. 43. Разпоредбите на тази глава, на глави първа и втора относно решенията за конфискация се прилагат за Дания и Ирландия.“\n4. Създава се глава четвърта с чл. 44 – 50:\n„Глава четвърта\nПРИЗНАВАНЕ, ИЗПЪЛНЕНИЕ И ИЗПРАЩАНЕ НА АКТОВЕ ЗА КОНФИСКАЦИЯ ВЪЗ ОСНОВА НА РЕГЛАМЕНТ (ЕС) 2018/1805 НА ЕВРОПЕЙСКИЯ ПАРЛАМЕНТ И НА СЪВЕТА ОТ 14 НОЕМВРИ 2018 Г. ОТНОСНО ВЗАИМНОТО ПРИЗНАВАНЕ НА АКТОВЕ ЗА ОБЕЗПЕЧАВАНЕ И КОНФИСКАЦИЯ (OB, L 303/1 ОТ 28 НОЕМВРИ 2018 Г.), НАРИЧАН ПО-НАТАТЪК „РЕГЛАМЕНТ (ЕС) 2018/1805“\nКомпетентен орган. Подсъдност\nЧл. 44. Компетентен орган за признаване и изпълнение на актове за конфискация е съдът по чл. 6. Правилата на чл. 6 и чл. 15 се прилагат съответно.\nПроизводство по признаване на акта за конфискация\nЧл. 45. (1) Съдът по чл. 6 незабавно образува производство и насрочва делото при спазване на срока по чл. 20, параграф 1 от Регламент (ЕС) 2018/1805. Съдът разглежда делото в състав от трима съдии в открито съдебно заседание с участието на прокурор и на засегнатото лице.\n(2) Неявяването на лицето, когато е редовно призовано, не е пречка за разглеждане на делото.\n(3) Когато лицето не може да бъде намерено, за да бъде редовно призовано, му се назначава защитник.\n(4) Съдът запознава засегнатото лице с акта за конфискация, след което го изслушва.\n(5) Когато намери делото за изяснено, съдът изслушва прокурора, засегнатото лице и неговия защитник и се оттегля на съвещание за постановяване на решение.\n(6) В срока по чл. 20, параграф 1 от Регламент (ЕС) 2018/1805 съдът се произнася с решение, с което:\n1. признава акта и го изпраща незабавно на съответния изпълнителен орган;\n2. отказва признаване или изпълнение на акта;\n3. признава акта и отлага изпълнението му;\n4. прекратява производството в случаите по чл. 22, параграф 3, букви „а“ и „в“ от Регламент (ЕС) 2018/1805;\n5. спира производството в случаите по чл. 22, параграф 3, букви „б“, „г“ и „д“ от Регламент (ЕС) 2018/1805.\n(7) Спряното производство по ал. 6, т. 5 се възобновява в случаите по чл. 22, параграф 4 от Регламент (ЕС) 2018/1805.\n(8) Доколкото разпоредбите на ал. 1 – 7 не съдържат специални правила, се прилагат съответните разпоредби на Наказателно-процесуалния кодекс.\nПроизводство пред въззивен съд\nЧл. 46. Всяко засегнато лице, включително трето добросъвестно лице, може да обжалва решението на окръжния съд за признаване на акта за конфискация по реда на чл. 20, ал. 1 – 3.\nИзпълнение на акта за конфискация\nЧл. 47. Разпоредбата на чл. 22 се прилага съответно и за акта за конфискация.\nКомпетентен орган за изпращане на акт за конфискация\nЧл. 48. (1) Разпоредбата на чл. 7, ал. 1 се прилага съответно и за акта за конфискация.\n(2) Удостоверението по чл. 17 от Регламент (ЕС) 2018/1805 се издава от българския съд, постановил акта за конфискация.\nЦентрален орган\nЧл. 49. Разпоредбата на чл. 8 се прилага съответно и за акта за конфискация.\nПриложимост\nЧл. 50. Разпоредбите на тази глава се прилагат за държавите – членки на Европейския съюз, с изключение на Дания и Ирландия.“\n5. В допълнителните разпоредби: \nа) в § 1:\nаа) точки 1 и 2 се изменят така:\n„1. „Издаваща държава“ относно решенията за конфискация или отнемане е държава членка по смисъла на т. 5, в която е постановено решение за конфискация или отнемане, както и Република България, а по отношение на решенията за налагане на финансови санкции – държава – членка на Европейския съюз, в която е постановено решение за налагане на финансови санкции на физическо или юридическо лице.\n2. „Изпълняваща държава“ относно решенията за конфискация или отнемане е държава членка по смисъла на т. 5, на която е изпратено решение за конфискация или отнемане, с цел неговото изпълнение, както и Република България, а по отношение на решенията за налагане на финансови санкции – държавата – членка на Европейския съюз, на която е изпратено решение за налагане на финансови санкции, с цел неговото изпълнение.“;\nбб) създава се т. 5:\n„5. „Държава – членка на Европейския съюз“ по глави първа, втора и трета относно решенията за конфискация са Дания и Ирландия.“;\nб) създава се § 2а:\n„§ 2а. Националният статистически институт събира от компетентните органи и предоставя на Европейската комисия статистическите данни относно актовете за обезпечаване съгласно чл. 35, параграф 1 от Регламент (ЕС) 2018/1805.“;\nв) създава се § 3а:\n„§ 3а. Този закон предвижда мерки по прилагането на Регламент (ЕС) 2018/1805 на Европейския парламент и на Съвета от 14 ноември 2018 г. относно взаимното признаване на актове за обезпечаване и конфискация.“\n§ 18.\n (1) Неприключилите до влизането в сила на този закон съдебни производства по решения за конфискация, образувани до\n19 декември 2020 г., се довършват по досегашния ред.\n(2) Неприключилите до влизането в сила на този закон съдебни производства по решения или актове за конфискация, образувани след 20 декември 2020 г., се разглеждат от съда, който ги е образувал.\n§ 19.\n В Закона за Националната агенция за приходите (обн., ДВ, бр. 112 от 2002 г.; изм., бр. 114 от 2003 г., бр. 105 от 2005 г., бр. 105 от 2006 г., бр. 109 от 2007 г., бр. 12, 32, 42 и 95 от 2009 г., бр. 15, 51, 54, 97, 98 и 99 от 2010 г., бр. 38 и 94 от 2012 г., бр. 109 от 2013 г., бр. 60, 94 и 95 от 2015 г., бр. 58 и 105 от 2016 г., бр. 103 от 2017 г., бр. 7 и 38 от 2018 г., бр. 13, 94, 96 и 100 от 2019 г. и бр. 38 и 105 от 2020 г.) в чл. 3, ал. 1, т. 16 думите „решения за конфискация“ се заменят с „актове за конфискация“.\n§ 20.\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94, 98, 100 и 101 от 2010 г., бр. 14, 31, 77 и 99 от 2011 г., бр. 26, 38, 40, 82, 94 и 99 от 2012 г., бр. 52, 98, 106 и 109 от 2013 г., бр. 1 от 2014 г.; Решение № 2 на Конституционния съд от 2014 г. – бр. 14 от 2014 г.; изм., бр. 18, 40, 53 и 105 от 2014 г., бр. 12, 14, 60, 61 и 94 от 2015 г., бр. 13, 42, 58, 62, 97 и 105 от 2016 г., бр. 58, 63, 85, 86, 92, 103 от 2017 г., бр. 7, 15, 27, 77 и 98 от 2018 г., бр. 17, 64, 83, 96 и 102 от 2019 г., бр. 18, 28, 34, 69, 104 и 105 от 2020 и бр. 25 от 2022 г.) в чл. 162, ал. 6 думите „решения за конфискация“ се заменят с „актове за конфискация“.\n§ 21.\n В Закона за признаване, изпълнение и изпращане на съдебни актове за налагане на наказание лишаване от свобода или на мерки, включващи лишаване от свобода (ДВ, бр. 45 от 2019 г.) в § 3 от допълнителните разпоредби думите „решения за конфискация“ се заменят с „актове за конфискация“.\nЗаконът е приет от 47-ото Народно събрание на 8 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4240"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164105",
    "meta": [],
    "text": "УКАЗ № 177\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Споразумението между Министерството на отбраната на Република България и Министерството на националната отбрана на Република Гърция относно осигуряване на поддръжка на гръцко военно формирование във връзка с изпълнението на мисия на морската патрулна авиация, приет от 47-ото Народно събрание на 8 юли 2022 г.\nИздаден в София на 13 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Споразумението между Министерството на отбраната на Република България и Министерството на националната отбрана на Република Гърция относно осигуряване на поддръжка на гръцко военно формирование във връзка с изпълнението на мисия на морската патрулна авиация\nЧлен единствен. \nРатифицира Споразумението между Министерството на отбраната на Република България и Министерството на националната отбрана на Република Гърция относно осигуряване на поддръжка на гръцко военно формирование във връзка с изпълнението на мисия на морската патрулна авиация, подписано в София на 19 август 2021 г. и в Атина на 17 ноември 2021 г.\nЗаконът е приет от 47-ото Народно събрание на 8 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4243"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164160",
    "meta": [],
    "text": "УКАЗ № 178\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Тристранно споразумение за дарение на ваксини срещу COVID-19, произведени от АстраЗенека, между Република България, Ислямска република Иран и АстраЗенека и на Двустранно споразумение за дарение на ваксини срещу COVID-19, произведени от АстраЗенека, между Република България и Ислямска република Иран, приет от 47-ото Народно събрание на 8 юли 2022 г.\nИздаден в София на 13 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза ратифициране на Тристранно споразумение за дарение на ваксини срещу COVID-19, произведени от АстраЗенека, между Република България, Ислямска република Иран и АстраЗенека и на Двустранно споразумение за дарение на ваксини срещу COVID-19, произведени от АстраЗенека, между Република България и Ислямска република Иран\nЧл. 1. \nРатифицира Тристранното споразумение за дарение на ваксини срещу COVID-19, произведени от АстраЗенека, между Република България, Ислямска република Иран и АстраЗенека, подписано от Република България на\n1 април 2022 г., от АстраЗенека на 2 април 2022 г. и от Ислямска република Иран на\n3 април 2022 г., и Двустранното споразумение за дарение на ваксини срещу COVID-19, произведени от АстраЗенека, между Република България и Ислямска република Иран, подписано от Република България на 1 април 2022 г. и от Ислямска република Иран на 3 април 2022 г.\nЧл. 2. \nРазпорежда на основание чл. 25, ал. 2 от Закона за международните договори на Република България споразуменията по чл. 1 да не се обнародват в „Държавен вестник“.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 47-ото Народно събрание на 8 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4242"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164219",
    "meta": [],
    "text": "УКАЗ № 171\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за допълнение на Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците, приет от 47-ото Народно събрание на 1 юли 2022 г.\nИздаден в \nСофия на 5 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза допълнение на Закона за мерките и действията по време на извънредното положение, обявено с решение на Народното събрание от 13 март 2020 г., и за преодоляване на последиците\n(обн., ДВ, бр. 28 от 2020 г.; изм., бр. 34, 38, 44, 55, 60, 64, 71, 92, 98 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 103, 105, 107 и 109 от 2020 г., бр. 11, 14, 23, 36 и 77 от 2021 г. и бр. 14 и 32 от 2022 г.)\n§ 1. \nВ преходните и заключителните разпоредби се създава § 20а:\n„§ 20а. (1) Експертните решения на ТЕЛК и НЕЛК за определяне на трайно намалена работоспособност/вид и степен на увреждане, на които срокът на инвалидност е изтекъл в периода от 13 март 2020 г. до 30 юни 2022 г., продължават действието си до издаване на ново експертно решение, но не по-късно от 31 декември 2022 г., когато лицата са подали заявление-декларация за преосвидетелстване от ТЕЛК до 15 юли 2022 г. \n(2) В срок до 20 юли 2022 г. регионалните здравни инспекции предоставят на Националния осигурителен институт и на Агенцията за социално подпомагане информация за всички лица, подали заявление-декларация за преосвидетелстване от ТЕЛК в периода от 13 март 2020 г. до 15 юли 2022 г.\n(3) Изплащането на пенсиите по експертни решения на ТЕЛК и НЕЛК, на които срокът на инвалидност е изтекъл в периода от 1 април 2022 г. до 30 юни 2022 г., се продължава при условията и за срока на действие, за който са продължени експертните решения на ТЕЛК и НЕЛК по ал. 1.\n(4) Отпуснатите социални плащания от Агенцията за социално подпомагане по експертни решения на ТЕЛК и НЕЛК, на които срокът на инвалидност е изтекъл в периода от 1 април 2022 г. до 30 юни 2022 г., се продължават, а прекратените социални плащания се възобновяват, при условията и за срока на действие, за който са продължени съответните експертни решения на ТЕЛК и НЕЛК по ал. 1.\n(5) Направленията, издадени по реда на Закона за хората с увреждания въз основа на експертни решения на ТЕЛК и НЕЛК, на които срокът на инвалидност е изтекъл в периода от 1 април 2022 г. до 30 юни 2022 г., продължават действието си при условията и за срока на действие, за който са продължени експертните решения на ТЕЛК и НЕЛК по ал. 1. \n(6) В случаите, когато в периода от 1 април 2022 г. до 30 юни 2022 г. предоставянето на лична помощ е преустановено поради изтекъл срок на инвалидност на експертните решения на ТЕЛК и НЕЛК по ал. 1, същата се предоставя въз основа на направленията по ал. 5 и след провеждане на процедура по реда на чл. 13 и 14 от Закона за личната помощ.“\nЗаключителна разпоредба\n§ 2. \nЗаконът влиза в сила от 1 юли 2022 г.\nЗаконът е приет от 47-ото Народно събрание на 1 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4109"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164080",
    "meta": [],
    "text": "УКАЗ № 172\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за изменение и допълнение на Наказателния кодекс, приет от 47-ото Народно събрание на 1 юли 2022 г.\nИздаден в \nСофия на 5 юли 2022 г. \nПрезидент на Републиката: \nРумен\n \nРадев\nПодпечатан с държавния печат.\nМинистър на правосъдието: \nНадежда Йорданова\nЗАКОН\nза изменение и допълнение на Наказателния кодекс\n(oбн., ДВ, бр. 26 от 1968 г.; попр., бр. 29 от 1968 г.; изм., бр. 92 от 1969 г., бр. 26 и 27 от 1973 г., бр. 89 от 1974 г., бр. 95 от 1975 г., бр. 3 от 1977 г., бр. 54 от 1978 г., бр. 89 от 1979 г., бр. 28 от 1982 г.; попр., бр. 31 от 1982 г.; изм., бр. 44 от 1984 г., бр. 41 и 79 от 1985 г.; попр., бр. 80 от 1985 г.; изм., бр. 89 от 1986 г.; попр., бр. 90 от 1986 г.; изм., бр. 37, 91 и 99 от 1989 г., бр. 10, 31 и 81 от 1990 г., бр. 1 и 86 от 1991 г.; попр., бр. 90 от 1991 г.; изм., бр. 105 от 1991 г., бр. 54 от 1992 г., бр. 10 от 1993 г., бр. 50 от 1995 г.; Решение № 19 на Конституционния съд от 1995 г. – бр. 97 от 1995 г.; изм., бр. 102 от 1995 г., бр. 107 от 1996 г., бр. 62 и 85 от 1997 г.; Решение № 19 на Конституционния съд от 1997 г. – бр. 120 от 1997 г.; изм., бр. 83, 85, 132, 133 и 153 от 1998 г., бр. 7, 51 и 81 от 1999 г., бр. 21 и 51 от 2000 г.; Решение № 14 на Конституционния съд от 2000 г. – бр. 98 от 2000 г.; изм., бр. 41 и 101 от 2001 г., бр. 45 и 92 от 2002 г., бр. 26 и 103 от 2004 г., бр. 24, 43, 76, 86 и 88 от 2005 г., бр. 59, 75 и 102 от 2006 г., бр. 38, 57, 64, 85, 89 и 94 от 2007 г., бр. 19, 67 и 102 от 2008 г., бр. 12, 23, 27, 32, 47, 80, 93 и 102 от 2009 г., бр. 26 и 32 от 2010 г., бр. 33 и 60 от 2011 г., бр. 19, 20 и 60 от 2012 г., бр. 17, 61 и 84 от 2013 г., бр. 19, 53 и 107 от 2014 г., бр. 14, 24, 41, 74, 79 и 102 от 2015 г., бр. 32 и 47 от 2016 г.; Решение № 12 на Конституционния съд от 2016 г. – бр. 83 от 2016 г.; изм., бр. 95 от 2016 г., бр. 13, 54, 85 и 101 от 2017 г., бр. 55 от 2018 г., бр. 1, 7, 16 и 83 от 2019 г., бр. 13, 23, 28, 88, 103 и 108 от 2020 г., бр. 9 от 2021 г.; Решение № 12 на Конституционния съд от 2021 г. – бр. 84 от 2021 г.)\n§ 1. \nВ чл. 155б се правят следните изменения и допълнения: \n1. В ал. 1 думите „да участва или“ се заличават, а думата „пет“ се заменя с „шест“. \n2. Създава се нова ал. 2:\n„(2) Който склонява лице, ненавършило 14-годишна възраст, да участва в действителни, виртуални или симулирани полови сношения между лица от еднакъв или различен пол или похотливо показване на човешки полови органи, содомия, мастурбация, сексуален садизъм или мазохизъм, се наказва с лишаване от свобода от две до осем години.“ \n3. Досегашната ал. 2 става ал. 3 и в нея думите „две до десет“ се заменят с „три до десет“.\n§ 2. \nВ чл. 155в се правят следните изменения и допълнения: \n1. Досегашният текст става ал. 1 и в нея думите „да участва в“ се заменят с „да наблюдава“, думите „както и за“ се заменят с „както и“, а думата „пет“ се заменя с „шест“. \n2. Създава се ал. 2:\n„(2) Който чрез употреба на сила или заплашване, или чрез използване на положение на зависимост или надзор склонява непълнолетно лице да участва в действително, виртуално или симулирано блудствено действие, съвкупление, полово сношение, включително содомия, мастурбация, сексуален садизъм или мазохизъм, както и за похотливо показване на човешки полови органи, се наказва с лишаване от свобода от две до осем години.“\n§ 3. \nВ чл. 159, ал. 3 думата „три“ се заменя с „шест“.\n§ 4. \nВ чл. 172а се правят следните изменения:\n1. В ал. 1 думите „до пет години“ се заменят с „от една до шест години“ и думите „пет хиляди“ се заменят с „десет хиляди“.\n2. В ал. 2 думите „пет години“ се заменят с „шест години“ и думите „пет хиляди“ се заменят с „десет хиляди“.\n3. В ал. 3 думите „от една до шест години“ се заменят с „от две до осем години“ и думите „десет хиляди“ се заменят с „петнадесет хиляди“.\n§ 5. \nВ чл. 172б се правят следните изменения и допълнения:\n1. В ал. 1 след думата „марка“ се добавя „изобретение, полезен модел“ и думите „до пет години и с глоба до пет хиляди“ се заменят с „от една до шест години и с глоба до десет хиляди“.\n2. В ал. 2 думите „от пет хиляди до осем хиляди“ се заменят с „от десет хиляди до петнадесет хиляди“.\n§ 6. \nВ чл. 173 се правят следните изменения и допълнения: \n1. В ал. 1 думата „две“ се заменя с „три“. \n2. Създава се ал. 3:\n„(3) Когато деянието по ал. 1 е извършено в интернет или са причинени значителни вредни последици, наказанието е лишаване от свобода до шест години и глоба до десет хиляди лева.“\n§ 7. \nВ чл. 175, ал. 1 след думите „чл. 173“ се поставя запетая и се добавя „ал. 1 и 2“.\n§ 8. \nВ чл. 319а се правят следните изменения и допълнения: \n1. В ал. 1 думите „две години“ се заменят с „шест години и с глоба до три хиляди лева“. \n2. В ал. 2 думите „две години“ се заменят с „шест години“ и думите „три хиляди“ се заменят с „пет хиляди“. \n3. В ал. 3 думата „три“ се заменя със „седем“ и думите „пет хиляди“ се заменят с „двадесет хиляди“. \n4. В ал. 4 след думата „тайна“ се добавя „или срещу информационна система, която е част от критична инфраструктура“ и след тях се поставя запетая, а думите „от една до три години“ се заменят с „от четири до осем години“. \n5. В ал. 5 думите „от една до осем години“ се заменят с „от пет до дванадесет години“.\n§ 9. \nВ чл. 319б се правят следните изменения: \n1. В ал. 1 думата „две“ се заменя с „шест“ и думите „три хиляди“ се заменят с „десет хиляди“. \n2. В ал. 2 думата „три“ се заменя със „седем“ и думите „пет хиляди“ се заменят с „двадесет хиляди“. \n3. В ал. 3 думите „от една до три години“ се заменят с „от пет до седем години“ и думите „пет хиляди“ се заменят с „десет хиляди“. \n4. В ал. 4 думите „от една до четири години“ се заменят с „от пет до осем години“ и думите „шест хиляди“ се заменят с „двадесет хиляди“. \n5. В ал. 5 думите „от пет до осем години“ се заменят с „от девет до дванадесет години“ и думите „десет хиляди“ се заменят с „тридесет хиляди“.\n§ 10.\n В чл. 319в се правят следните изменения: \n1. В ал. 1 думите „три години“ се заменят със „седем години“ и думите „три хиляди“ се заменят с „пет хиляди“. \n2. В ал. 2 думите „от една до три години“ се заменят с „от пет до седем години“ и думите „пет хиляди“ се заменят със „седем хиляди“.\n§ 11.\n В чл. 319г се правят следните изменения и допълнения: \n1. В ал. 1 думите „три години“ се заменят със „седем години“ и думите „три хиляди“ се заменят с „пет хиляди“. \n2. В ал. 3 думата „пет“ се заменя с „девет“ и думите „три хиляди“ се заменят с „двадесет хиляди“. \n3. Създава се ал. 4:\n„(4) Ако деянието по ал. 1 и 2 е извършено срещу информационна система или компютърна мрежа, която е част от критична инфраструктура, наказанието е лишаване от свобода от пет до дванадесет години и глоба до двадесет хиляди лева.“\n§ 12.\n В чл. 319д се правят следните изменения: \n1. В ал. 1 думата „две“ се заменя с „шест“. \n2. В ал. 2 думите „до три години“ се заменят с „от четири до седем години“. \n3. В ал. 3 думата „пет“ се заменя с „девет“.\n§ 13.\n В чл. 319е след думите „се наказва с“ се добавя „лишаване от свобода до шест години и“.\nПреходни и заключителни разпоредби\n§ 14.\n Неприключилите до влизането в сила на този закон производства по чл. 155б, ал. 1, чл. 155в, чл. 159, ал. 3, чл. 172а, ал. 1 и 2, чл. 172б, ал. 1, чл. 319а, ал. 1, 2, 3 и 4, чл. 319б, ал. 1, 2, 3 и 4, чл. 319в, ал. 1 и 2, чл. 319г, ал. 1, 2 и 3, чл. 319д, ал. 1, 2 и 3 и чл. 319е се довършват по досегашния ред.\n§ 15.\n В Закона за електронната търговия (обн., ДВ, бр. 51 от 2006 г.; изм., бр. 105 от 2006 г., бр. 41 от 2007 г., бр. 82 от 2009 г., бр. 77 и 105 от 2011 г., бр. 57 от 2015 г., бр. 94 от 2018 г., бр. 17 от 2019 г., бр. 96 от 2020 г. и бр. 15 от 2022 г.) в чл. 16, ал. 3 се създава изречение второ: „Доставчикът е длъжен да съхранява и предоставя информацията в срок от 6 месеца след прекратяването на договора му с получателя на услугата.“\nЗаконът е приет от 47-ото Народно събрание на 1 юли 2022 г. и е подпечатан с официалния печат на Народното събрание.\nЗа председател на Народното събрание: \nМирослав Иванов\n4108"
  },
  {
    "title": "Закони",
    "date": "",
    "link": "https://www.parliament.bg/bg/laws/ID/164501",
    "meta": [],
    "text": "УКАЗ № 275\nНа основание чл. 98, т. 4 от Конституцията на Република България\nПОСТАНОВЯВАМ:\nДа се обнародва в „Държавен вестник“ Законът за ратифициране на Международен договор (LOA) BU-D-SAD „Придобиване на 8 (осем) нови самолета F-16C/D Block 70, боеприпаси, средства за обучение, средства за поддръжка, резервни части, първоначална поддръжка и обучение за Българските Военновъздушни сили“ и на Международен договор (LOA) BU-P-LBC „Многофункционална система за разпределение на информация – Съвместна тактическа радиосистема (MIDS JTRS) и свързана с нея поддръжка и оборудване“, приет от 48-ото Народно събрание на 25 ноември 2022 г.\nИздаден в \nСофия на 28 ноември 2022 г. \nПрезидент на Републиката: \nРумен Радев\nПодпечатан с държавния печат.\nМинистър на правосъдието: \nКрум Зарков\nЗАКОН\nза ратифициране на Международен договор (LOA) BU-D-SAD „Придобиване на 8 (осем) нови самолета F-16C/D Block 70, боеприпаси, средства за обучение, средства за поддръжка, резервни части, първоначална поддръжка и обучение за Българските Военновъздушни сили“ и на Международен договор (LOA) BU-P-LBC „Многофункционална система за разпределение на информация – Съвместна тактическа радиосистема (MIDS JTRS) и свързана с нея поддръжка и оборудване“\nЧл. 1. \nРатифицира Международен договор (LOA) BU-D-SAD „Придобиване на 8 (осем) нови самолета F-16C/D Block 70, боеприпаси, средства за обучение, средства за поддръжка, резервни части, първоначална поддръжка и обучение за Българските Военновъздушни сили“, подписан на 15 юли 2022 г. в Европейското командване на САЩ в Европа и на 9 ноември 2022 г. в София.\nЧл. 2. \nРатифицира Международен договор (LOA) BU-P-LBC „Многофункционална система за разпределение на информация – Съвместна тактическа радиосистема (MIDS JTRS) и свързана с нея поддръжка и оборудване“, подписан на 15 юли 2022 г. в Европейското командване на САЩ в Европа и на 9 ноември 2022 г. в София.\nЧл. 3. \nДоговорите по чл. 1 и 2 да не се обнародват в „Държавен вестник“.\nЗаключителна разпоредба\nПараграф единствен. \nЗаконът влиза в сила от деня на обнародването му в „Държавен вестник“.\nЗаконът е приет от 48-ото Народно събрание на 25 ноември 2022 г. и е подпечатан с официалния печат на Народното събрание.\nПредседател на Народното събрание: \nВежди Рашидов\n7560"
  }
]