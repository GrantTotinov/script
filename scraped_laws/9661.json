{
  "title": "09/12/2009 Закон за изменение и допълнение на Закона за влизането, пребиваването и напускането на Република България на гражданите на Европейския съюз и членовете на техните семейства",
  "date": "",
  "link": "https://www.parliament.bg/bg/laws/ID/9661",
  "lawId": "9661",
  "actualTitle": "Закони",
  "metadata": [],
  "fullText": "ЗАКОН \n\nза изменение и допълнение на Закона за влизането, пребиваването и напускането на Република България на гражданите на Европейския съюз и членовете на техните семейства \n\n(обн., ДВ, бр. 80 от 2006 г.; изм., бр. 109 от 2007 г., бр. 69 от 2008 г. и бр. 36 и 93 от 2009 г.)\n\n§ 1.\n\n В чл. 4 се правят следните допълнения:\n\n1. В ал. 2 се създават изречения трето и четвърто: „Отказът за издаване на виза се мотивира и подлежи на оспорване по реда на Административнопроцесуалния кодекс. За отказа за издаване на виза се съставя формуляр по образец, утвърден с акт на Министерския съвет.“\n\n2. Създава се ал. 6:\n\n„(6) Отказът за влизане и пребиваване на лицата по ал. 1 и 2 се мотивира и подлежи на оспорване по реда на Административнопроцесуалния кодекс.“\n\nДопълнителна разпоредба\n\n§ 2.\n Този закон въвежда изискванията на Директива 2004/38/ЕО на Европейския парламент и на Съвета от 29 април 2004 г. относно правото на граждани на Съюза и на членове на техните семейства да се движат и да пребивават свободно на територията на държавите членки, за изменение на Регламент (ЕИО) № 1612/68 и отменяща Директиви 64/221/ЕИО, 68/360/ЕИО, 72/194/ЕИО, 73/148/ЕИО, 75/34/ЕИО, 75/35/ЕИО, 90/364/ЕИО, 90/365/ЕИО и 93/96/ЕИО.\n\nЗаконът е приет от 41-ото Народно събрание на 9 декември 2009 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n13487",
  "textLength": 1393,
  "scrapedAt": "2026-01-11T03:38:21.405Z",
  "isComplete": true,
  "error": null,
  "retryCount": 0
}