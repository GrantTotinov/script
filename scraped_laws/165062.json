{
  "title": "07/08/2023 Закон за изменение и допълнение на Закона за защита от домашното насилие",
  "date": "",
  "link": "https://www.parliament.bg/bg/laws/ID/165062",
  "lawId": "165062",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за \nзащита от домашното насилие \n\n(обн., ДВ, \n\nбр. 27 от 2005 г.; изм., бр. 82 от 2006 г., бр. 102 от 2009 г., бр. 99 от 2010 г., бр. 50 от 2015 г., бр. 24 и 101 от 2019 г. и бр. 66 от 2023 г.)\n\n§ 1. \n\nВ чл. 2, ал. 1 накрая се добавя „или в интимна връзка“.\n\n§ 2. \n\nВ чл. 3 се правят следните изменения и допълнения: \n\n1. В т. 2 накрая се добавя „или в интимна връзка“.\n\n2. Точка 9 се изменя така:\n\n„9. лице, което е роднина по права или по съребрена линия до четвърта степен включително, на лицето, с което се намира или е било във фактическо съпружеско съжителство или в интимна връзка;“.\n\n3. В т. 10 накрая се добавя „или в интимна връзка“.\n\n§ 3. \n\nВ § 1 от допълнителната разпоредба се създава т. 6:\n\n„6. „Интимна връзка“ представлява съвкупност от доброволни и трайни лични, интимни и сексуални отношения между две физически лица от мъжки и женски пол, независимо от това дали споделят едно домакинство и чието възникване, съдържание и прекратяване не са обект на правно регулиране от друг закон. Трайни по смисъла на предходното изречение са отношения с продължителност поне от 60 дни.“\n\n§ 4. \n\nВ Закона за изменение и допълнение на Закона за защита от домашното насилие (ДВ, бр. 66 от 2023 г.) в § 4 т. 2 се отменя.\n\nЗаконът е приет от 49-ото Народно събрание на 7 август 2023 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n6204",
  "textLength": 1444,
  "scrapedAt": "2026-01-11T03:18:25.031Z",
  "isComplete": true,
  "error": null,
  "retryCount": 0
}