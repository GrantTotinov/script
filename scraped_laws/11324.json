{
  "title": "17/06/2011 Закон за допълнение на Закона за концесиите",
  "date": "",
  "link": "https://www.parliament.bg/bg/laws/ID/11324",
  "lawId": "11324",
  "actualTitle": "Закони",
  "metadata": [],
  "fullText": "ЗАКОН\n\nза допълнение на Закона за концесиите \n\n(обн., ДВ, бр. 36 от 2006 г.; изм., бр. 53, 65 и 105 от 2006 г., бр. 41, 59 и 109 от 2007 г., бр. 50, 67 и 102 от 2008 г., бр. 47, 99 и 103 от 2009 г. и бр. 52 и 54 от 2010 г.)\n\n§ 1. \n\nВ чл. 17, ал. 1, т. 2 след думите „общинска собственост“ се добавя „и за находищата на минералните води – изключителна държавна собственост, които са предоставени безвъзмездно за управление и ползване на общините по реда на § 133 от преходните и заключителните разпоредби на Закона за изменение и допълнение на Закона за водите (ДВ, бр. 61 от 2010 г.)“. \n\n§ 2. \n\nВ чл. 19, ал. 2 след думите „общинска собственост“ се добавя „и за находище на минерална вода – изключителна държавна собственост, което е предоставено безвъзмездно за управление и ползване на общината по реда на § 133 от преходните и заключителните разпоредби на Закона за изменение и допълнение на Закона за водите (ДВ, бр. 61 от 2010 г.)“. \n\nЗаключителна разпоредба\n\n§ 3. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 41-ото Народно събрание на 17 юни 2011 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n7567",
  "textLength": 1217,
  "scrapedAt": "2026-01-11T03:39:29.102Z",
  "isComplete": true,
  "error": null,
  "retryCount": 0
}