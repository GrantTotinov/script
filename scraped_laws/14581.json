{
  "title": "20/12/2013 Закон за изменение и допълнение на Закона за местното самоуправление и местната администрация",
  "date": "",
  "link": "https://www.parliament.bg/bg/laws/ID/14581",
  "lawId": "14581",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за местното самоуправление и местната администрация \n\n(обн., ДВ, бр. 77 от 1991 г.; изм., бр. 24, 49 и 65 от 1995 г., бр. 90 от 1996 г., бр. 122 от 1997 г., бр. 33, 130 и 154 от 1998 г., бр. 67 и 69 от 1999 г., бр. 26 и 85 от 2000 г., бр. 1 от 2001 г., бр. 28, 45 и 119 от 2002 г., бр. 69 от 2003 г., бр. 19 и 34 от 2005 г., бр. 30 и 69 от 2006 г., бр. 61 и 63 от 2007 г., бр. 54 и 108 от 2008 г., бр. 6, 14, 35, 42 и 44 от 2009 г., бр. 15 и 97 от 2010 г., бр. 9 и 32 от 2011 г.; Решение № 4 на Конституционния съд от 2011 г. – бр. 36 от 2011 г.; изм., бр. 57 от 2011 г., бр. 38 от 2012 г. и бр. 15 от 2013 г.)\n\n§ 1. \n\nВ чл. 26, ал. 1, изречение трето думите „бъде по-голям от размера на“ се заменят с „надвишава 90 на сто от“.\n\n§ 2. \n\nВ чл. 34 ал. 2 се изменя така:\n\n„(2) Общият размер на възнаграждението на общинския съветник за един месец не може да бъде повече от 70 на сто от:\n\n1. брутната работна заплата на председателя на общинския съвет за съответния месец – в общините с население над 100 000 души;\n\n2. средната брутна работна заплата на общинската администрация за съответния месец – в общините с население до 100 000 души.“\n\n§ 3. \n\nВ чл. 48, ал. 1 се създават изречения второ и трето: „Всеки общински съветник е член на поне една постоянна комисия. Председателят на общинския съвет може да не бъде избиран за член на постоянна комисия.“ \n\nЗаключителни разпоредби\n\n§ 4. \n\nВ Закона за бюджета на Държавното обществено осигуряване за 2014 г. (ДВ, бр. 106 от 2013 г.) в приложение №\n\n1 към чл. 8, ал. 1, т. 1 в „Забележки“ в т. 4 след думите „не се прилага за“ се добавя „общинските съветници и“.\n\n§ 5. \n\nЗаконът влиза в сила от 1 януари 2014 г.\n\nЗаконът е приет от 42-то Народно събрание на 20 декември 2013 г. и е подпечатан с официалния печат на Народното събрание.\n\nПредседател на Народното събрание: \nМихаил Миков\n\n9620",
  "textLength": 1876,
  "scrapedAt": "2026-01-11T03:35:52.330Z",
  "isComplete": true,
  "error": null,
  "retryCount": 0
}