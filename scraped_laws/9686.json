{
  "title": "30/09/2009 Закон за изменение и допълнение на Закона за морските пространства, вътрешните водни пътища и пристанищата на Република България",
  "date": "",
  "link": "https://www.parliament.bg/bg/laws/ID/9686",
  "lawId": "9686",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за морските пространства, вътрешните вод­ни пътища и пристанищата на Република България \n\n(обн., ДВ, бр. 12 от 2000 г.; изм., бр. 111 от 2001 г., бр. 24 и 70 от 2004 г., бр. 11 от 2005 г.; Решение № 5 на Конституционния съд от 2005 г. – бр. 45 от 2005 г.; изм., бр. 87, 88, 94, 102 и 104 от 2005 г., бр. 30, 36, 43, 65, 99 и 108 от 2006 г., бр. 41, 54 и 109 от 2007 г., бр. 67, 71, 98 и 108 от 2008 г. и бр. 47 от 2009 г.)\n\n§ 1. \n\nВ чл. 115п се правят следните изменения и допълнения:\n\n1. В ал. 1 думите „5 членове“ се заменят с „трима членове“.\n\n2. В ал. 5 се създава т. 4:\n\n„4. по решение на министъра на транспорта, информационните технологии и съобщенията – с едномесечно предизвестие.“\n\n3. Създават се ал. 8, 9 и 10:\n\n„(8) Управителният съвет може да взема решения, ако присъстват най-малко половината от членовете му лично или представлявани от друг член на съвета. Никой присъстващ член не може да представлява повече от един отсъстващ. За представляването е необходимо изрично пълномощно за всеки конкретен случай.\n\n(9) Решенията се вземат с обикновено мнозинство.\n\n(10) Управителният съвет може да взема решения и при неприсъственост, ако всички членове са заявили писмено съгласието си за решението.“\n\nДопълнителна разпоредба\n\n§ 2. \n\nНавсякъде в закона думите „министърът на транспорта“, „министъра на транспорта“ и „Министерството на транспорта“ се заменят съответно с „министърът на транспорта, информационните технологии и съобщенията“, „министъра на транспорта, информационните технологии и съобщенията“ и „Министерството на транспорта, информационните технологии и съобщенията“.\n\nЗаконът е приет от 41-ото Народно събрание на 30 септември 2009 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n11406",
  "textLength": 1818,
  "scrapedAt": "2026-01-11T03:45:45.519Z",
  "isComplete": true,
  "error": null,
  "retryCount": 0
}