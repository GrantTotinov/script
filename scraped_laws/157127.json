{
  "title": "12/09/2019 Закон за изменение и допълнение на Закона за лова и опазване на дивеча",
  "date": "",
  "link": "https://www.parliament.bg/bg/laws/ID/157127",
  "lawId": "157127",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за лова и опазване на дивеча\n\n \n\n(обн., ДВ, бр. 78 от 2000 г.; изм., бр. 26 от 2001 г., бр. 77 и 79 от 2002 г., бр. 88 от 2005 г., бр. 82 и 108 от 2006 г., бр. 64 от 2007 г., \n\nбр. 43, 67, 69 и 91 от 2008 г., бр. 6, 80 и 92 от 2009 г., бр. 73 и 89 от 2010 г., бр. 8, 19, 39 и 77 от 2011 г., \n\nбр. 38, 60, 77 и 102 от 2012 г., бр. 15 от 2013 г.; Решение № 4 на Конституционния съд от 2013 г. – бр. 62 от 2013 г.; \n\nизм., бр. 60 от 2015 г., бр. 14 от 2016 г., бр. 58 и 63 от 2017 г., бр. 17, 61 и 77 от 2018 г. и бр. 37 от 2019 г.)\n\n§ 1. \n\nВ чл. 54 се правят следните изменения и допълнения:\n\n1. В ал. 1 изречение второ се заличава.\n\n2. Създава се нова ал. 5:\n\n„(5) При усложнена епизоотична обстановка по смисъла на Закона за ветеринарномедицинската дейност, като част от мерките за профилактика, ограничаване и ликвидиране на болестите по животните, министърът на земеделието, храните и горите, по предложение на изпълнителния директор на Българската агенция по безопасност на храните и/или на изпълнителния директор на Изпълнителната агенция по горите и след съгласуване с министъра на околната среда и водите, със заповед може да:\n\n1. ограничава или забранява лова на някои видове дивеч; \n\n2. прилага санитарен отстрел на диви животни;\n\n3. променя сроковете за ловуване на дива свиня;\n\n4. разрешава групово ловуване на дива свиня в не повече от три дни, включително събота и неделя, от 7 последователни дни за един ловностопански район, като ловуването се извършва по график, утвърден от директора на съответното държавно горско или ловно стопанство.“\n\n3. Алинея 12 се изменя така:\n\n„(12) При свръхпопулация на хищници, министърът на земеделието, храните и горите издава заповед за регулиране на числеността им, по предложение на изпълнителния директор на Изпълнителната агенция по горите и след съгласуване с министъра на околната среда и водите.“\n\n4. Създава се ал. 13:\n\n„(13) Обжалването на заповедта по ал. 5 и 12 не спира изпълнението \n\nù\n\n.“\n\nЗаключителна разпоредба\n\n§ 2. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 44-то Народно събрание на 12 септември 2019 г. и е подпечатан с официалния печат на Народното събрание.\n\nПредседател на Народното събрание:\n\n \n\nЦвета Караянчева\n\n7074",
  "textLength": 2283,
  "scrapedAt": "2026-01-11T03:16:37.779Z",
  "isComplete": true,
  "error": null,
  "retryCount": 0
}