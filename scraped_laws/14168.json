{
  "title": "18/12/2012 Закон за допълнение на Закона за защита на класифицираната информация",
  "date": "",
  "link": "https://www.parliament.bg/bg/laws/ID/14168",
  "lawId": "14168",
  "actualTitle": "Закони",
  "metadata": [],
  "fullText": "ЗАКОН\n\nза допълнение на Закона за защита на класифицираната информация \n\n(обн., ДВ, бр. 45 от 2002 г.; попр., бр. 5 от 2003 г.; изм., бр. 31 от 2003 г., бр. 52, 55 и 89 от 2004 г., бр. 17 и 82 от 2006 г., бр. 46, 57, 95 и 109 от 2007 г., бр. 36, 66, 69 и 109 от 2008 г., бр. 35, 42, 82 и 93 от 2009 г., бр. 16 и 88 от 2010 г., бр. 23, 48 и 80 от 2011 г. и бр. 44 от 2012 г.)\n\n§ 1. \n\nВ чл. 14, т. 2 след думата „издава“ се пос­тавя запетая и се добавя „отнема и прекратява“.\n\n§ 2. \n\nВ глава шеста, раздел V се създават чл. 94а – 94в:\n\n„Чл. 94а. Държавна агенция „Национална сигурност“ отнема издадения сертификат по чл. 14, т. 2 по писмено предложение на органа по прекия контрол по защита на класифицираната информация при констатирани системни нарушения на изискванията за сигурност на класифицираната информация, създавана, обработвана, съхранявана и пренасяна в АИС или мрежа.\n\nЧл. 94б. Държавна агенция „Национална сигурност“ прекратява действието на издадения сертификат по чл. 14, т. 2:\n\n1. с изтичане срока на действие на издадения сертификат за сигурност на АИС или мрежи;\n\n2. при премахване или промяна на нивото на класификация на информацията, която се създава, обработва, съхранява и пренася в АИС или мрежи;\n\n3. при прекратяване експлоатацията на АИС или мрежи;\n\n4. при закриване на организационната единица без правоприемник.\n\nЧл. 94в. Отнемането и прекратяването на издаден сертификат по чл. 14, т. 2:\n\n1. не подлежи на обжалване по съдебен ред;\n\n2. може да се обжалва пред ДКСИ при условията, по реда и в срока по глава пета, раздел V.“\n\nЗаключителна разпоредба \n\n§ 3. \n\nВ двумесечен срок от влизането в сила на този закон Министерският съвет приема необходимите изменения и допълнения в наредбата по чл. 90, ал. 1.\n\nЗаконът е приет от 41-ото Народно събрание на 18 декември 2012 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n11614",
  "textLength": 1912,
  "scrapedAt": "2026-01-11T03:39:43.099Z",
  "isComplete": true,
  "error": null,
  "retryCount": 0
}