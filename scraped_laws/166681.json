{
  "title": "12/11/2025 Закон за изменение и допълнение на Наказателно-процесуалния кодекс",
  "date": "",
  "link": "https://www.parliament.bg/bg/laws/ID/166681",
  "lawId": "166681",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Наказателно-процесуалния кодекс\n\n(обн., ДВ, бр. 86 от 2005 г.; изм., бр. 46 и 109 от 2007 г., бр. 69 и 109 от 2008 г., бр. 12, 27, 32 и 33 от 2009 г., бр. 15, 32 и 101 от 2010 г., бр. 13, 33, 60, 61 и 93 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 19, 20, 25 и 60 от 2012 г., бр. 17, 52, 70 и 71 от 2013 г., бр. 21 от 2014 г., бр. 14, 24, 41, 42, 60, 74 и 79 от 2015 г., бр. 32, 39, 62, 81 и 95 от 2016 г., бр. 13, 63 и 101 от 2017 г., бр. 7 и 44 от 2018 г.; Решение № 14 на Конституционния съд от 2018 г. – бр. 87 от 2018 г.; изм., бр. 96 от 2018 г., бр. 7, 16 и 83 от 2019 г., бр. 98, 103 и 110 от 2020 г., бр. 9, 16 и 20 от 2021 г.; Решение № 7 на Конституционния съд от 2021 г. – бр. 41 от 2021 г.; изм., бр. 80 от 2021 г.; Решение № 13 на Конституционния съд от 2021 г. – бр. 85 от 2021 г.; изм., бр. 32 и 62 от 2022 г., бр. 48, 69, 84 и 86 от 2023 г., бр. 18, 36 и 39 от 2024 г. и бр. 61 и 65 от 2025 г.)\n\n§ 1. \n\nВ чл. 213б, ал. 2 думата „прекратяване“ се заменя с „отказ от образуване“.\n\n§ 2. \n\nВ чл. 243 се правят следните изменения и допълнения:\n\n1. Алинея 4 се изменя така:\n\n„(4) Препис от постановлението за прекратяване на наказателното производство се изпраща на обвиняемия, на пострадалия или неговите наследници, на ощетеното юридическо лице, както и на Комисията за противодействие на корупцията, Комисията за отнемане на незаконно придобитото имущество, на Агенцията за държавна финансова инспекция и на Сметната палата – за престъпление по чл. 201, чл. 202, ал. 1 и 2, чл. 203, ал. 1, чл. 219, ал. 3 и 4, чл. 220, 224, 225б, 225в, 254а, чл. 254б, ал. 2, чл. 282, 282а, 283, 283а, 283б, чл. 294, ал. 4 във връзка с ал. 2, чл. 301, 302, 302а, 304, 304а, 304б, 305, 305а, 307 и чл. 387, ал. 3 от Наказателния кодекс, както и за всяко едно друго престъпление, извършено във връзка с изброените по-горе, извършени от лицата по чл. 6, ал. 1 от Закона за противодействие на корупцията, когато тези органи са направили съобщението за извършеното престъпление. Постановлението за прекратяване може да се обжалва пред съответния първоинстанционен съд в седемдневен срок от получаването на преписа.“\n\n2. В ал. 7 думите „обвиняемия, от неговия защитник, от пострадалия или от неговите наследници, или от ощетеното юридическо лице“ се заменят с „лицата по ал. 4“.\n\n3. В ал. 10:\n\nа) думите „обвиняемия или от пострадалия или неговите наследници, или от ощетеното юридическо лице“ се заменят с „лицата по ал. 4“;\n\nб) изречение трето се заличава.\n\n4. Създава се нова ал. 11:\n\n„(11) Главният прокурор може да отмени постановлението за прекратяване на наказателното производство и след изтичането на срока по ал. 10, когато:\n\n1. законът е приложен неправилно или не е приложен законът, който е трябвало да бъде приложен;\n\n2. е допуснато съществено нарушение на процесуалните правила;\n\n3. някои от доказателствата, върху които се основава постановлението, се окажат неистински или с невярно съдържание или не са били събрани по установения за това ред;\n\n4. прокурор или разследващ орган е извършил престъпление във връзка с участието си в наказателното производство;\n\n5. се разкрият обстоятелства или доказателства, които не са били известни на прокурора, издал постановлението за прекратяване на наказателното производство, и имат съществено значение за делото;\n\n6. с решение на Европейския съд по правата на човека е установено нарушение на Конвенцията за защита на правата на човека и основните свободи във връзка със съответното производство;\n\n7. не са взети всички мерки за разкриване на обективната истина и разследването не е проведено обективно, всестранно и пълно.\n\nОбстоятелствата по т. 3, 4 и 5 се установяват с влязла в сила присъда, а когато не може да се постанови присъда – чрез разследване.“\n\n5. Досегашната ал. 11 става ал. 12.\n\n6. Досегашната ал. 12 става ал. 13 и в нея думите „Алинея 10 не се прилага“ се заменят с „Алинеи 10 и 11 не се прилагат“.\n\n7. Досегашната ал. 13 става ал. 14 и в нея думите „Алинея 10 не се прилага“ се заменят с „Алинеи 10 и 11 не се прилагат“.\n\n§ 3. \n\nВ чл. 244 се правят следните изменения:\n\n1. Алинея 3 се изменя така:\n\n„(3) При спиране на наказателното производство прокурорът изпраща препис от постановлението на обвиняемия, на пострадалия или неговите наследници, на ощетеното юридическо лице, както и на Комисията за противодействие на корупцията, Комисията за отнемане на незаконно придобитото имущество, на Агенцията за държавна финансова инспекция и на Сметната палата – за престъпление по чл. 201, чл. 202, ал. 1 и 2, чл. 203, ал. 1, чл. 219, ал. 3 и 4, чл. 220, 224, 225б, 225в, 254а, чл. 254б, ал. 2, чл. 282, 282а, 283, 283а, 283б, чл. 294, ал. 4 във връзка с ал. 2, чл. 301, 302, 302а, 304, 304а, 304б, 305, 305а, 307 и чл. 387, ал. 3 от Наказателния кодекс, както и за всяко едно друго престъпление, извършено във връзка с изброените по-горе, извършени от лицата по чл. 6, ал. 1 от Закона за противодействие на корупцията, когато тези органи са направили съобщението за извършеното престъпление. Постановлението може да се обжалва пред съответния първоинстанционен съд в седемдневен срок от получаването на преписа; в случаите на чл. 25, ал. 1, т. 6 прокурорът уведомява пострадалия или неговите наследници за правата по чл. 80.“\n\n2. В ал. 5 изречение първо се заличава.\n\n§ 4. \n\nВ чл. 248 се правят следните допълнения:\n\n1. В ал. 1 се създава т. 9:\n\n„9. налице ли са основания за обединяване или разделяне на делото.“\n\n2. В ал. 5 се създават т. 5, 6 и 7:\n\n„5. може да отдели материалите за подсъдим, който не се е явил и за който не е приложима разпоредбата на чл. 269, ал. 3, в отделно дело, което се разпределя на нов съдебен състав, ако това няма да затрудни разкриването на обективната истина;\n\n6. може да отдели материалите за подсъдим, изпаднал в краткотрайно разстройство на съзнанието, което изключва вменяемостта, или който има друго тежко заболяване, което пречи на провеждането на наказателното производство, в отделно дело, което се разпределя на нов съдебен състав, ако това няма да затрудни разкриването на обективната истина;\n\n7. може служебно или по искане на някоя от страните да приложи разпоредбата на чл. 41.“\n\n§ 5. \n\nВ чл. 368 се правят следните изменения и допълнения:\n\n1. В ал. 1 след думата „пострадалият“ се добавя „или неговите наследници“.\n\n2. Алинея 2 се изменя така:\n\n„(2) Пострадалият или неговите наследници и ощетеното юридическо лице могат да направят искане за ускоряване на разследването, ако е изтекла повече от една година от образуването на досъдебното производство и няма лице, привлечено в качеството на обвиняем. Нови искания могат да се правят след изтичане на шестмесечен срок от произнасянето на прокурора по ал. 3.“\n\n3. Алинея 3 се изменя така:\n\n„(3) Искането по ал. 1 и 2 се прави до административния ръководител на съответната прокуратура, който се произнася в едномесечен срок.“\n\n§ 6. \n\nВ чл. 396, ал. 1, т. 6 думите „в Държавна агенция „Разузнаване“ се заличават.\n\nПреходни разпоредби\n\n§ 7. \n\n(1) Неприключените наказателни дела, чиято подсъдност се променя с този закон, се разглеждат от съдилищата, в които са били образувани.\n\n(2) Неприключените досъдебни производства се довършват от органите, пред които са висящи.\n\n§ 8. \n\nНаправените искания за ускоряване на разследването по реда на чл. 368, ал. 1 към датата на влизане в сила на този закон се разглеждат по новия ред.\n\nЗаконът е приет от 51-вото Народно събрание на 12 ноември 2025 г. и е подпечатан с официалния печат на Народното събрание.\n\nПредседател на Народното събрание:\n Рая Назарян\n\n6530",
  "textLength": 7546,
  "scrapedAt": "2026-01-11T02:55:26.566Z",
  "isComplete": true,
  "error": null,
  "retryCount": 0
}