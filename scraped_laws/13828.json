{
  "title": "22/02/2012 Закон за изменение и допълнение на Наказателно-процесуалния кодекс",
  "date": "",
  "link": "https://www.parliament.bg/bg/laws/ID/13828",
  "lawId": "13828",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Наказателно-процесуалния кодекс \n\n(обн., ДВ, бр. 86 от 2005 г.; изм., бр. 46 и 109 от 2007 г., бр. 69 и 109 от 2008 г., бр. 12, 27, 32 и 33 от 2009 г., бр. 15, 32 и 101 от 2010 г., бр. 13, 33, 60, 61 и 93 от 2011 г.; Решение № 10 от 2011 г. на Конституционния съд – бр. 93 от 2011 г.)\n\n§ 1. \n\nВ чл. 41, ал. 1 след думата „престъпления“ се добавя „или“.\n\n§ 2.\n\n В чл. 353, ал. 5 след думата „провежда“ се поставя запетая и се добавя „освен в случаите по чл. 354, ал. 5, изречение второ“.\n\n§ 3.\n\n В чл. 411а се правят следните изменения и допълнения:\n\n1. В ал. 5 след думата „престъпления“ се добавя „или“.\n\n2. Създава се нова ал. 6:\n\n„(6) Когато е повдигнато обвинение за две или повече престъпления, които имат връзка помежду си и някое от тях е от посочените в ал. 1, 2 или 3, делото за всички престъпления е подсъдно на специализирания наказателен съд.“\n\n3. Досегашната ал. 6 става ал. 7. \n\n§ 4. \n\nВ § 9, ал. 2 от преходните и заключителните разпоредби на Закона за изменение и допълнение на Наказателно-процесуалния кодекс (обн., ДВ, бр. 13 от 2011 г.; изм., бр. 61 от 2011 г.) се създава изречение второ: „Съдебният контрол върху тези производства се осъществява от съда, който е бил компетентен до 31 декември 2011 г.“\n\nЗаключителна разпоредба\n\n§ 5.\n\n Законът влиза в сила от деня на обнародването му в „Държавен вестник“. \n\nЗаконът е приет от 41-ото Народно събрание на 22 февруари 2012 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n2171",
  "textLength": 1544,
  "scrapedAt": "2026-01-11T03:42:38.784Z",
  "isComplete": true,
  "error": null,
  "retryCount": 0
}