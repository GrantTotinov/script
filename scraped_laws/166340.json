{
  "title": "11/09/2025 Закон за изменение и допълнение на Закона за морските пространства, вътрешните водни пътища и пристанищата на Република България",
  "date": "",
  "link": "https://www.parliament.bg/bg/laws/ID/166340",
  "lawId": "166340",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за морските пространства, вътрешните водни пътища \n\nи пристанищата на Република България\n\n(обн., ДВ, бр. 12 от 2000 г.; изм., бр. 111 от 2001 г., бр. 24 и 70 от 2004 г., бр. 11 от 2005 г.; Решение № 5 на Конституционния съд от 2005 г. – бр. 45 от 2005 г.; изм., бр. 87, 88, 94, 102 и 104 от 2005 г., бр. 30, 36, 43, 65, 99 и 108 от 2006 г., бр. 41, 54 и 109 от 2007 г., бр. 67, 71, 98 и 108 от 2008 г., бр. 47 и 81 от 2009 г., бр. 61 и 88 от 2010 г., бр. 23 от 2011 г., бр. 32 и 53 от 2012 г., бр. 15, 28, 66 и 109 от 2013 г.; Решение № 3 на Конституционния съд от 2014 г. – бр. 24 от 2014 г.; изм., бр. 98 от 2014 г., бр. 14 и 52 от 2015 г., бр. 26 от 2016 г., бр. 13, 58 и 96 от 2017 г., бр. 28 от 2018 г., бр. 60 и 104 от 2020 г., бр. 17 от 2021 г., бр. 102 от 2022 г., бр. 102 и 106 от 2023 г. и бр. 41 от 2024 г.)\n\n \n\n§ 1. \n\nВ чл. 62 се правят следните изменения и допълнения:\n\n \n\n1. Досегашният текст става ал. 1 и в него думите „земни маси и дънни утайки“ се заменят с „драгажни маси“.\n\n \n\n2. Създава се ал. 2:\n\n \n\n„(2) Условията и редът за определяне на районите по ал. 1, за устойчиво управление на драгажните маси и за осъществяване на мониторинг в районите на драгиране и депониране се определят с наредба на министъра на околната среда и водите и министъра на транспорта и съобщенията.“\n\n \n\n§ 2. \n\nВ чл. 112б ал. 1 се изменя така:\n\n \n\n„(1) Проектът на генерален план на пристанище за обществен транспорт се внася за разглеждане, приемане и одобряване в Изпълнителна агенция „Морска администрация“ със заявление, в което се посочват и данни за актовете, издадени от съответните компетентни органи в приложимите процедури по Закона за опазване на околната среда и по Закона за биологичното разнообразие – номер, дата на издаване и компетентен орган, издал акта. Когато проектът на генерален план е за пристанище по чл. 106а или за терминал от такова пристанище, в заявлението се посочва електронният адрес, на който е публикувана информацията за проведените обществени обсъждания с ползвателите на пристанището и другите заинтересовани лица, в т.ч. резултатите от тях, или към заявлението се прилагат протоколите от тези обсъждания. Изпълнителна агенция „Морска администрация“ събира по служебен път актовете по изречение първо и информацията по изречение второ.“\n\n \n\n§ 3. \n\nВ чл. 112в се създава нова ал. 4:\n\n \n\n„(4) В случай, че влязъл в сила генерален план на пристанище за обществен транспорт предвижда използване на обща инфраструктура за достъп до пристанище по чл. 106а:\n\n \n\n1. Изпълнителна агенция „Морска администрация“ изпраща електронно копие от този план за служебното му отразяване в проекта на генерален план на пристанището за обществен транспорт по чл. 106а, когато последният е в процес на изработване, или\n\n \n\n2. той се счита за изменение на генералния план на пристанището за обществен транспорт по чл. 106а, одобрен и влязъл в сила преди него.“\n\n \n\n§ 4. \n\nВ глава четвърта, раздел VII се създава чл. 117\n1\n:\n\n \n\n„Чл. 117\n1\n. (1) За вписване в регистъра по чл. 117, ал. 5 заинтересованото лице подава заявление, в което посочва:\n\n \n\n1. уникалния си идентификационен номер;\n\n \n\n2. пристанището и терминала (когато има такъв), на който ще предоставя пристанищни услуги;\n\n \n\n3. видовете пристанищни услуги по чл. 116, ал. 2, които ще предоставя;\n\n \n\n4. наименованието и уникалния идентификационен номер на кораба или корабите, които ще бъдат използвани за предоставяне на морско-технически пристанищни услуги – в случаите по чл. 117б, ал. 1, т. 8;\n\n \n\n5. номера на платежния документ за внесената държавна такса.\n\n \n\n(2) Когато заявителят е лице, получило достъп до пазара на пристанищни услуги по реда на чл. 117а, ал. 3, предложение второ и/или по реда на чл. 117а, ал. 4, т. 2, към заявлението се прилага заверено копие от договора между заявителя и собственика на територията и пристанищната инфраструктура на пристанището.\n\n \n\n(3) Когато заявителят е лице по чл. 117б, ал. 1, към заявлението се прилагат документи, удостоверяващи съответствие с изискванията по чл. 117б, ал. 1, т. 6 – 8 и ал. 2.\n\n \n\n(4) Заявител със седалище в друга държава – членка на Европейския съюз, прилага към заявлението си и писмени доказателства, удостоверяващи, че:\n\n \n\n1. е търговец със седалище в друга държава – членка на Европейския съюз;\n\n \n\n2. не се намира в производство по ликвидация или в подобна процедура съгласно националното си законодателство;\n\n \n\n3. не се намира в производство по обявяване в несъстоятелност или в подобна процедура съгласно националното си законодателство;\n\n \n\n4. не е обявено в несъстоятелност;\n\n \n\n5. няма задължения за данъци или вноски за социално осигуряване съгласно законодателството на държавата, в която е установено.\n\n \n\n(5) Изпълнителна агенция „Морска администрация“ установява по служебен път:\n\n \n\n1. обстоятелствата по ал. 4 и по чл. 117б, ал. 1, т. 8, буква „в“ за заявителите със седалище в Република България;\n\n \n\n2. обстоятелствата по чл. 117б, ал. 1, т. 8, букви „а“ и „б“ за кораби, плаващи под българско знаме.\n\n \n\n(6) Заявлението по ал. 1 заедно с приложенията към него се подава до директора на териториалната дирекция на Изпълнителна агенция „Морска администрация“, в чийто район на действие се намира пристанището, в което ще бъдат предоставяни пристанищните услуги. Заявлението може да бъде подадено и по електронен път по реда на Закона за електронното управление, като подписалото заявлението лице се идентифицира със средство за електронна идентификация по чл. 5, ал. 2, т. 1 – 3 от същия закон с ниво на осигуреност „високо“.\n\n \n\n(7) При нередовност на заявлението, в т.ч. и ако в него не е посочено някое от обстоятелствата по ал. 1 или не е представено някое от изискуемите приложения, органът по ал. 6 в срок до три дни от подаване на заявлението писмено уведомява лицето и дава срок 14 дни за отстраняване на нередовностите. Когато заявлението е подадено по реда на ал. 6, изречение второ, уведомлението се изпраща по електронен път.\n\n \n\n(8) Директорът на съответната териториална дирекция на Изпълнителна агенция „Морска администрация“ и капитан на пристанището отказва вписване в Регистъра на пристанищните оператори с мотивирана заповед, ако заявителят не отстрани нередовността в срока по ал. 7. Заповедта се оспорва по реда на Административнопроцесуалния кодекс в 14-дневен срок от съобщаването й на заявителя.\n\n \n\n(9) Вписванията в Регистъра на пристанищните оператори се извършват от длъжностни лица, определени от директора на съответната териториална дирекция на Изпълнителна агенция „Морска администрация“ и капитан на пристанището. Вписването се извършва в 7-дневен срок, а при фактическа и правна сложност – в 14-дневен срок от подаване на заявлението. Когато е необходимо да бъде дадена възможност на други заинтересовани лица да защитят свои права и законни интереси, срокът за вписване е един месец от започване на производството. В случаите по ал. 7 сроковете започват да текат след отстраняване на нередовността на заявлението.\n\n \n\n(10) Незабавно след извършване на вписването в Регистъра на пристанищните оператори директорът на съответната териториална дирекция на Изпълнителна агенция „Морска администрация“ и капитан на пристанището издава удостоверение за регистрация на пристанищен оператор.\n\n \n\n(11) Вписването на промени в Регистъра на пристанищните оператори се извършва по заявление на заинтересованото лице, подадено в 14-дневен срок от настъпване на промяната. В производствата за вписване на промени се прилагат ал. 1 – 10.\n\n \n\n(12) Ново удостоверение за регистрация на пристанищен оператор се издава при промяна на:\n\n \n\n1. наименованието, седалището или адреса на управление на пристанищния оператор;\n\n \n\n2. основанието, по силата на което пристанищният оператор е получил достъп до пазара на пристанищни услуги;\n\n \n\n3. пристанището, съответно на пристанищния терминал, за което е получил достъп до пазара на пристанищни услуги;\n\n \n\n4. видовете пристанищни услуги, за които е получил достъп.\n\n \n\n(13) Заличаване от Регистъра на пристанищните оператори и отнемане на удостоверението за регистрация се извършва въз основа на мотивирана заповед на изпълнителния директор на Изпълнителна агенция „Морска администрация“ при:\n\n \n\n1. прекратяване на концесията, съответно на договора със собственика на територията и пристанищната инфраструктура на пристанището или терминала, с който е предоставен достъп до пазара на пристанищни услуги;\n\n \n\n2. преобразуване или прекратяване на търговеца – пристанищен оператор;\n\n \n\n3. обявяване на търговеца – пристанищен оператор, в несъстоятелност или в ликвидация;\n\n \n\n4. временно преустановяване на дейността по чл. 117б, ал. 4, т. 3.\n\n \n\n(14) Производството по ал. 13 може да започне и по инициатива на изпълнителния директор на Изпълнителна агенция „Морска администрация“.\n\n \n\n(15) Заповедта, с която се постановява заличаване от Регистъра на пристанищните оператори и се отнема удостоверението за регистрация, се оспорва по реда на Административнопроцесуалния кодекс в 14-дневен срок от съобщаването й.“\n\n \n\nЗаконът е приет от 51-вото Народно събрание на 11 септември 2025 г. и е подпечатан с официалния печат на Народното събрание.\n\n \n\nПредседател на Народното събрание: \nНаталия Киселова\n\n \n\n5120",
  "textLength": 9184,
  "scrapedAt": "2026-01-11T02:56:15.200Z",
  "isComplete": true,
  "error": null,
  "retryCount": 0
}