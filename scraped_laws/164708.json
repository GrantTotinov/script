{
  "title": "05/10/2023 Закон за изменение и допълнение на Закона за биологичното разнообразие",
  "date": "",
  "link": "https://www.parliament.bg/bg/laws/ID/164708",
  "lawId": "164708",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за биологичното разнообразие \n\n(обн., ДВ, бр. 77 от 2002 г.; изм., бр. 88 и 105 от 2005 г., бр. 29, 30, 34 и 80 от 2006 г., бр. 52, 53, 64 и 94 от 2007 г., бр. 43 от 2008 г., бр. 19, 80 и 103 от 2009 г., бр. 62 и 89 от 2010 г., бр. 19 и 33 от 2011 г., бр. 32, 59 и 77 от 2012 г., бр. 15, 27 и 66 от 2013 г., бр. 98 от 2014 г., бр. 61 и 101 от 2015 г., бр. 58 от 2016 г., бр. 58 и 76 от 2017 г., бр. 77 и 98 от 2018 г. и бр. 102 от 2022 г.)\n\n§ 1. \n\nВ чл. 6, ал. 1 се правят следните изменения и допълнения:\n\n1. В т. 1 след думата „фауна“ се добавя „(ОВ, L 206/7 от 22 юли 1992 г.), наричана по-нататък „Директива 92/43/ЕИО“.\n\n2. В т. 2 думите „на Съвета за опазване на естествените местообитания и на дивата флора и фауна“ се заличават.\n\n3. В т. 3 думите „Директива 79/409/ЕИО на Съвета относно опазването на дивите птици“ се заменят с „Директива 2009/147/ЕО на Европейския парламент и Съвета относно опазването на дивите птици (ОВ, L 20/7 от 26 януари 2010 г.), наричана по-нататък „Директива 2009/147/ЕО“.\n\n§ 2. \n\nВ чл. 10 се създават ал. 7 – 10:\n\n„(7) Министърът на околната среда и водите разработва Национална рамка за приоритетни действия за „Натура 2000“, в която се определят мерки за поддържане или възстановяване на типове природни местообитания и видове, включително птици, в защитените зони от списъка по ал. 4 и тяхното индикативно остойностяване за нуждите на финансовата оценка за необходимото съфинансиране от Европейския съюз и от националния бюджет. Националната рамка за приоритетни действия за „Натура 2000“ е със срок на действие 6 години, като се преразглежда и при необходимост се актуализира на всеки две години. Актуализирането се осъществява по реда на приемането й.\n\n(8) Министерският съвет одобрява проекта на Националната рамка по ал. 7 по предложение на министъра на околната среда и водите за внасяне в Европейската комисия.\n\n(9) Министърът на околната среда и водите изпраща приетия от Министерския съвет проект на Национална рамка по ал. 7 на Европейската комисия.\n\n(10) След одобрение от Европейската комисия Министерският съвет приема Националната рамка за приоритетни действия за „Натура 2000“ по предложение на министъра на околната среда и водите.“\n\n§ 3. \n\nСъздава се чл. 12а:\n\n„Чл. 12а. (1) За защитените зони се определят специфични и подробни цели на опазване.\n\n(2) Министърът на околната среда и водите осигурява разработването на целите по ал. 1. \n\n(3) Целите по ал. 1 се разработват на основата на най-добрата налична научна информация и данни. \n\n(4) Предложенията за специфични и подробни цели на опазване се публикуват на интернет страницата на Министерството на околната среда и водите.\n\n(5) В едномесечен срок от публикуването по ал. 4 заинтересованите лица могат да представят на министъра на околната среда и водите мотивирани писмени становища, предложения и възражения по предложените специфични и подробни цели на опазване на защитените зони.\n\n(6) Предложенията по ал. 4 заедно с постъпилите становища, предложения и възражения по тях се внасят за разглеждане на заседание на Националния съвет по биологичното разнообразие.\n\n(7) Националният съвет по биологичното разнообразие се свиква на заседание не по-късно от три месеца от изтичането на срока по ал. 5 за разглеждане на специфичните и подробни цели на опазване. \n\n(8) Министърът на околната среда и водите издава заповед за утвърждаване на целите по ал. 1 в тримесечен срок от произнасянето на Националния съвет по биологичното разнообразие. Утвърдените цели се публикуват на интернет страницата на Министерството на околната среда и водите, което се отразява в заповедта по чл. 12, ал. 6. \n\n(9) Промяна в специфичните и подробни цели на опазване се извършва по реда на ал. 2 – 8.“\n\n§ 4. \n\nВ чл. 16 се правят следните допълнения:\n\n1. В ал. 6 след думите „ал. 1, т. 5“ се добавя „на предмета на опазване“.\n\n2. Създава се ал. 7:\n\n„(7) Промяна по ал. 1, т. 5 на целите на опазване е допустима при възникване на нови данни, установени след обявяване на защитена зона със заповед по чл. 12, ал. 6, включително при издаване на заповед по чл. 12а, ал. 8.“\n\n§ 5. \n\nЧлен 27 се изменя така:\n\n„Чл. 27. (1) За защитените зони се разработват териториални планове за управление. \n\n(2) Териториалните планове за управление обхващат и се прилагат за териториите на защитените зони и части от тях, попадащи в териториалния обхват на дейност на съответната Регионална инспекция по околната среда и водите. \n\n(3) Когато защитени зони попадат в обхвата на национални паркове по Закона за защитените територии, се разработват Териториални планове за управление на защитени зони на териториите на съответния национален парк. \n\n(4) Когато защитени зони или части от тях попадат в морските пространства на Република България, се разработва Черноморски план за управление. \n\n(5) Обект на плановете за управление по ал. 1 са всички защитени зони на територията и в морските пространства на Република България.\n\n(6) За нови защитени зони, обявени след утвърждаване на плановете по ал. 1, съответният план се актуализира в срок до 6 месеца след издаване на заповедта по чл. 12, ал. 6 за обявяване на съответната защитена зона.“\n\n§ 6. \n\nВ чл. 28 се правят следните изменения: \n\n1. В ал. 1 думите „на защитени зони“ се заменят с „по чл. 27, ал. 1“. \n\n2. Алинея 2 се изменя така: \n\n„(2) Плановете за управление по чл. 27, ал. 1 се преразглеждат на всеки 6 години и при необходимост се актуализират.“\n\n§ 7. \n\nВ чл. 29 се правят следните изменения и допълнения:\n\n1. Алинея 1 се изменя така:\n\n„(1) В плановете за управление по чл. 27, ал. 1 се отчитат спецификите на типовете природни местообитания и видове, предмет на опазване, като се предвиждат мерки за постигане на целите на опазване на защитените зони, отговарящи на екологичните изисквания на типовете природни местообитания и на видовете – предмет на опазване в тях.“ \n\n2. В ал. 2 текстът преди т. 1 се изменя така: „Мерките по ал. 1 биват такива за запазване или възстановяване на целостта на защитените зони или свързаността между тях; за запазване или където е подходящо – за възстановяване на благоприятното състояние на предмета на опазване на защитените зони, включително за предотвратяване на влошаването на условията в типовете природни местообитания и в местообитанията на видовете, както и на застрашаването и обезпокояването на видовете, за опазването на които са обявени съответните защитени зони, и включват:“.\n\n3. Алинея 3 се изменя така:\n\n„(3) При определяне на мерките по ал. 1 се вземат под внимание икономическите, социалните и културните изисквания, както и регионалните и местните особености.“\n\n4. Създава се ал. 5: \n\n„(5) Когато защитените зони по чл. 3, ал. 1, т. 1 съвпадат изцяло или частично със защитени територии по Закона за защитените територии, мерките по ал. 1 не могат да противоречат на разпоредбите на Закона за защитените територии, забраните и ограниченията, посочени в заповедите за обявяването и плановете за управление на защитените територии.“\n\n§ 8. \n\nВ чл. 30, ал. 3 се създава т. 8: \n\n„8. морския бряг.“\n\n§ 9. \n\nВ чл. 115, ал. 1, т. 5 думите „плановете за управление за защитени зони и“ се заличават.\n\n§ 10.\n\n Създава се чл. 115а:\n\n„Чл. 115а. Орган за управление на мрежата „Натура 2000“ на национално ниво е министърът на околната среда и водите, който:\n\n1. разработва и утвърждава методически ръководства и указания с цел прилагане на единен подход в планирането и управлението на мрежата „Натура 2000“;\n\n2. организира дейности по събиране, валидиране, анализ и управление на научна информация и данни за „Натура 2000“;\n\n3. извършва периодична оценка за достатъчността на мрежата „Натура 2000“ и на изпълнението на целите на мрежата „Натура 2000“ на национално ниво;\n\n4. извършва промени в стандартните формуляри с данни и оценки за защитените зони;\n\n5. организира изготвянето и представя на Европейската комисия докладите по чл. 12 от Директива 2009/147/ЕО и чл. 17 от Директива 92/43/ЕИО;\n\n6. подпомага методически органите за управление на защитените зони по чл. 117а, ал. 1, включително чрез организиране и провеждане на регулярни семинари и обучения на участниците по специфични теми, свързани с „Натура 2000“;\n\n7. утвърждава правилник за работата на комитетите на заинтересованите страни по чл. 117а, ал. 3 – 5;\n\n8. утвърждава плановете за управление по чл. 27, ал. 1 и техните актуализации и промени след разглеждане от Националния съвет по биологичното разнообразие;\n\n9. организира разработването на Националната рамка за приоритетни действия за „Натура 2000“ и следи за нейното изпълнение.“\n\n§ 11.\n\n В чл. 116 се правят следните допълнения:\n\n1. Създават се ал. 4 и 5:\n\n„(4) Националният съвет по биологичното разнообразие заседава в разширен състав, когато:\n\n1. проследява и обсъжда напредъка в управлението на мрежата „Натура 2000“; \n\n2. дава становища в процеса на разработване на стратегически документи по управление на мрежата „Натура 2000“, както и стратегически документи, свързани с типовете природни местообитания и видовете – предмет на опазване в защитените зони;\n\n3. прави предложения за по-ефикасно и по-ефективно прилагане на политиките по „Натура 2000“;\n\n4. дава становище по проекта на Националната рамка за приоритетни действия за „Натура 2000“.\n\n(5) Разширеният състав на Националния съвет по биологичното разнообразие се определя по реда на ал. 2 и в него се включват представители на териториални и местни органи на власт и национално представени синдикални, работодателски, секторни и други организации.“\n\n§ 12.\n\n В чл. 117, т. 2 след думите „плановете за управление“ се добавя „по чл. 27, ал. 1“.\n\n§ 13.\n\n Създава се чл. 117а:\n\n„Чл. 117а. (1) Орган за управление на регионално ниво на защитените зони и части от тях, попадащи в териториалния обхват на дейност на съответната регионална инспекция по околната среда и водите, е директорът на регионалната инспекция по околната среда и водите. За защитените зони на териториите на националните паркове по Закона за защитените територии орган за управление на защитените зони е директорът на съответната дирекция на национален парк, а за защитените зони и частите от защитени зони, попадащи в морските пространства на Република България, орган за управление на защитените зони е директорът на Басейнова дирекция „Черноморски район“. \n\n(2) Органите за управление на защитените зони по ал. 1:\n\n1. разработват и актуализират плановете за управление по чл. 27, ал. 1;\n\n2. предлагат на органа по чл. 115а за утвърждаване плановете за управление по чл. 27, ал. 1 и техните актуализации след съгласуване от комитетите на заинтересованите страни;\n\n3. подкрепят организационно и методически собствениците по чл. 119, ал. 1 за изпълнението на мерки, включени в плановете за управление по чл. 27, ал. 1;\n\n4. изпълняват и/или координират мерки и дейности, включени в плановете за управление по чл. 27, ал. 1;\n\n5. извършват оценка и докладват поне веднъж годишно на органа по чл. 115а за изпълнението на плановете за управление по чл. 27, ал. 1;\n\n6. предлагат на органа по чл. 115а за утвърждаване промени в плановете за управление по чл. 27, ал. 1 след съгласуване от съответния комитет на заинтересованите страни;\n\n7. председателстват работата на комитета на заинтересованите страни.\n\n(3) Директорът на съответната регионална инспекция по околната среда и водите определя със заповед състава на комитета на заинтересованите страни, в който се включват представители на териториални и местни органи на власт, научни организации и висши училища, регионални структури или регионални представители на браншови, синдикални, работодателски и други секторни организации, регионални структури или регионални представители на организации на собственици или ползватели на земи или ресурси в „Натура 2000“, неправителствени организации, представители на органа по чл. 115а и на другите заинтересовани органи за управление по ал. 1.\n\n(4) Директорът на съответната дирекция на национален парк определя със заповед състава на комитета на заинтересованите страни, в който се включват представители на териториални и местни органи на власт, научни организации и висши училища, регионални структури или регионални представители на браншови, синдикални, работодателски и други секторни организации, собственици и ползватели на обекти в парка, ползватели на ресурси в парка, неправителствени организации, представители на органа по чл. 115а и на другите заинтересовани органи за управление по ал. 1.\n\n(5) Директорът на Басейнова дирекция „Черноморски район“ определя със заповед състава на комитета на заинтересованите страни, в който се включват представители на териториални и местни органи на власт, научни организации и висши училища, регионални структури или регионални представители на браншови, синдикални, работодателски и други секторни организации, собственици и ползватели на обекти в морските пространства, ползватели на ресурси, неправителствени организации, представители на органа по чл. 115а и на другите заинтересовани органи за управление по ал. 1.\n\n(6) Комитетите на заинтересованите страни по ал. 3 – 5:\n\n1. участват в целия процес по разработване, актуализация и промяна на плановете за управление по чл. 27, ал. 1;\n\n2. обсъждат и предоставят информация, необходима за разработването и актуализирането на плановете за управление по чл. 27, ал. 1, от компетентността на членовете на комитета;\n\n3. обсъждат редовно напредъка на процеса по разработване и актуализиране на плановете за управление по чл. 27, ал. 1;\n\n4. обсъждат проектите на плановете за управление по чл. 27, ал. 1 и техните актуализации преди предоставянето им за утвърждаване от органа по чл. 115а;\n\n5. проследяват и обсъждат регулярно напредъка по изпълнението на плановете за управление по чл. 27, ал. 1;\n\n6. правят предложения за промени на плановете за управление по чл. 27, ал. 1 към органа за управление по ал. 1.\n\n(7) условията и редът за определяне на състава на комитетите на заинтересованите страни по ал. 3 – 5 се уреждат с правилника по чл. 115а, т. 7.“\n\n§ 14.\n\n В чл. 118, ал. 1 се правят следните изменения и допълнения:\n\n1. В т. 2 накрая се добавя „както и на Националната рамка за приоритетни действия за „Натура 2000“.\n\n2. Точка 3 се изменя така:\n\n„3. разработват планове за действие за растителни и животински видове и осигуряват прилагането им, както и прилагането на плановете за управление по чл. 27, ал. 1;“.\n\n§ 15.\n\n В чл. 122 се правят следните допълнения:\n\n1. В ал. 2, т. 1 след думите „планове за управление“ се добавя „по чл. 27, ал. 1“.\n\n2. В ал. 3 след думите „планове за управление“ се добавя „по чл. 27, ал. 1“.\n\nПреходни и заключителни разпоредби\n\n§ 16.\n\n Министерският съвет привежда наредбата по чл. 28, ал. 1 в съответствие с този закон в 6-месечен срок от влизането му в сила.\n\n§ 17.\n\n Министърът на околната среда и водите утвърждава методическо ръководство за разработване на планове за управление по чл. 27, ал. 1 в срок до една година от влизането в сила на този закон. \n\n§ 18.\n\n Органите за управление по чл. 117а, ал. 1 организират разработването на плановете за управление по чл. 27, ал. 1 в срок до 4 години от влизането в сила на този закон.\n\n§ 19.\n\n Разработените и определени до влизането в сила на този закон специфични и подробни цели на опазване на защитени зони запазват своето действие.\n\n§ 20.\n\n В Закона за администрацията (обн., ДВ, бр. 130 от 1998 г.; Решение № 2 на Конституционния съд от 1999 г. – бр. 8 от 1999 г.; изм., бр. 67 от 1999 г., бр. 64 и 81 от 2000 г., бр. 99 от 2001 г.; попр., бр. 101 от 2001 г.; изм., бр. 95 от 2003 г., бр. 19 от 2005 г., бр. 24, 30, 69 и 102 от 2006 г., бр. 46 и 78 от 2007 г., бр. 43 и 94 от 2008 г., бр. 35 и 42 от 2009 г., бр. 24 и 97 от 2010 г., бр. 69 от 2011 г., бр. 15 и 82 от 2012 г., бр. 15 и 17 от 2013 г., бр. 19 и 27 от 2014 г., бр. 60 и 96 от 2015 г., бр. 50, 57 и 98 от 2016 г., бр. 85 и 103 от 2017 г., бр. 7 от 2018 г., бр. 21 от 2020 г. и бр. 53 и 80 от 2023 г.) в преходните и заключителните разпоредби на Закона за изменение и допълнение на Закона за администрацията (обн. ДВ, бр. 15 от 2012 г.; изм., бр. 96 от 2015 г., бр. 57 и 98 от 2016 г., бр. 85 от 2017 г. и бр. 80 от 2018 г.) в § 16 се създава ал. 9:\n\n„(9) Алинеи 1 и 2 не се прилагат при увеличението на числеността на персонала на Министерството на околната среда и водите, регионалните инспекции по околната среда и водите, дирекциите на националните паркове и на Басейнова дирекция „Черноморски район“ във връзка със създаването на административни звена, които подпомагат органите по чл. 115а и 117а от Закона за биологичното разнообразие.“\n\nЗаконът е приет от 49-ото Народно събрание на 5 октомври 2023 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n7536",
  "textLength": 16646,
  "scrapedAt": "2026-01-11T03:14:04.714Z",
  "isComplete": true,
  "error": null,
  "retryCount": 0
}