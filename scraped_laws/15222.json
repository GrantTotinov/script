{
  "title": "23/04/2015 Закон за допълнение на Закона за политическите партии",
  "date": "",
  "link": "https://www.parliament.bg/bg/laws/ID/15222",
  "lawId": "15222",
  "actualTitle": "Закони",
  "metadata": [],
  "fullText": "ЗАКОН\n\nза допълнение на Закона за политическите партии \n\n(обн., ДВ, бр. 28 от 2005 г.; изм., бр. 102 от 2005 г., бр. 17 и 73 от 2006 г., бр. 59 и 78 от 2007 г., бр. 6 от 2009 г., бр. 54 и 99 от 2010 г., бр. 9 и 99 от 2011 г., бр. 30, 68 и 71 от 2013 г. и бр. 19 от 2014 г.)\n\n§ 1. \n\n В чл. 14 се създава ал. 3:\n\n„(3) Не се допуска повтаряне на наименованието или абревиатурата на коалиция, регистрирана в Централната избирателна комисия за участие в последните избори за народни представители, или на наименованието на съществуваща парламентарна група, както и прибавянето към тях на думи, букви, цифри, числа или други знаци. Тази забрана не се прилага при наличие на съгласие в писмена форма с нотариална заверка на подписите на лицата, представляващи коалицията или на ръководството на парламентарната група.“ \n\nПреходна разпоредба\n\n§ 2. \n\nРазпоредбата на чл. 14, ал. 3 се прилага и за започналите до влизането в сила на този закон производства по регистрация на политически партии.\n\nЗаконът е приет от 43-то Народно съб­рание на 23 април 2015 г. и е подпечатан с официалния печат на Народното събрание.\n\nПредседател на Народното събрание: \n\nЦецка Цачева\n\n2906",
  "textLength": 1162,
  "scrapedAt": "2026-01-11T03:34:24.146Z",
  "isComplete": true,
  "error": null,
  "retryCount": 0
}