{
  "title": "25/01/2017 Закон за изменение и допълнение на Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия",
  "date": "",
  "link": "https://www.parliament.bg/bg/laws/ID/15594",
  "lawId": "15594",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия  \n\n(обн., ДВ, бр. 102 от 2006 г.; изм., бр. 41, 57 и 109 от 2007 г., бр. 69 от 2008 г., бр. 25, 35, 42, 82 и 93 от 2009 г., бр. 18, 54 и 97 от 2010 г., бр. 23, 32 и 48 от 2011 г., бр. 25, 38, 87 и 103 от 2012 г., бр. 15 от 2013 г., бр. 53 от 2014 г., бр. 79 от 2015 г. и бр. 71 от 2016 г.)\n\n§ 1. \n\nВ чл. 1, ал. 2 думите „граждани, заемащи публични длъжности или извършващи публични дейности, към органите по ал. 1“ се заменят с „граждани към органите по ал. 1 за лицата по чл. 26, ал. 1“.\n\n§ 2. \n\nВ чл. 3 се правят следните изменения и допълнения:\n\n1. В ал. 1:\n\nа) в т. 5 накрая се поставя запетая и се добавя „както и обществените посредници на общините и техните заместници“;\n\nб) в т. 7 след думата „съдиите“ се поставя запетая и се добавя „съдебните заседатели“;\n\nв) в т. 9 съюзът „и“ се заменя със запетая, а след думата „членовете“ се поставя запетая и се добавя „главният секретар и директорите на дирекции“;\n\nг) в т. 10 съюзът „и“ се заменя със запетая, а след думата „членовете“ се поставя запетая и се добавя „главният секретар и директорите на дирекции“;\n\nд) създават се т. 10а и 10б:\n\n„10а. председателят, заместник-председателите, членовете, главният секретар и директорите на дирекции на Комисията за финансов надзор;\n\n10б. председателят, членовете, главният секретар и директорите на дирекции на Комисията за енергийно и водно регулиране;“\n\nе) точка 18 се изменя така:\n\n„18. кметовете, заместник-кметовете, сек­ретарите, главните архитекти на общини и на райони за градовете с районно деление, общинските съветници и кметските наместници;“\n\nж) в т. 20 след думата „централните“ се поставя запетая и се добавя „районните и общинските“.\n\n2. В ал. 2:\n\nа) в т. 3 след думите „заместник-деканите“ се поставя запетая и се добавя „председателите и заместник-председателите на университетски и факултетски общи събрания“;\n\nб) в т. 7 след думите „Висшия контролен съвет“ съюзът „и“ се заменя със запетая, а накрая се добавя „и на адвокатските съвети, контролните съвети и дисциплинарните съдилища на адвокатските колегии“;\n\nв) в т. 8 след думата „националните“ се добавя „или лицензираните“;\n\nг) в т. 9 след думите „еднолични фирми“ съюзът „и“ се заменя със запетая, а след думите „еднолични търговци“ се добавя „и физически лица“;\n\nд) в т. 14 накрая се добавя „както и назначаваните от Централната банка квестори“;\n\nе) създава се т. 15:\n\n„15. членовете на управителни и надзорни органи на държавни или общински дружества, на дружества с 50 и повече на сто държавно или общинско участие или на техни дъщерни дружества, в които притежават 50 или повече на сто от капитала.“\n\n§ 3.\n\n В чл. 5, ал. 1 се създава изречение трето: „Членовете на комисията упражняват правомощията си и след изтичане на техния мандат до избора на новите членове.“\n\n§ 4.\n\n В чл. 9, т. 3 след думата \n\n„\nкредити“ се поставя запетая и се добавя \n„\nкакто и на физически лица, еднолични търговци, членове на управителни, контролни и надзорни органи на търговски дружества, на политически партии и на неперсонифицирани правни субекти по чл. 62, ал. 12 от Закона за кредитните институции“.\n\n§ 5.\n\n В чл. 26, ал. 1 се правят следните допълнения:\n\n1. В т. 4 накрая се поставя запетая и се добавя „както и физически лица, еднолични търговци, членове на управителни, контролни и надзорни органи на търговски дружества, на политически партии и на неперсонифицирани правни субекти по чл. 62, ал. 12 от Закона за кредитните институции“.\n\n2. Създава се т. 5:\n\n„5. лица, които участват в процедура за заемане на публична длъжност по чл. 3, ал. 1“.\n\n§ 6. \n\nВ § 11 от преходните и заключителните разпоредби накрая се добавя „а архивните документи от създадения централизиран архив се предават за ползване и съхранение на право­приемника на комисията, определен със закон“.\n\nЗаконът е приет от 43-то Народно събрание на 25 януари 2017 г. и е подпечатан с официалния печат на Народното събрание.\n\nПредседател на Народното събрание:  \nЦецка Цачева\n\n774",
  "textLength": 4123,
  "scrapedAt": "2026-01-11T03:19:07.070Z",
  "isComplete": true,
  "error": null,
  "retryCount": 0
}