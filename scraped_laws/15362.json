{
  "title": "03/07/2015 Закон за изменение и допълнение на Закона за търговския регистър",
  "date": "",
  "link": "https://www.parliament.bg/bg/laws/ID/15362",
  "lawId": "15362",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за търговския регистър \n\n(обн., ДВ, бр. 34 от 2006 г.; изм., бр. 80 и 105 от 2006 г., бр. 53, 59 и 104 от 2007 г., бр. 50 и 94 от 2008 г., бр. 44 от 2009 г., бр. 101 от 2010 г., бр. 34 и 105 от 2011 г., бр. 25, 38 и 99 от 2012 г., бр. 40 от 2014 г. и бр. 22 от 2015 г.)\n\n§ 1.\n\n В чл. 3 се създава ал. 5:\n\n„(5) За осъществяване на функциите си агенцията има право на безплатен достъп до данните в регистъра на населението, поддържан на национално ниво – Национална база данни „Население“.“\n\n§ 2.\n\n В чл. 19, ал. 3 се създава ново изречение първо: „Заявленията за вписване на първоначална регистрация на търговци се разглеждат до края на следващия работен ден от постъпването им в търговския регистър, като произнасянето се извършва незабавно след разглеждане на заявлението, освен в случаите по чл. 22, ал. 5.“, а досегашното изречение първо става изречение второ.\n\n§ 3.\n\n В чл. 22, ал. 5 се създава ново изречение трето: „В случаите, когато заявителят е посочил електронна поща, указанията се изпращат и на нея в срока по изречение второ.“, а досегашните изречения трето и четвърто стават съответно изречения четвърто и пето.\n\nЗаключителна разпоредба\n\n§ 4. \n\nАгенцията по вписванията привежда дейността си в съответствие с този закон не по-късно от 4 месеца от влизането му в сила.\n\nЗаконът е приет от 43-то Народно събрание на 3 юли 2015 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n4557",
  "textLength": 1497,
  "scrapedAt": "2026-01-11T03:28:30.240Z",
  "isComplete": true,
  "error": null,
  "retryCount": 0
}