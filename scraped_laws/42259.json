{
  "title": "22/12/2016 Закон за изменение и допълнение на Закона за защита от дискриминация",
  "date": "",
  "link": "https://www.parliament.bg/bg/laws/ID/42259",
  "lawId": "42259",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за защита от дискриминация \n\n(обн., ДВ, бр. 86 от 2003 г.; изм., бр. 70 от 2004 г., бр. 105 от 2005 г., бр. 30 и 68 от 2006 г., бр. 59 и 100 от 2007 г., бр. 69 и 108 от 2008 г., бр. 42, 74 и 103 от 2009 г., бр. 97 от 2010 г., бр. 23 и 39 от 2011 г., бр. 38 и 58 от 2012 г., бр. 15 и 68 от 2013 г., бр. 26 от 2015 г. и бр. 33 от 2016 г.)\n\n§ 1.\n\n В чл. 4 ал. 3 се изменя така:\n\n„(3) Непряка дискриминация е поставянето на лице или лица, носители на признак по чл. 4, ал. 1, или на лица, които, без да са носители на такъв признак, съвместно с първите търпят по-малко благоприятно третиране или са поставени в особено неблагоприятно положение, произтичащо от привидно неутрални разпоредба, критерий или практика, освен ако разпоредбата, критерият или практиката са обективно оправдани с оглед на законова цел и средствата за постигане на целта са подходящи и необходими.“\n\n§ 2.\n\n В § 1 от допълнителните разпоредби т. 7 се изменя така:\n\n„7. „Неблагоприятно третиране“ е всеки акт, действие или бездействие, които водят до по-малко благоприятно третиране на едно лице спрямо друго въз основа на признаците по чл. 4, ал. 1 или могат да поставят лице или лица, носители на признак по чл. 4, ал. 1, в особено неблагоприятно положение в сравнение с други лица.“\n\nЗаконът е приет от 43-то Народно събрание на 22 декември 2016 г. и е подпечатан с официалния печат на Народното събрание.\n\nПредседател на Народното събрание:  \nЦецка Цачева\n\n10453",
  "textLength": 1477,
  "scrapedAt": "2026-01-11T03:23:38.362Z",
  "isComplete": true,
  "error": null,
  "retryCount": 0
}