{
  "title": "11/12/2012 Закон за изменение на Закона за лова и опазване на дивеча",
  "date": "",
  "link": "https://www.parliament.bg/bg/laws/ID/14202",
  "lawId": "14202",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за лова и опазване на дивеча \n\n(обн., ДВ, бр. 78 от 2000 г.; изм., бр. 26 от 2001 г., бр. 77 и 79 от 2002 г., бр. 88 от 2005 г., бр. 82 и 108 от 2006 г., бр. 64 от 2007 г., бр. 43, 67, 69 и 91 от 2008 г., бр. 6, 80 и 92 от 2009 г., бр. 73 и 89 от 2010 г., бр. 8, 19, 39 и 77 от 2011 г. и бр. 38, 60 и 77 от 2012 г.)\n\n§ 1. \n\nВ чл. 54 се правят следните изменения:\n\n1. Алинея 5 се отменя.\n\n2. Алинеи 6 и 7 се изменят така:\n\n„(6) На територията на Република България се забранява ловуването на кафява мечка.\n\n(7) Министърът на земеделието и храните може да издаде разрешително за отстрел на кафява мечка като изключение от забраната по ал. 6 в особени случаи и при спазване разпоредбите на чл. 48 от Закона за биологичното разнообразие.“\n\n3. Алинеи 8 и 9 се отменят.\n\n4. В ал. 10 думите „ал. 6“ се заменят с „ал. 7“.\n\n§ 2. \n\nВ приложение № 1 към чл. 5, ал. 2, т. 1 и ал. 5 в „Забележка“ думите „Мечка (Ursus arctos)“ се заличават.\n\nЗаключителна разпоредба\n\n§ 3. \n\nВ Закона за горите (обн., ДВ, бр. 19 от 2011 г.; изм., бр. 43 от 2011 г., бр. 38, 60 и 82 от 2012 г.) в преходните и заключителните разпоредби на Закона за изменение и допълнение на Закона за горите (ДВ, бр. 60 от 2012 г.) в § 77, ал. 1 думите „2012 г.“ се заменят с „2013 г.“. \n\nЗаконът е приет от 41-ото Народно събрание на 11 декември 2012 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n11346",
  "textLength": 1450,
  "scrapedAt": "2026-01-11T03:41:19.159Z",
  "isComplete": true,
  "error": null,
  "retryCount": 0
}