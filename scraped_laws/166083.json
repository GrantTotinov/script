{
  "title": "31/07/2025 Закон за изменение и допълнение на Закона за публичното предлагане на ценни книжа",
  "date": "",
  "link": "https://www.parliament.bg/bg/laws/ID/166083",
  "lawId": "166083",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за публичното предлагане на ценни книжа\n\n(обн., ДВ, бр. 114 от 1999 г.; изм., бр. 63 и 92 от 2000 г., бр. 28, 61, 93 и 101 от 2002 г., бр. 8, 31, 67 и 71 от 2003 г., бр. 37 от 2004 г., бр. 19, 31, 39, 103 и 105 от 2005 г., бр. 30, 33, 34, 59, 63, 80, 84, 86 и 105 от 2006 г., бр. 25, 52, 53 и 109 от 2007 г., бр. 67 и 69 от 2008 г., бр. 23, 24, 42 и 93 от 2009 г., бр. 43 и 101 от 2010 г., бр. 57 и 77 от 2011 г., бр. 21 и 94 от 2012 г., бр. 103 и 109 от 2013 г., бр. 34, 61, 62, 95 и 102 от 2015 г., бр. 33, 42, 62 и 76 от 2016 г., бр. 62, 91 и 95 от 2017 г., бр. 7, 15, 20, 24 и 77 от 2018 г., бр. 17, 83, 94 и 102 от 2019 г., бр. 26, 28, 34, 44 и 64 от 2020 г., бр. 21 от 2021 г., бр. 16, 25 и 51 от 2022 г., бр. 8, 65 и 84 от 2023 г., бр. 70, 72 от 2024 г. и бр. 54 от 2025 г.)\n\n§ 1. \n\nВ чл. 8 се правят следните изменения и допълнения:\n\n1. Създава се нова ал. 6:\n\n„(6) Комисията е компетентен орган по смисъла на чл. 44, параграф 1 от Регламент (ЕС) 2023/2631 на Европейския парламент и на Съвета от 22 ноември 2023 година относно европейските зелени облигации и незадължителното разкриване на информация за облигации, предлагани на пазара като екологично устойчиви, и за облигации, свързани с устойчивостта (ОВ, L 2023/2631 от 30 ноември 2023 г.), наричан по-нататък „Регламент (ЕС) 2023/2631“, и упражнява правомощията на компетентен орган за спазване от емитентите на изискванията по чл. 10 – 15, 18, 19 и 21 от същия регламент.“\n\n2. Създава се ал. 7:\n\n„(7) Заместник-председателят е компетентен орган по смисъла на чл. 44, параграф 2 от Регламент 2023/2631 и упражнява правомощията на компетентен орган за спазване от инициаторите на изискванията по чл. 10 – 15, 18 и 19 от същия регламент с изключение на случаите, които са предоставени в изрична компетентност на Българската народна банка съгласно Закона за кредитните институции.“\n\n3. Досегашната ал. 6 става ал. 8.\n\n§ 2. \n\nВ чл. 89н, ал. 1 след думите „Регламент (ЕС) 2017/1129“ се добавя „и по чл. 15 от Регламент (ЕС) 2023/2631“.\n\n§ 3. \n\nСъздава се чл. 100е\n1\n:\n\n„Чл. 100е\n1\n. При извършване на своята дейност емитентите на европейски зелени облигации спазват и изискванията на приложимите насоки, приети от ЕОЦКП, за които комисията е взела решение за прилагането им съгласно чл. 13, ал. 1, т. 26 от Закона за Комисията за финансов надзор.“\n\n§ 4. \n\nВ чл. 110 се правят следните изменения и допълнения:\n\n1. В ал. 3 се създава изречение второ: „Комисията вписва емисията акции и дружеството в регистъра по чл. 30, ал. 1, т. 3 от Закона за Комисията за финансов надзор в срок 5 работни дни от получаване на заявлението, съответно от представяне на всички изискуеми документи за вписването.“\n\n2. Алинея 4 се изменя така:\n\n„(4) Извън случаите по ал. 3 комисията вписва в регистъра по чл. 30, ал. 1, т. 3 от Закона за Комисията за финансов надзор дружеството и издадената от него емисия акции едновременно с одобряване на проспекта за допускане до търговия на регулиран пазар на емисията акции.“\n\n3. В ал. 5 думите „ал. 1, т. 1“ се заменят с „ал. 3 или 4“, а след думите „за вписването му“ се добавя „и вписването на издадената от него емисия акции“.\n\n4. В ал. 6 думите „Дружество, което е издало акции при условията на първично публично предлагане с цел търговия на регулиран пазар“ и запетаята след тях се заменят с „Дружеството по ал. 3 или 4“.\n\n5. В ал. 7, в изречение първо след думата „дружеството“ се поставя запетая и се добавя „което отговаря на условията“, а в изречение второ думите „по ал. 1, т. 1“ се заличават.\n\n§ 5. \n\nВ чл. 212а ал. 5 се отменя.\n\n§ 6. \n\nСъздава се чл. 212а\n4\n:\n\n„Чл. 212а\n4\n. За да осигури спазването на разпоредбите на този закон, Регламент (ЕС) 2023/2631 и/или на актовете по прилагането им комисията, съответно заместник-председателят, може:\n\n1. да разпореди на отговорното физическо или юридическо лице в определен срок да предприеме конкретни мерки, необходими за предотвратяване и отстраняване на нарушенията, на вредните последици от тях или на опасността за интересите на инвеститорите; \n\n2. да изиска от емитентите да публикуват информационните документи относно европейските зелени облигации, посочени в чл. 10 от Регламент (ЕС) 2023/2631, или да включват в тези информационни документи посочената в Приложение I към същия регламент информация;\n\n3. да изиска от емитентите на европейски зелени облигации да публикуват резултати от извършените от външен проверител проверки и оценки;\n\n4. да изиска от емитентите на европейски зелени облигации да публикуват годишни отчети за разпределението на постъпленията или да включват в годишните отчети за разпределението на постъпленията информацията, посочена в Приложение II към Регламент (ЕС) 2023/2631;\n\n5. да изиска от емитентите на европейски зелени облигации да публикуват доклад за въздействието или да включат в доклада за въздействието информацията, посочена в Приложение III към Регламент (ЕС) 2023/2631;\n\n6. да изиска от емитентите на европейски зелени облигации да уведомят Комисията за публикуването в съответствие с чл. 15, параграф 4 от Регламент (ЕС) 2023/2631;\n\n7. да изиска емитентите да включват елементите по чл. 21 от Регламент (ЕС) 2023/2631 в своето периодично разкриване на информация след емитирането;\n\n8. да оповести публично, че емитент на облигации, предлагани на пазара като екологично устойчиви по смисъла на чл. 2, т. 5 от Регламент (ЕС) 2023/2631, или на облигации, свързани с устойчивостта по смисъла на чл. 2, т. 6 от Регламент (ЕС) 2023/2631, не спазва разпоредбите на чл. 21 от същия регламент, и да изиска от емитента да публикува тази информация на своята интернет страница;\n\n9. да изиска от одиторите и ръководния орган на емитента да представят относима информация и документи;\n\n10. да спре дадено предлагане или допускане до търговия на регулиран пазар на европейски зелени облигации за не повече от 10 последователни работни дни за всеки отделен случай, ако има достатъчно основания да смята, че емитентът на европейски зелени облигации не е изпълнил задължение по чл. 10 – 15, 18 или 19 от Регламент (ЕС) 2023/2631;\n\n11. да забрани дадено предлагане или допускане до търговия на регулиран пазар на европейски зелени облигации, ако има достатъчно основания да смята, че емитентът продължава да не изпълнява задължение съгласно чл. 10 – 15, 18 или 19 от Регламент (ЕС) 2023/2631;\n\n12. да спре рекламните съобщения за не повече от 10 последователни работни дни или да изиска от емитентите на европейски зелени облигации или от съответните финансови посредници да спрат рекламните съобщения за не повече от 10 последователни работни дни за всеки отделен случай, ако има достатъчно основания да смята, че емитентът не е изпълнил задължение съгласно чл. 10 – 15, 18 или 19 от Регламент (ЕС) 2023/2631;\n\n13. да забрани рекламните съобщения или да изиска от емитента на европейски зелени облигации или от инвестиционните посредници да прекратят рекламните съобщения, ако има достатъчно основания да смята, че емитентът продължава да не изпълнява задължение съгласно чл. 10 – 15, 18 или 19 от Регламент (ЕС) 2023/2631;\n\n14. да оповести публично факта, че емитент на европейски зелени облигации не спазва разпоредбите на Регламент (ЕС) 2023/2631, като посочи вида на нарушението, данни за физическото или юридическото лице, отговорно за нарушението, и да изиска от емитента да публикува тази информация на своята интернет страница; \n\n15. да забрани на емитент да емитира европейски зелени облигации за срок, не по-дълъг от една година, в случай на нарушение на чл. 10 – 15, 18 или 19 от Регламент (ЕС) 2023/2631;\n\n16. да оповести публично в срок три месеца след отправяне на искането по т. 13 факта, че емитентът на европейски зелени облигации вече не спазва чл. 3 от Регламент (ЕС) 2023/2631 във връзка с използването на обозначението „европейска зелена облигация“ или „EuGB“, и да изиска от емитента да публикува тази информация на своята интернет страница.“\n\n§ 7. \n\nВ чл. 212б се създава ал. 4:\n\n„(4) При прилагане на административните мерки по чл. 212а\n4\n комисията, съответно заместник-председателят, отчита всички обстоятелства, посочени в чл. 50, параграф 1 от Регламент (ЕС) 2023/2631.“\n\n§ 8. \n\nВ чл. 213 се правят следните допълнения:\n\n1. В ал. 1 след думите „212а, ал. 2, т. 3“ се поставя запетая и се добавя „както и по чл. 212а\n4\n по отношение на инициатори“.\n\n2. В ал. 3 след думите „212а, ал. 2, т. 3“ се поставя запетая и се добавя „както и по чл. 212а\n4\n в случаите по чл. 8, ал. 7“.\n\n3. В ал. 4, изречение първо след думите „212а\n3\n, ал. 1“ се поставя запетая и се добавя „както и по чл. 212а\n4\n по отношение на инициатори“, а в изречение второ след думите „чл. 212а\n2\n“ се поставя запетая и се добавя „както и по чл. 212а\n4\n в случаите по чл. 8, ал. 6“.\n\n§ 9. \n\nВ чл. 221 се правят следните изменения и допълнения:\n\n1. В ал. 1 се създават т. 9 и 10:\n\n„9. член 10 – 15, 18 и 19 от Регламент (ЕС) 2023/2631 или на актовете по прилагането му, се наказва с глоба в размер от 1000 до 50 000 лв. или до размера на реализираната печалба или на избегнатата загуба в резултат на нарушението, когато размерът им може да бъде определен; \n\n10. член 21 от Регламент (ЕС) 2023/2631 или на актовете по прилагането му и чл. 100е\n1\n, се наказва с глоба в размер от 500 до 50 000 лв. или до размера на реализираната печалба или на избегнатата загуба в резултат на нарушението, когато размерът им може да бъде определен.“\n\n2. В ал. 2 се създават т. 9 и 10:\n\n„9. за нарушения по ал. 1, т. 9 – от 2000 до 100 000 лв. или до двойния размер на реализираната печалба или на избегнатата загуба в резултат на нарушението, когато размерът им може да бъде определен; \n\n10. за нарушения по ал. 1, т. 10 – от 1000 до 100 000 лв. или до двойния размер на реализираната печалба или на избегнатата загуба в резултат на нарушението, когато размерът им може да бъде определен.“\n\n3. В ал. 6 след думите „чл. 212а\n1\n“ съюзът „и“ се заменя със запетая и след думите „чл. 212а\n2\n“ се добавя „и чл. 212а\n4\n“.\n\n4. Създава се нова ал. 12:\n\n„(12) За нарушения по ал. 1, т. 9 и 10 на юридическите лица се налага имуществена санкция в размер от 10 000 до 500 000 лв. или 0,25 на сто от общия годишен оборот в съответствие с последния изготвен годишен финансов отчет, приет от управителния орган, или до размера на реализираната печалба или на избегнатата загуба в резултат на нарушението, когато размерът им може да бъде определен, а при повторно нарушение – от 20 000 до 1 000 000 лв. или 0,5 на сто от общия годишен оборот в съответствие с последния изготвен годишен финансов отчет, приет от управителния орган, или до двойния размер на реализираната печалба или на избегнатата загуба в резултат на нарушението, когато размерът им може да бъде определен.“\n\n5. Досегашната ал. 12 става ал. 13.\n\n6. Досегашната ал. 13 става ал. 14 и в нея думите „ал. 9 – 11“ се заменят с „ал. 9 – 12“.\n\n§ 10.\n\n В чл. 222а се създава ал. 4:\n\n„(4) При определянето на вида и размера на административните наказания по чл. 221, ал. 1, т. 9 и 10, ал. 2, т. 9 и 10 и ал. 12 заместник-председателят взема предвид обстоятелствата по чл. 50, параграф 1 от Регламент (ЕС) 2023/2631.“\n\n§ 11.\n\n В чл. 224 се правят следните изменения и допълнения:\n\n1. Създава се нова ал. 2:\n\n„(2) Комисията, съответно заместник-председателят, оповестява на интернет страницата на комисията всяка приложена принудителна административна мярка и всяко издадено наказателно постановление за нарушаване на разпоредбите на Регламент (ЕС) 2023/2631 и актовете по прилагането му при спазване на чл. 52 от същия регламент и чл. 223, ал. 2 и 4.“\n\n2. Досегашната ал. 2 става ал. 3.\n\n§ 12.\n\n В допълнителните разпоредби се правят следните изменения и допълнения:\n\n1. В § 1 се създават т. 60 и 61:\n\n„60. „Европейска зелена облигация“ е облигация, която отговаря на изискванията на чл. 3, съответно на чл. 16 от Регламент (ЕС) 2023/2631.\n\n61. „Инициатор“ е понятие по смисъла на чл. 2, т. 3 от Регламент (ЕС) 2017/2402 на Европейския парламент и на Съвета от 12 декември 2017 г. за определяне на обща рамка за секюритизациите и за създаване на специфична рамка за опростени, прозрачни и стандартизирани секюритизации и за изменение на директиви 2009/65/ЕО, 2009/138/ЕО и 2011/61/ЕС и регламенти (ЕО) № 1060/2009 и (ЕС) № 648/2012 (OB, L 347/35 от 28 декември 2017 г.).“\n\n2. В § 1г, ал. 2 се създава т. 5:\n\n„5. Регламент (ЕС) 2023/2631 на Европейския парламент и на Съвета от 22 ноември 2023 г. относно европейските зелени облигации и незадължителното разкриване на информация за облигации, предлагани на пазара като екологично устойчиви, и за облигации, свързани с устойчивостта (ОВ, L 2023/2631 от 30 ноември 2023 г.).“\n\n3. Параграф 1д се отменя. \n\nЗаключителни разпоредби\n\n§ 13.\n\n В Закона за Комисията за финансов надзор (обн., ДВ, бр. 8 от 2003 г.; изм., бр. 31, 67 и 112 от 2003 г., бр. 85 от 2004 г., бр. 39, 103 и 105 от 2005 г., бр. 30, 56, 59 и 84 от 2006 г., бр. 52, 97 и 109 от 2007 г., бр. 67 от 2008 г., бр. 24 и 42 от 2009 г., бр. 43 и 97 от 2010 г., бр. 77 от 2011 г., бр. 21, 38, 60, 102 и 103 от 2012 г., бр. 15 и 109 от 2013 г., бр. 34, 62 и 102 от 2015 г., бр. 42 и 76 от 2016 г.; Решение № 10 на Конституционния съд от 2017 г. – бр. 57 от 2017 г.; изм. и доп., бр. 62, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 12, 17, 42, 83, 94 и 102 от 2019 г., бр. 26 и 64 от 2020 г., бр. 21 от 2021 г., бр. 16, 25 и 51 от 2022 г., бр. 8, 60, 65, 84 и 85 от 2023 г. и бр. 26, 31, 49 и 54 от 2025 г.) се правят следните изменения и допълнения:\n\n1. В чл. 1, ал. 2:\n\nа) в т. 5 след думите „наричан по-нататък „Регламент (ЕС) 2021/23“ съюзът „и“ се заличава и накрая се добавя „и Регламент (ЕС) 2023/2631 на Европейския парламент и на Съвета от 22 ноември 2023 г. относно европейските зелени облигации и незадължителното разкриване на информация за облигации, предлагани на пазара като екологично устойчиви, и за облигации, свързани с устойчивостта (ОВ, L 2023/2631 от 30 ноември 2023 г.), наричан по-нататък „Регламент (ЕС) 2023/2631“;\n\nб) в т. 6 накрая се добавя „и във връзка с изпълнението на изискванията по Регламент (ЕС) 2023/2631“.\n\n2. В чл. 12, ал. 1:\n\nа) досегашната т. 29 „29. е компетентен орган по прилагането на Регламент (ЕС) 2022/2554 по отношение на лицата, посочени в чл. 46, букви „в“ – „ж“, „и“ – „м“, „о“ и „п“ от същия регламент;“ става т. 30;\n\nб) досегашната т. 30 става т. 31;\n\nв) създава се т. 32:\n\n„32. е компетентен орган по прилагането на Регламент (ЕС) 2023/2631, в предвидените в Закона за публичното предлагане на ценни книжа случаи.“\n\n3. В чл. 13, ал. 1:\n\nа) досегашната т. 47 „47. по предложение на ресорния заместник-председател упражнява правомощията на компетентен орган по чл. 5 – 7 от Регламент (ЕС) 2020/852;“ става т. 48;\n\nб) досегашните т. 48, 49, 50 и 51 стават съответно т. 49, 50, 51 и 52;\n\nв) създава се т. 53:\n\n„53. по предложение на ресорния заместник-председател упражнява правомощията на компетентен орган по чл. 44, параграф 1 от Регламент (ЕС) 2023/2631 и прилага принудителните административни мерки, които са в изричната компетентност на комисията.“\n\n4. В чл. 15, ал. 1:\n\nа) в т. 1 думите „43 – 51“ се заменят с „43 – 53“;\n\nб) в т. 6 и 7 след думите „Регламент (ЕС) 2023/1113“ се поставя запетая и се добавя „Регламент (ЕС) 2023/2631“;\n\nв) в т. 16 думите „и Регламент (ЕС) 2023/1114“ се заменят с „Регламент (ЕС) 2023/1114 и Регламент (ЕС) 2023/2631“;\n\nг) досегашната т. 24 „24. упражнява правомощията на компетентен орган по Регламент (ЕС) 2022/2554 по отношение на лицата, посочени в чл. 46, букви „в“ – „ж“, „и“, „й“, „о“ и „п“ от същия регламент, които не са предоставени в изричната компетентност на комисията;“ става т. 25;\n\nд) досегашните т. 25 и 26 стават съответно т. 26 и 27;\n\nе) създава се т. 28:\n\n„28. упражнява правомощията на компетентен орган по смисъла на чл. 44, параграф 2 от Регламент (ЕС) 2023/2631 в случаите по чл. 8, ал. 7 от Закона за публичното предлагане на ценни книжа.“\n\n5. В чл. 18, ал. 1, т. 1 и 6 и ал. 3 след думите „Регламент (ЕС) 2023/1114“ се поставя запетая и се добавя „Регламент (ЕС) 2023/2631“.\n\n6. В чл. 19, ал. 2, т. 1 думите „и Регламент (ЕС) 2023/1114“ се заменят с „Регламент (ЕС) 2023/1114 и Регламент (ЕС) 2023/2631“. \n\n§ 14.\n\n В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г., бр. 33, 59, 62, 81, 95 и 98 от 2016 г., бр. 63, 97 и 103 от 2017 г., бр. 7, 15, 16, 20, 22, 51, 77, 98 и 106 от 2018 г., бр. 37, 42, 83, 94 и 96 от 2019 г., бр. 11, 13, 14, 18 и 64 от 2020 г., бр. 12 и 21 от 2021 г., бр. 25 и 51 от 2022 г., бр. 65, 66, 84 и 85 от 2023 г., бр. 13, 70, 79 от 2024 г. и бр. 49, 50 и 54 от 2025 г.) се правят следните изменения и допълнения:\n\n1. В чл. 1, ал. 2 се създава т. 10:\n\n„10. правомощията по чл. 44, параграф 2 от Регламент (ЕС) 2023/2631 на Европейския парламент и на Съвета от 22 ноември 2023 г. относно европейските зелени облигации и незадължителното разкриване на информация за облигации, предлагани на пазара като екологично устойчиви, и за облигации, свързани с устойчивостта (ОВ, L 2023/2631 от 30 ноември 2023 г.), наричан по-нататък „Регламент (ЕС) 2023/2631“, когато инициатор е кредитна институция.“\n\n2. В чл. 103 се създава ал. 19:\n\n„(19) Когато установи, че банка, в качеството си на инициатор, нейни администратори или други служители на банката са извършили нарушение на Регламент (ЕС) 2023/2631 БНБ може да приложи мерките по ал. 2 и/или мярка по чл. 45, параграф 1 от Регламент (ЕС) 2023/2631.“\n\n3. В чл. 152г:\n\nа) създава се нова ал. 2: \n\n„(2) При извършено нарушение по чл. 10 – 15, 18 и 19 от Регламент (ЕС) 2023/2631 на нарушителя се налага: \n\n1. когато е физическо лице – глоба в размер до левовата равностойност на 50 000 евро;\n\n2. когато е юридическо лице – имуществена санкция в размер до левовата равностойност на 500 000 евро или 0,5 на сто от общия годишен оборот в съответствие с последния изготвен годишен финансов отчет, приет от управителния орган.“;\n\nб) досегашната ал. 2 става ал. 3 и в нея след думата „нарушението“ се добавя „по ал. 1 и 2“.\n\n4. В § 4, ал. 2 от допълнителните разпоредби след думите „(OB, L 347/35 от 28 декември 2017 г.)“ съюзът „и“ се заменя със запетая и накрая се добавя „и на Регламент (ЕС) 2023/2631 на Европейския парламент и на Съвета от 22 ноември 2023 г. относно европейските зелени облигации и незадължителното разкриване на информация за облигации, предлагани на пазара като екологично устойчиви, и за облигации, свързани с устойчивостта (ОВ, L 2023/2631 от 30 ноември 2023 г.)“.\n\n§ 15.\n\n В Закона за изменение и допълнение на Закона за кредитните институции (обн., ДВ, бр. 70 от 2024 г.; изм., бр. 54 от 2025 г.) в § 54 се създава т. 12:\n\n„12. В ал. 19 абревиатурата „БНБ“ се заменя с „компетентният орган по чл. 1, ал. 2“.“\n\n§ 16.\n\n В Кодекса за застраховането (обн., ДВ, бр. 102 от 2015 г.; изм., бр. 62, 95 и 103 от 2016 г., бр. 8, 62, 63, 85, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 17, 42 и 83 от 2019 г., бр. 26, 28 и 64 от 2020 г., бр. 21 от 2021 г., бр. 16 и 25 от 2022 г., бр. 66, 68, 80, 84 и 85 от 2023 г., бр. 70 и 79 от 2024 г. и бр. 49 и 54 от 2025 г.) се правят следните изменения и допълнения:\n\n1. В чл. 294:\n\nа) в ал. 1 се създава т. 3:\n\n„3. клон на застрахователен посредник от трета държава, регистриран по Търговския закон, и при условията и по реда на този кодекс.“;\n\nб) в ал. 3 се създава т. 4:\n\n„4. клон на търговец от трета държава, регистриран по Търговския закон, и при условията и по реда на този кодекс или извършващ дейност без регистрация по реда на чл. 295, ал. 1.“;\n\nв) в ал. 4 се създава т. 3:\n\n„3. клон на презастрахователен брокер от трета държава, регистриран по Търговския закон, и при условията и по реда на този кодекс.“\n\n2. В чл. 296:\n\nа) в ал. 1 след думите „застрахователните агенти“ съюзът „и“ се заменя със запетая и след думите „допълнителна дейност“ се добавя „както и клоновете на застрахователни посредници и търговци от трети държави, регистрирани по Търговския закон“;\n\nб) в ал. 2, изречение първо накрая се добавя „и по чл. 323и, ал. 3, изречение второ и ал. 4“.\n\n3. В чл. 297, ал. 1 след думите „глава тридесет и първа“ съюзът „или“ се заменя със запетая и накрая се добавя „или глава тридесет и втора „а“.\n\n4. В дял втори на част трета се създава глава тридесет и втора „а“ с чл. 323з – 323л:\n\n„Глава тридесет и втора „а“\n\nИЗВЪРШВАНЕ НА ДЕЙНОСТ В РЕПУБЛИКА БЪЛГАРИЯ ОТ ПОСРЕДНИЦИ В ЗАСТРАХОВАНЕТО И ПРЕЗАСТРАХОВАНЕТО ОТ ТРЕТА ДЪРЖАВА. ИЗВЪРШВАНЕ НА ДЕЙНОСТ В ТРЕТА ДЪРЖАВА ОТ ПОСРЕДНИЦИ В ЗАСТРАХОВАНЕТО И ПРЕЗАСТРАХОВАНЕТО ОТ РЕПУБЛИКА БЪЛГАРИЯ\n\nРаздел І\n\nИзвършване на дейност в Република България от застрахователен и презастрахователен посредник от трета държава и клон на търговец от трета държава като посредник, предлагащ застрахователни продукти като допълнителна дейност\n\nУсловия за извършване на дейност в Република България от застрахователен и презастрахователен посредник от трета държава и клон на търговец от трета държава като посредник, предлагащ застрахователни продукти като допълнителна дейност\n\nЧл. 323з. (1) Застрахователен или презастрахователен посредник със седалище в трета държава има право да извършва дейност по разпространение на застрахователни или презастрахователни продукти на територията на Република България чрез клон, регистриран по Търговския закон, след вписване в регистъра по чл. 30, ал. 1, т. 12 от Закона за Комисията за финансов надзор на някоя от формите за извършване на застрахователно или презастрахователно посредничество, допустими по този кодекс. Не се допуска едновременно извършване на дейност като застрахователен брокер и като застрахователен агент на местен застраховател чрез клон на застрахователен или презастрахователен посредник със седалище в трета държава. \n\n(2) Клон на търговец от трета държава, регистриран по Търговския закон, има право да извършва дейност на територията на Република България като посредник, предлагащ застрахователни продукти като допълнителна дейност, при условията на чл. 294, ал. 2 във връзка с чл. 321а и 321б, съответно на чл. 295. \n\nРегистрация на клон на застрахователен и презастрахователен посредник от трета държава и клон на търговец от трета държава като посредник, предлагащ застрахователни продукти като допълнителна дейност\n\nЧл. 323и. (1) Комисията може да регистрира клон на посредник по чл. 323з, ал. 1, при условие че:\n\n1. лицето има право съгласно националното си законодателство да извършва дейност по разпространение на застрахователни или презастрахователни продукти;\n\n2. клонът на посредника отговаря на изискванията по глава тридесета, раздел І и ІІ – при регистрация за дейност като застрахователен брокер, съответно на изискванията по глава тридесет и първа – при регистрация за дейност като застрахователен агент на местен застраховател;\n\n3. управителят на клона отговаря на изискванията по чл. 303, ал. 1 – 7 – при регистрация за дейност като застрахователен брокер, съответно на изискванията по чл. 316, ал. 1, изречение първо, второ и трето – при регистрация за дейност като застрахователен агент на местен застраховател. \n\n(2) За регистрацията на клон на посредник по чл. 323з, ал. 1 като застрахователен брокер се прилага глава тридесета, раздел ІІІ. За регистрацията на клон на посредник по чл. 323з, ал. 1 като застрахователен агент клонът е длъжен самостоятелно да подаде искане за вписване в регистъра на комисията, като прилага съответните документи по чл. 307 в 14-дневен срок от подписването на договора за застрахователно агентство с местен застраховател.\n\n(3) За регистрация на клон на посредник по чл. 323з, ал. 2 се прилагат чл. 321а и 321б. Клонът е длъжен самостоятелно да подаде искане за вписване в регистъра на комисията, като прилага съответните документи по чл. 307 в 14-дневен срок от подписването на договора за посредничество като допълнителна дейност. \n\n(4) Комисията може да откаже регистрация на клона на посредник по чл. 323з, ал. 1 или 2 на основанията по чл. 310. \n\n(5) Комисията може да заличи с решение клона на посредник по чл. 323з, ал. 1 или 2 на основанията по чл. 312. \n\nПрилагане на разпоредбите по отношение на застрахователни и презастрахователни посредници и посредници, предлагащи застрахователни продукти като допълнителна дейност, от трети държави\n\nЧл. 323к. (1) Доколкото в този кодекс не е предвидено друго, клонът на посредник по чл. 323з, ал. 1 или 2 има правата и задълженията на застрахователен, съответно на презастрахователен, посредник или посредник, предлагащ застрахователни продукти като допълнителна дейност, със седалище в Република България и за дейността си в страната подлежи на държавния застрахователен надзор, осъществяван от комисията и от заместник-председателя. \n\n(2) Клонът на посредник по чл. 323з, ал. 1 или 2 няма право да извършва дейност при условията на правото на установяване и на свободата за предоставяне на услуги в други държави членки.\n\nРаздел ІІ\n\nИзвършване на дейност в трета държава от застрахователен и презастрахователен посредник и посредник, предлагащ застрахователни продукти като допълнителна дейност, от Република България\n\nУсловия за извършване на дейност от застрахователен или презастрахователен посредник от Република България в трети страни\n\nЧл. 323л. (1) Застрахователен брокер, застрахователен агент или посредник, предлагащ застрахователни продукти като допълнителна дейност, вписан в регистъра по чл. 30, ал. 1, т. 12 от Закона за Комисията за финансов надзор при условията и по реда на този кодекс, извършва дейност в трета държава при условията и по реда на законодателството на приемащата трета държава. \n\n(2) Застрахователен брокер, застрахователен агент или посредник, предлагащ застрахователни продукти като допълнителна дейност, вписан в регистъра по чл. 30, ал. 1, т. 12 от Закона за Комисията за финансов надзор при условията и по реда на този кодекс, който възнамерява да извършва дейност в трета държава, уведомява комисията преди започване на дейността в приемащата трета държава, но не по-късно от 7 дни след произнасяне на компетентния орган на приемащата трета държава в отговор на искането за започване на дейността.“\n\n§ 17.\n\n В тримесечен срок от влизането в сила на този закон застрахователните брокери, застрахователните агенти и посредниците, предлагащи застрахователни продукти като допълнителна дейност, вписани към датата на влизане в сила на този закон в регистъра по чл. 30, ал. 1, т. 12 от Закона за Комисията за финансов надзор, които извършват дейност в трета държава, уведомяват Комисията за финансов надзор за тези държави.\n\n§ 18.\n\n В Закона за дружествата със специална инвестиционна цел и за дружествата за секюритизация (обн., ДВ, бр. 21 от 2021 г.; изм., бр. 25 и 51 от 2022 г., бр. 70 от 2024 г. и бр. 50 от 2025 г.) се правят следните изменения и допълнения:\n\n1. В чл. 5, ал. 5 думите „или на територията“ се заменят със запетая и накрая се добавя „или на държава, която се е присъединила към Кодекса за либерализация на движението на капитали на Организацията за икономическо сътрудничество и развитие“.\n\n2. В чл. 9, ал. 1, т. 6 думата „членки“ се заличава.\n\n3. В чл. 12, ал. 1, т. 10 думата „членки“ се заличава.\n\n4. В чл. 22, ал. 8 думата „членка“ се заличава. \n\n5. В чл. 24 след думите „държава членка“ се добавя „или на държава, която се е присъединила към Кодекса за либерализация на движението на капитали на Организацията за икономическо сътрудничество и развитие“.\n\n6. В чл. 31, ал. 1, т. 4 думата „членка“ се заличава.\n\n§ 19.\n\n Параграф 5, § 12, т. 3 и § 15 влизат в сила от 1 януари 2026 г.\n\nЗаконът е приет от 51-вото Народно събрание на 31 юли 2025 г. и е подпечатан с официалния печат на Народното събрание.\n\nПредседател на Народното събрание: \nНаталия Киселова\n\n4393",
  "textLength": 27756,
  "scrapedAt": "2026-01-11T02:56:31.259Z",
  "isComplete": true,
  "error": null,
  "retryCount": 0
}