{
  "title": "25/04/2024 Закон за изменение и допълнение на Закона за висшето образование",
  "date": "",
  "link": "https://www.parliament.bg/bg/laws/ID/165483",
  "lawId": "165483",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за висшето образование \n\n(обн., ДВ, бр. 112 от 1995 г.; изм., бр. 28 от 1996 г., бр. 56 от 1997 г.; попр., бр. 57 от 1997 г.; изм., бр. 58 от 1997 г., бр. 60 от 1999 г.; попр., бр. 66 от 1999 г.; изм., бр. 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42, 74 и 99 от 2009 г., бр. 38, 50, 56, 63 и 101 от 2010 г., бр. 61 и 99 от 2011 г., бр. 60 и 102 от 2012 г., бр. 15, 63, 68 и 101 от 2013 г., бр. 54, 66 и 107 от 2014 г., бр. 56 и 79 от 2015 г., бр. 17 и 98 от 2016 г., бр. 17, 30, 86 и 98 от 2018 г., бр. 17 от 2020 г., бр. 18, 56 и 102 от 2022 г., бр. 108 от 2023 г. и бр. 23, 25 и 27 от 2024 г.)\n\n§ 1. \n\nВ чл. 68 се правят следните изменения и допълнения:\n\n 1. Създава се нова ал. 10:\n\n„(10) Приемането на студенти – чуждестранни граждани или лица без гражданство, получили временна закрила на територията на Република България, се извършва при облекчени условия и по ред, определени с акт на Министерския съвет, на места извън утвърдения по реда на чл. 9, ал. 3, т. 6, букви „а“ и „б“ ежегоден брой на приеманите студенти. Броят на приеманите за обучение студенти се утвърждава ежегодно от Министерския съвет по висши училища и специалности.“\n\n2. Създава се ал. 11:\n\n„(11) След изтичане на срока на временната закрила или след отпадане на основанията за предоставянето й студентите по ал. 10 могат да продължат обучението си в съответното висше училище при условията и по реда, определени за български граждани.“\n\n3. Досегашната ал. 10 става ал. 12.\n\n§ 2. \n\nВ чл. 91, ал. 7, т. 4 след думите „междуправителствени спогодби“ се добавя „и актове на Министерския съвет“.\n\n§ 3. \n\nВ чл. 95 се създава ал. 13:\n\n„(13) Студентите по чл. 68, ал. 10 заплащат такси за обучението си в размера, определен за българските граждани.“\n\nПреходна разпоредба\n\n§ 4. \n\nЧуждестранни граждани или лица без гражданство, получили временна закрила на територията на Република България и приети за студенти в българските висши училища преди влизането в сила на този закон, продължават обучението си при условията и по реда, при които са приети.\n\nЗаконът е приет от 49-ото Народно събрание на 25 април 2024 г. и е подпечатан с официалния печат на Народното събрание.\n\nЗа председател на Народното събрание: \nРосица Кирова\n\n3052",
  "textLength": 2421,
  "scrapedAt": "2026-01-11T03:14:48.059Z",
  "isComplete": true,
  "error": null,
  "retryCount": 0
}