{
  "title": "24/01/2018 Закон за изменение на Закона за измерванията",
  "date": "",
  "link": "https://www.parliament.bg/bg/laws/ID/77843",
  "lawId": "77843",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за измерванията\n\n \n\n(обн., ДВ, бр. 46 от 2002 г.; изм., бр. 88, 95 и 99 от 2005 г., бр. 36 от 2008 г., бр. 82 от 2009 г., бр. 39 от 2011 г., бр. 38 и 77 от 2012 г., бр. 15 и 66 от 2013 г., бр. 98 от 2014 г., бр. 14 от 2015 г. и бр. 58 от 2017 г.)\n\n§ 1. \n\nВ глава шеста в наименованието на раздел III думите „и уведомяване от лицата, които произвеждат или внасят предварително опаковани продукти“ се заличават.\n\n§ 2. \n\nВ чл. 67 се правят следните изменения:\n\n1. В ал. 1 думите „или внасят“ се заличават.\n\n2. В ал. 2:\n\nа) в т. 1 думите „и видът на дейността, която извършва – производство или внос“ се заличават;\n\nб) в т. 3 думите „или внася“ се заличават.\n\n3. В ал. 3 думите „а вносителят – графично изображение на поставения от производителя на бутилката идентификационен знак“ се заличават.\n\n§ 3. \n\nЧлен 69 се отменя.\n\n§ 4. \n\nВ чл. 90 думите „или вносител“ се заличават.\n\nЗаконът е приет от 44-то Народно събрание на 24 януари 2018 г. и е подпечатан с официалния печат на Народното събрание.\n\nПредседател на Народното събрание:\n \n\nЦвета Караянчева\n\n797",
  "textLength": 1083,
  "scrapedAt": "2026-01-11T03:20:02.647Z",
  "isComplete": true,
  "error": null,
  "retryCount": 0
}