{
  "title": "17/03/2022 Закон за допълнение на Закона за изпълнение на наказанията и задържането под стража",
  "date": "",
  "link": "https://www.parliament.bg/bg/laws/ID/164050",
  "lawId": "164050",
  "actualTitle": "Закони",
  "metadata": [],
  "fullText": "ЗАКОН\n\nза допълнение на Закона за изпълнение на наказанията и задържането под стража \n\n(обн., ДВ, бр. 25 от 2009 г.; изм., бр. 74 и 82 от 2009 г., бр. 32 и 73 от 2010 г., бр. 81 от 2011 г., бр. 103 от 2012 г., бр. 15 и 68 от 2013 г., бр. 53 от 2014 г., бр. 42 и 79 от 2015 г., бр. 32 и 81 от 2016 г., бр. 13 и 63 от 2017 г., бр. 7, 16, 17, 64 и 100 от 2019 г. и бр. 105 от 2020 г.)\n\n§ 1. \n\nВ чл. 250 се създават ал. 7 и 8:\n\n„(7) Обвиняемите и подсъдимите с мярка за неотклонение задържане под стража се конвоират на територията на страната, когато при изключителни причини от личен и семеен характер това е постановено от орган на съдебната власт.\n\n(8) В случаите на ал. 7 конвоирането се извършва от служители на Главна дирекция „Охрана“, като при необходимост може да се поиска съдействие от Главна дирекция „Изпълнение на наказанията“.“\n\nЗаключителни разпоредби\n\n§ 2. \n\nВ Закона за съдебната власт (обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г. и бр. 15 от 2022 г.) в чл. 391 се правят следните допълнения:\n\n1. В ал. 3, т. 6 след думите „до органите на съдебната власт“ се добавя „и на територията на страната, когато това е предвидено в закон“.\n\n2. Създава се ал. 8:\n\n„(8) Организацията и редът за осъществяване на конвойната дейност се определят с инструкция на министъра на правосъдието.“\n\n§ 3. \n\nВ 4-месечен срок от влизането на закона в сила министърът на правосъдието:\n\n1. привежда в съответствие с него подзаконовите нормативни актове за осъществяване на конвойната дейност;\n\n2. издава инструкцията по чл. 391, ал. 8 от Закона за съдебната власт.\n\nЗаконът е приет от 47-ото Народно събрание на 17 март 2022 г. и е подпечатан с официалния печат на Народното събрание.\n\nПредседател на Народното събрание: \nНикола Минчев\n\n1900",
  "textLength": 2577,
  "scrapedAt": "2026-01-11T03:24:48.883Z",
  "isComplete": true,
  "error": null,
  "retryCount": 0
}