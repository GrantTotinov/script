{
  "title": "07/10/2009 Закон за изменение и допълнение на Закона за електронното управление",
  "date": "",
  "link": "https://www.parliament.bg/bg/laws/ID/9706",
  "lawId": "9706",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за електронното управление \n\n(ДВ, бр. 46 от 2007 г.)\n\n§ 1.\n\n В чл. 7, ал. 4 след думите „обща стратегия за електронно управление“ се добавя „по предложение на министъра на транспорта, информационните технологии и съобщенията“.\n\n§ 2.\n\n В чл. 43, ал. 3 думите „Министърът на държавната администрация и административната реформа съвместно с председателя на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“. \n\n§ 3. \n\nЧлен 59 се изменя така:\n\n„Общ контрол\n\nЧл. 59. Министърът на транспорта, информационните технологии и съобщенията упражнява контрол по спазването на този закон.“\n\n§ 4.\n\n В чл. 65 се правят следните изменения:\n\n1. В ал. 1 думите „министъра на държавната администрация и административната реформа, съответно от председателя на Държавната агенция за информационни технологии и съобщения“ се заменят с „министъра на транспорта, информационните технологии и съобщенията“.\n\n2. Алинея 2 се изменя така:\n\n„(2) Наказателните постановления се издават от министъра на транспорта, информационните технологии и съобщенията или от оправомощени от него длъжностни лица.“\n\nДопълнителна разпоредба\n\n§ 5. \n\nВ останалите текстове на закона думите:\n\n1. „Министърът на държавната администрация и административната реформа“ и „министъра на държавната администрация и административната реформа“ се заменят съответно с „Министърът на транспорта, информационните технологии и съобщенията“ и „министъра на транспорта, информационните технологии и съобщенията“.\n\n2. „Министерството на държавната администрация и административната реформа“ се заменят с „Министерството на транспорта, информационните технологии и съобщенията“.\n\n3. „Председателят на Държавната агенция за информационни технологии и съобщения“ и „председателя на Държавната агенция за информационни технологии и съобщения“ се заменят съответно с „Министърът на транспорта, информационните технологии и съобщенията“ и „министъра на транспорта, информационните технологии и съобщенията“.\n\n4. „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.\n\nПреходни и заключителни разпоредби\n\n§ 6.\n\n Издадените до влизането в сила на този закон подзаконови нормативни актове запазват действието си, доколкото не му противоречат.\n\n§ 7. \n\nЗаконът влиза в сила от деня на обнародването му в „Държавен вестник“. \n\nЗаконът е приет от 41-ото Народно събрание на 7 октомври 2009 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n11644",
  "textLength": 2656,
  "scrapedAt": "2026-01-11T03:43:53.875Z",
  "isComplete": true,
  "error": null,
  "retryCount": 0
}