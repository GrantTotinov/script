{
  "title": "28/09/2023 Закон за изменение и допълнение на Закона за съдебната власт",
  "date": "",
  "link": "https://www.parliament.bg/bg/laws/ID/164722",
  "lawId": "164722",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за съдебната власт\n\n(обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.; изм., бр. 29, 64 и 83 от 2019 г., бр. 11, 86, 103, 109 и 110 от 2020 г., бр. 16 от 2021 г.; Решение № 7 на Конституционния съд от 2021 г. – бр. 41 от 2021 г.; Решение № 6 на Конституционния съд от 2021 г. – бр. 43 от 2021 г.; изм., бр. 80 от 2021 г., бр. 15, 24 и 32 от 2022 г.; Решение № 7 на Конституционния съд от 2021 г. – бр. 56 от 2022 г.; изм., бр. 62 от 2022 г. и бр. 11, 48, 66 и 69 от 2023 г.)\n\n§ 1. \n\nВ чл. 30 се правят следните допълнения: \n\n1. В ал. 2 се създава т. 23:\n\n„23. по предложение на съответната колегия одобрява Кодекс за етично поведение на българските съдии, съответно Кодекс за етично поведение на българските прокурори и следователи.“ \n\n2. В ал. 5 се създава т. 23:\n\n„23. приемат Кодекс за етично поведение на българските съдии, съответно Кодекс за етично поведение на българските прокурори и следователи.“\n\n§ 2. \n\nВ чл. 54 се правят следните допълнения:\n\n1. В ал. 1:\n\nа) в т. 3 накрая се поставя запетая и се добавя „като приема процедура за редовно отчитане и публикуване на резултатите от анализа и обобщението на приключените дела“;\n\nб) създават се т. 16 – 19:\n\n„16. прави предложения пред съответната колегия на Висшия съдебен съвет за изменение и допълнение на Кодекса за етично поведение на българските съдии, съответно на Кодекса за етично поведение на българските прокурори и следователи;\n\n17. организира и провежда антикорупционни обучения, както и обучения за укрепване на почтеността и независимостта на съдиите, прокурорите и следователите и конфликт на интереси, в съответствие с правомощията си по т. 8;\n\n18. приема образец за отчитане на приключването на делата в законоустановените срокове при осъществяване на дейността си по т. 2 след съгласуване с Висшия съдебен съвет;\n\n19. обобщава ежегодно добрите и лошите практики по отношение на спазването на етичните правила в съответствие с относимите европейски и международни стандарти във връзка с проверките по т. 8 и предоставя информацията на колегиите на Висшия съдебен съвет.“\n\n2. Създава се ал. 4:\n\n„(4) Обучителната дейност по ал. 1, т. 17 се провежда независимо от обученията, осъществявани от Националния институт на правосъдието.“\n\n§ 3. \n\nВ чл. 308, ал. 2 се създава т. 3:\n\n„3. лишаване от право да упражнява юридическа професия или дейност за срок до две години.“\n\nДопълнителна разпоредба\n\n§ 4.\n\n Навсякъде в закона думите „Кодекса за етично поведение на българските магистрати“ се заменят с „Кодекса за етично поведение на българските съдии, съответно Кодекса за етично поведение на българските прокурори и следователи“.\n\nПреходни и заключителни разпоредби\n\n§ 5. \n\nДо приемането и одобряването на Кодекса за етично поведение на българските съдии, съответно на Кодекса за етично поведение на българските прокурори и следователи, се прилага Кодексът за етично поведение на българските магистрати.\n\n§ 6. \n\n(1) В едномесечен срок от влизането в сила на закона съдийската колегия на Висшия съдебен съвет приема Кодекс за етично поведение на българските съдии, а прокурорската колегия на Висшия съдебен съвет приема Кодекс за етично поведение на българските прокурори и следователи. Съответните колегии внасят кодексите за одобрение от пленума на Висшия съдебен съвет.\n\n(2) В 14-дневен срок от получаването на предложенията по ал. 1 пленумът на Висшия съдебен съвет приема решения по чл. 30, ал. 2, т. 23.\n\nЗаконът е приет от 49-ото Народно събрание на 2 юни 2023 г. и на 28 септември 2023 г. и е подпечатан с официалния печат на Народното събрание.\n\nЗа председател на Народното събрание: \nРосица Кирова\n\n7386",
  "textLength": 4212,
  "scrapedAt": "2026-01-11T03:14:57.517Z",
  "isComplete": true,
  "error": null,
  "retryCount": 0
}