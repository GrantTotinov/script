{
  "title": "07/12/2011 Закон за изменение и допълнение на Закона за данъците върху доходите на физическите лица",
  "date": "",
  "link": "https://www.parliament.bg/bg/laws/ID/13717",
  "lawId": "13717",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за данъците върху доходите на физическите лица \n\n(обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г., бр. 16, 49, 94 и 100 от 2010 г., бр. 19, 31, 35 и 51 от 2011 г.)\n\n§ 1.\n\n В чл. 9, ал. 3 накрая се поставя запетая и се добавя „както и за доходи по чл. 13, ал. 1, т. 24“.\n\n§ 2. \n\nВ чл. 22, ал. 1 т. 3 се изменя така:\n\n„3. до 50 на сто, когато дарението е в полза на Център „Фонд за лечение на деца“ и/или Център „Фонд за асистирана репродукция“.“\n\n§ 3.\n\n В чл. 32 след думите „по реда на“ се добавя „чл. 40, ал. 5 от“.\n\n§ 4. \n\nВ чл. 36 след думите „по реда на“ се добавя „чл. 40, ал. 5 от“.\n\n§ 5. \n\nВ чл. 38 се правят следните изменения и допълнения:\n\n1. Алинея 1 се изменя така:\n\n„(1) С окончателен данък се облагат облагаемите доходи от:\n\n1. дивиденти в полза на едноличен търговец;\n\n2. дивиденти и ликвидационни дялове в полза на:\n\nа) местно или чуждестранно физическо лице от източник в България;\n\nб) местно физическо лице от източник в чужбина.“\n\n2. В ал. 3 думите „брутната сума на начислените разходи“ се заменят с „брутния размер на начислените суми“.\n\n3. Създава се ал. 12:\n\n„(12) С окончателен данък се облагат доходите от наем или друго възмездно предоставяне на имущество в режим на етажна собственост с форма на управление общо събрание на собствениците, начислени/изплатени от предприятия и самоосигуряващи се лица.“\n\n§ 6.\n\n В чл. 45 се правят следните изменения и допълнения:\n\n1. В ал. 1:\n\nа) след думата „работодателят“ се добавя „по чл. 49, ал. 1“;\n\nб) създава се изречение второ: „В служебната бележка се включва и данъкът, удържан или възстановен на работника/служителя при определяне на годишния размер на данъка.“\n\n2. Алинея 2 се изменя така:\n\n„(2) Работодателят издава и предоставя на работника/служителя служебна бележка по образец за придобития през годината облагаем доход и за удържания през годината данък, когато:\n\n1. трудовото правоотношение е прекратено през течение на годината;\n\n2. доходът е от правоотношение по § 1, т. 26, буква „и“ от допълнителните разпоредби;\n\n3. не е работодател по основното трудово правоотношение към 31 декември на данъчната година – това обстоятелство се установява с писмена декларация, предоставена от работника/служителя;\n\n4. удържането/възстановяването по чл. 49, ал. 5 и 6 не е извършено до 31 януари на следващата година.“\n\n3. В ал. 3 думите „ал. 1“ се заменят с „ал. 2“.\n\n4. Алинея 6 се изменя така:\n\n„(6) Служебната бележка по ал. 2 се издава и предоставя на работника/служителя в следните срокове:\n\n1. до един месец от датата на последното плащане по правоотношението по ал. 2, т. 1, но не по-късно от 31 декември на данъчната година;\n\n2. до 10 януари на следващата година – в случаите по ал. 2, т. 2 и 3;\n\n3. до 5 февруари на следващата година – в случаите по ал. 2, т. 4.“\n\n5. Създава се ал. 8:\n\n„(8) Образците по ал. 1, 2, 4 и 7 се предоставят на лицето, придобило дохода, или на упълномощено от него лице.“\n\n§ 7. \n\nВ чл. 46, ал. 1 думите „чл. 38, ал. 5, 8, 10 и 11“ се заменят с „чл. 38, ал. 5, 8, 10 – 12“.\n\n§ 8. \n\nВ чл. 48 се създава ал. 8:\n\n„(8) Данъкът по ал. 1 и 2 след приспаданията по ал. 3 – 5 се закръглява към всеки пълен лев.“\n\n§ 9.\n\n В чл. 52 се правят следните изменения и допълнения:\n\n1. В ал. 1:\n\nа) в т. 1 думите „само един работодател“ се заменят с „работодател по основно трудово правоотношение“;\n\nб) създава се нова т. 2:\n\n„2. доходи от трудови правоотношения, когато към 31 декември на данъчната година лицето няма работодател по основно трудово правоотношение или има такъв, но той не е определил годишен размер на данъка за всички придобити през данъчната година доходи от трудови правоотношения, ако са изпълнени едновременно следните условия:\n\nа) данъкът върху общата годишна данъчна основа е равен на авансово удържания по чл. 42, и\n\nб) лицето не ползва данъчни облекчения по реда на чл. 23, и/или“; \n\nв) досегашните т. 2, 3 и 4 стават съответно т. 3, 4 и 5.\n\n2. В ал. 2 думите „по чл. 50, ал. 1, т. 5 и ал. 3“ се заменят с „по чл. 50, ал. 1, т. 4 – 5 и ал. 3“.\n\n§ 10.\n\n В чл. 53 се създава ал. 4:\n\n„(4) Отстъпката по ал. 2 и 3 се ползва, при условие че физическите лица, задължени да внасят авансов данък, са внесли пълния размер на дължимия данък в сроковете по чл. 67.“\n\n§ 11.\n\n В чл. 65 се правят следните изменения и допълнения:\n\n1. В ал. 1 думите „чл. 38, ал. 10 и 11“ се заменят с „чл. 38, ал. 10 и 12“.\n\n2. В ал. 3 думата „разходите“ се заменя със „сумите“.\n\n3. В ал. 7 след думите „чл. 38, ал. 8“ се добавя „и 11“, а след думите „местно лице“ се добавя „съответно от кооперацията“ и се поставя запетая.\n\n4. В ал. 9 думата „разходите“ се заменя със „сумите“.\n\n§ 12.\n\n В чл. 73, ал. 3 думите „чл. 38, ал. 1“ се заменят с „чл. 38, ал. 1, т. 2“ и думата „разхода“ се заменя със „сумите“.\n\n§ 13.\n\n В чл. 81 се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) При повторно нарушение по ал. 1 глобата или имуществената санкция е в размер до 2000 лв.“\n\n§ 14. \n\nСъздава се чл. 81а:\n\n„Чл. 81а. (1) Лице – платец на доход, което, като е задължено, не издаде и не предостави на лицето, придобило дохода, образците по чл. 45, ал. 1, 2, 4 и 7, се наказва с глоба или с имуществена санкция в размер до 250 лв., освен ако лицето не подлежи на по-тежко наказание. За нарушения, извършени за повече от едно физическо лице, глобата или имуществената санкция се налага поотделно за всяко физическо лице.\n\n(2) При повторно нарушение по ал. 1 глобата или имуществената санкция е в размер до 500 лв.“\n\n§ 15.\n\n В § 1, т. 26 от допълнителните разпоредби се правят следните изменения и допълнения:\n\n1. Буква „д“ се изменя така:\n\n„д) правоотношения с лица, получаващи доходи от изборни длъжности;“.\n\n2. Създава се буква „к“:\n\n„к) правоотношенията със специализантите, които получават възнаграждение по договор за обучение за придобиване на специалност от номенклатурата на специалностите, определени по реда на чл. 181, ал. 1 от Закона за здравето.“\n\n§ 16.\n\n В § 10а от преходните и заключителните разпоредби се създава ал. 3:\n\n„(3) Лицата с намалена работоспособност 50 и над 50 на сто, установена след навършване на възрастта за придобиване право на пенсия за осигурителен стаж и възраст по чл. 68 от Кодекса за социално осигуряване, както и лицата, навършили възраст за придобиване право на пенсия за осигурителен стаж и възраст по чл. 68 от Кодекса за социално осигуряване, в срока на решението на ТЕЛК (НЕЛК), ползват данъчно облекчение за лица с намалена работоспособност по реда на този закон, независимо от определения в експертното решение срок.“\n\nПреходни и заключителни разпоредби\n\n§ 17. \n\nДоходите от наем или друго възмездно предоставяне на имущество в режим на етажна собственост с форма на управление общо събрание на собствениците, начислени, но неизплатени до 31 декември 2011 г., се облагат по реда на чл. 38, ал. 12 при изплащането им.\n\n§ 18.\n\n Доходите от дейността на физическите лица, регистрирани като тютюнопроизводители и земеделски производители, включително извършващите дейност като еднолични търговци, за производство на непреработена растителна и животинска продукция, с изключение на доходите от производство на декоративна растителност, изплатени през 2011 г., под формата на държавни помощи, субсидии и друго подпомагане от Европейския фонд за гарантиране на земеделието, Европейския фонд за развитие на селските райони и държавния бюджет, не се включват в облагаемия доход по чл. 26 и 29 и не подлежат на облагане с данък, когато са за 2009 г. или за предходни години. Тези доходи се декларират в годишната данъчна декларация по чл. 50 за съответната година.\n\n§ 19. \n\nЧлен 48, ал. 8, чл. 52, ал. 1 и 2 и чл. 53, ал. 4 се прилагат и при облагане на доходите за 2011 г.\n\n§ 20.\n\n В Закона за корпоративното подоходно облагане (обн., ДВ, бр. 105 от 2006 г.; изм., бр. 52, 108 и 110 от 2007 г., бр. 69 и 106 от 2008 г., бр. 32, 35 и 95 от 2009 г., бр. 94 от 2010 г., бр. 19, 31, 35, 51 и 77 от 2011 г.) се правят следните изменения и допълнения:\n\n1. В чл. 31, ал. 2 думите „център „Фонд за лечение на деца“, Център „Фонд за асистирана репродукция“ и Център „Фонд за трансплантация“ се заменят с „Център „Фонд за лечение на деца“ и Център „Фонд за асистирана репродукция“.\n\n2. В чл. 158 след думите „тази глава“ запетаята и думите „като включително подава следващите се финансови отчети, които се изготвят и представят съгласно счетоводното законодателство“ се заличават.\n\n3. В чл. 160, ал. 3 навсякъде думите „финансовият отчет“ се заменят с „годишният отчет за дейността“.\n\n4. В чл. 162, ал. 6 навсякъде думите „финансовият отчет“ се заменят с „годишният отчет за дейността“.\n\n5. В чл. 276 след думите „чл. 92, ал. 3“ се добавя „чл. 160, ал. 3, чл. 162, ал. 6“ и се поставя запетая.\n\n§ 21.\n\n Законът влиза в сила от 1 януари 2012 г., с изключение на § 1, който влиза в сила от деня на обнародването му в „Държавен вестник“.\n\nЗаконът е приет от 41-ото Народно събрание на 7 декември 2011 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n13082",
  "textLength": 9095,
  "scrapedAt": "2026-01-11T03:29:05.738Z",
  "isComplete": true,
  "error": null,
  "retryCount": 0
}