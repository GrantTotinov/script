{
  "title": "22/02/2024 Закон за изменение и допълнение на Закона за Министерството на вътрешните работи",
  "date": "",
  "link": "https://www.parliament.bg/bg/laws/ID/165011",
  "lawId": "165011",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за Министерството на вътрешните работи \n\n(обн., ДВ, бр. 53, 98 и 107 от 2014 г.; изм., бр. 14, 24, 56 и 61 от 2015 г., бр. 81, 97, 98 и 103 от 2016 г., бр. 13, 26, 58, 97 и 103 от 2017 г., бр. 7, 10, 48, 55 и 77 от 2018 г., бр. 7, 17, 34 и 58 от 2019 г., бр. 60 и 85 от 2020 г., бр. 20 от 2021 г., бр. 22, 56 и 62 от 2022 г. и бр. 48, 67 и 84 от 2023 г.)\n\n§ 1. \n\nВ чл. 17 се правят следните изменения и допълнения: \n\n1. В ал. 4 след думата „Редът“ се добавя „и условията“. \n\n2. В ал. 5 изречение второ се заличава.\n\n§ 2. \n\nВ чл. 39 се правят следните допълнения:\n\n1. В ал. 2, т. 3 след думата „системи“ се поставя запетая и се добавя „включително и престъпления срещу половата неприкосновеност на личността, извършвани спрямо малолетни и непълнолетни лица чрез използване на информационна или съобщителна технология“.\n\n2. В ал. 7 след думата „системи“ се поставя запетая и се добавя „включително и срещу половата неприкосновеност на личността, извършвани спрямо малолетни и непълнолетни лица чрез използване на информационна или съобщителна технология“.\n\n§ 3. \n\nВ чл. 140, т. 5 след думата „населението“ се добавя „документи за самоличност и“.\n\n§ 4. \n\nВ чл. 142, ал. 4 след думите „чл. 186а“ се добавя „чл. 189, ал. 1, т. 7“, а след думите „чл. 191“ се поставя запетая и думите „и 233“ се заменят с „233, 238, ал. 1 – 3 и 5, чл. 239, ал. 1, т. 1 и ал. 2, чл. 245а, чл. 247, ал. 1 и 4 и чл. 247а, ал. 1, 3 и 4“.\n\n§ 5. \n\nВ чл. 171, ал. 3 се създава изречение второ: „Базата за определяне на стипендията е в размер на 50 на сто от месечното възнаграждение на стажантите, назначени на изпълнителска длъжност.“\n\n§ 6. \n\nВ чл. 177 се правят следните изменения и допълнения: \n\n1. Алинея 2 се изменя така:\n\n„(2) Базата за определяне размера на основното месечно възнаграждение за най-ниската длъжност е средната работна заплата за страната за второто тримесечие на предходната година съобразно данни на Националния статистически институт, като месечното възнаграждение се увеличава с коефициент спрямо базата, както следва:\n\n1. за най-ниската изпълнителска длъжност – не по-малко от 1,2;\n\n2. за най-ниската младша изпълнителска длъжност – не по-малко от 1,0.“\n\n2. Създава се нова ал. 3:\n\n„(3) Базата по ал. 2 и по чл. 180, ал. 2 се преизчислява ежегодно през първия месец на всяка година.“\n\n3. Досегашната ал. 3 става ал. 4.\n\n4. Досегашната ал. 4 става ал. 5 и в нея думите „ал. 3“ се заменят с „ал. 4“.\n\n§ 7. \n\nВ чл. 180 се правят следните изменения: \n\n1. Алинея 2 се изменя така:\n\n„(2) Базата за определяне размера на основното месечно възнаграждение за най-ниската длъжност е средната работна заплата за страната за второто тримесечие на предходната година съобразно данни на Националния статистически институт, като месечното възнаграждение се увеличава с коефициент спрямо базата, както следва:\n\n1. за висше образование – не по-малко от 0,8;\n\n2. за средно образование – не по-малко от 0,6.“\n\n2. В ал. 3 в изречение второ думите „чл. 177, ал. 3“ се заменят с „чл. 177, ал. 4“.\n\n§ 8. \n\nСъздава се чл. 245a:\n\n„Чл. 245а. (1) За осъществяване на синдикална дейност държавните служители на ръководна изборна длъжност в централни или териториални ръководства на организациите по чл. 242, ал. 1 имат право на платен отпуск при условия, по ред и в размери, установени в споразумение по чл. 245, ал. 1.\n\n(2) 3а осъществяване на синдикална дейност чрез участие като делегати в национални форуми, събрания на членове, синдикални обучения и други форуми, свързани с предмета на дейност, държавните служители членове на организациите по чл. 242, ал. 1, имат право на платен отпуск при условия, по ред и в размери, установени в споразумение по чл. 245, ал. 1.“\n\n§ 9. \n\nСъздава се чл. 247a:\n\n„Чл. 247а. (1) 3а изпълнение на координационни, административни, организационни и финансови задачи, по негово искане и решение на управителния орган, по един на всеки \n2 000 членове на синдикалните организации по чл. 248, ал. 2 (но не повече от общо 7 за всяка синдикална организация) може да ползва платен отпуск в рамките на мандата му.\n\n(2) Редът за ползване на отпуск по ал. 1 и чл. 247, ал. 1 се определя с акт на министъра.\n\n(3) За времето на отпуска по ал. 1 служителят получава месечно възнаграждение в размер на последното основно месечно възнаграждение преди излизането му в този отпуск, допълнителното възнаграждение по чл. 178, ал. 1, т. 1 и храна или левовата равностойност по чл. 181, ал. 1. Сумите се актуализират спрямо промените за тях след упражняване на това право.\n\n(4) Отпуск по ал. 1 и чл. 247, ал. 1 може да бъде прекратен само по лично волеизявление на служителя или по решение на ръководния орган на организация по чл. 242, ал. 1, на която той е член.“\n\n§ 10.\n\n В допълнителните разпоредби в § 1, т. 26а след думите „чл. 17, ал. 2, т. 1“ се поставя запетая и се добавя „установяване на причините и на условията за възникване и разпространение на пожари“, а след думите „специални операции“ се поставя запетая и се добавя „осигуряване и прилагане на специални разузнавателни средства в случаите по чл. 20, ал. 1, т. 3 от Закона за специалните разузнавателни средства“.\n\nЗаключителни разпоредби\n\n§ 11.\n\n Министърът на вътрешните работи привежда в съответствие инструкцията по чл. 171, ал. 3 в срок до един месец от влизането в сила на този закон.\n\n§ 12.\n\n Параграф 1, т. 2, § 5, 6 и 7 влизат в сила от 1 януари 2025 г.\n\nЗаконът е приет от 49-ото Народно събрание на 22 февруари 2024 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n1613",
  "textLength": 5538,
  "scrapedAt": "2026-01-11T03:22:00.110Z",
  "isComplete": true,
  "error": null,
  "retryCount": 0
}