{
  "title": "07/07/2010 Закон за изменение и допълнение на Закона за акцизите и данъчните складове",
  "date": "",
  "link": "https://www.parliament.bg/bg/laws/ID/9971",
  "lawId": "9971",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за акцизите и данъчните складове \n\n(обн., ДВ, бр. 91 от 2005 г.; изм., бр. 105 от 2005 г., бр. 30, 34, 63, 80, 81, 105 и 108 от 2006 г., бр. 31, 53, 108 и 109 от 2007 г., бр. 36 и 106 от 2008 г. и бр. 6, 24, 44 и 95 от 2009 г.)\n\n§ 1. \n\nВ чл. 4 се създава т. 45:\n\n„45. „Място на директна доставка“ е мястото на получаване на енергийни продукти от лицензиран складодържател, различно от местонахождението на данъчния склад, изпратени от друга държава членка.“\n\n§ 2. \n\nВ чл. 14 се правят следните изменения и допълнения:\n\n1. Създава се нова ал. 3:\n\n„(3) За енергийни продукти с кодове по КН 2710 91 и 2710 99 разпоредбите на глава четвърта се прилагат на територията на страната само от лицата, които ги оползотворяват или обезвреждат по смисъла на Закона за управление на отпадъците.“\n\n2. Досегашната ал. 3 става ал. 4.\n\n§ 3. \n\nВ чл. 20, ал. 2 се създава т. 12б:\n\n„12б. получаването на енергийни продукти от лицензиран складодържател при условията на директна доставка;“.\n\n§ 4. \n\nВ чл. 24, ал. 3 след думата „потребители“ се поставя точка и текстът докрая се заличава.\n\n§ 5. \n\nВ чл. 25, ал. 1, т. 1 думите „чл. 27, ал. 7, 8 и 10“ се заменят с „чл. 27, ал. 7 и 8“.\n\n§ 6. \n\nЧлен 25а се отменя.\n\n§ 7. \n\nВ чл. 26 се създава ал. 3:\n\n„(3) За прилагане разпоредбите на ал. 1 и 2 лицата, които извършват зареждане на плавателни съдове, използват средства за измерване, отговарящи на изискванията на чл. 103а, ал. 1 и инсталирани на транспортните вместимости, от които се извършва зареждането, като дан­ните от тях се предават по електронен път до Централното митническо управление по ред, начин и формат, определени от директора на Агенция „Митници“.“ \n\n§ 8. \n\nВ чл. 27 се правят следните изменения и допълнения:\n\n1. В ал. 4 думите „по жалбата в 14-дневен срок“ се заменят с „в 45-дневен срок от датата на получаването й“.\n\n2. В ал. 7 накрая се добавя „по ред и начин, определени с правилника за прилагане на закона“.\n\n3. Алинея 8 се изменя така:\n\n„(8) Когато акцизни стоки под режим отложено плащане на акциз не могат да бъдат освободени за потребление поради несъответствие с нормативни изисквания или с технически и качествени стандарти на производителя, включително по отношение на потребителските опаковки, поставените върху опаковките бандероли се бракуват по ред и начин, определени с правилника за прилагане на закона.“\n\n4. Алинеи 9, 10 и 11 се отменят.\n\n5. Създава се ал. 12:\n\n„(12) Бракуваните бандероли по ал. 7 и 8 се унищожават от митническите органи по ред и начин, определени с правилника за прилагане на закона.“\n\n§ 9. \n\nВ чл. 32, ал. 1 т. 7 се отменя.\n\n§ 10.\n\n В чл. 33, ал. 1 т. 6 се отменя.\n\n§ 11.\n\n В чл. 33а се правят следните изменения и допълнения:\n\n1. В ал. 1 думата „литра“ се заменя с „кг“.\n\n2. Създават се ал. 4 и 5:\n\n„(4) Ставката по ал. 1 за смазочни масла, които по техническа спецификация съдържат газьол, се прилага само ако газьолът е маркиран.\n\n(5) За целите на прилагане на ал. 4 освободените за потребление акцизни стоки се придружават от документ по образец, определен с правилника за прилагане на закона.“\n\n§ 12.\n\n В чл. 34 се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) Ставката за тежки горива по чл. 33, ал. 1, т. 2, които по техническа спецификация съдържат газьол, се прилага само ако газьолът е маркиран.“\n\n§ 13.\n\n Създава се чл. 39а:\n\n„Чл. 39а. При промяна на акцизната ставка по чл. 39 новата акцизна ставка влиза в сила не по-рано от два месеца от деня на обнародването на закона в „Държавен вестник“.“\n\n§ 14.\n\n Член 45 се отменя.\n\n§ 15.\n\n В чл. 48 се правят следните допълнения:\n\n1. В ал. 1 се създава т. 9:\n\n„9. точно местонахождение на мястото на директна доставка.“\n\n2. В ал. 2 се създават т. 19 и 20:\n\n„19. договор или друг документ с лицето – получател на енергийни продукти, в случаите на директна доставка;\n\n20. план на мястото на директна доставка с обозначено местоположение на средствата за измерване на получаваните енергийни продукти.“\n\n3. Създават се ал. 4 и 5:\n\n„(4) Лицензираният складодържател може да поиска да получава енергийни продукти на място или на места на директна доставка, различни от местонахождението на данъчния склад, по ред, определен в правилника за прилагане на закона. \n\n(5) Лицата по ал. 4 са длъжни да използват средства за измерване, които да отговарят на изискванията на чл. 103а, на мястото на директна доставка.“\n\n§ 16.\n\n В чл. 51, ал. 1 се създава т. 11:\n\n„11. точния адрес на мястото на директна доставка.“\n\n§ 17.\n\n В чл. 59 се правят следните изменения и допълнения:\n\n1. Създава се нова ал. 4:\n\n„(4) Не се смята за производство на енергийни продукти дейност, при която извън производствено предприятие или данъчен склад се използват енергийни продукти заедно с други енергийни продукти или други материали, при условие че:\n\n1. акцизът върху компонентите е вече заплатен, и\n\n2. платената сума не е по-малка от сумата, която би била дължима върху готовия продукт, получен от компонентите.“\n\n2. Досегашната ал. 4 става ал. 5.\n\n§ 18.\n\n В чл. 64, ал. 6 накрая се поставя запетая и се добавя „не по-късно от три месеца преди датата на въвеждане на новия образец на бандерол“. \n\n§ 19.\n\n В чл. 67 се правят следните допълнения:\n\n1. В т. 3 накрая се добавя „или до място на директна доставка, посочено от лицензирания складодържател“.\n\n2. В т. 4 след думите „до данъчен склад“ се добавя „или до място на директна доставка, посочено от лицензирания складодържател“.\n\n§ 20.\n\n В чл. 68, ал. 2, т. 3 след думите „данъчен склад“ се добавя „или място на директна доставка“.\n\n§ 21.\n\n В чл. 71, ал. 2 след думата „склада“ се добавя „или мястото на директна доставка“.\n\n§ 22.\n\n В чл. 73а, ал. 1 се правят следните допълнения:\n\n1. В т. 4 след думата „склад“ се добавя „или до място на директна доставка, посочено от лицензирания складодържател“.\n\n2. В т. 5 след думите „до данъчен склад“ се добавя „или до място на директна доставка, посочено от лицензирания складодържател“.\n\n§ 23.\n\n В чл. 73б, ал. 3, т. 3 след думите „данъчен склад“ се добавя „или място на директна доставка“ и се създава изречение второ: „Митническите органи разрешават вдигане на стоките след поставянето им под режим отложено плащане на акциз.“\n\n§ 24.\n\n В чл. 74 в текста преди т. 1 след думите „в чийто данъчен склад“ се добавя „или място на директна доставка“.\n\n§ 25.\n\n В чл. 76 след думите „в чийто данъчен склад“ се добавя „или място на директна доставка“.\n\n§ 26.\n\n В чл. 80, ал. 1 думата „или“ се заменя с „и/или“. \n\n§ 27.\n\n В чл. 83 ал. 8 се отменя. \n\n§ 28.\n\n В чл. 83г, ал. 1 думата „или“ се заменя с „и/или“. \n\n§ 29.\n\n В чл. 93 се правят следните изменения и допълнения:\n\n1. В ал. 1 след думите „моторно гориво“ се добавя „или са освободени от облагане с акциз“. \n\n2. Създават се нова ал. 2 и ал. 3:\n\n„(2) Разпоредбата на ал. 1 се прилага и за всички видове газьол с кодове по КН от 2710 19 41 до 2710 19 49, когато е предназначен за получаване на други енергийни продукти, които се облагат със ставка, по-ниска от ставката за моторно гориво, или са освободени от облагане с акциз. \n\n(3) Разпоредбите на чл. 24, ал. 1, т. 1 и чл. 26, ал. 1 и 2 се прилагат за газьол и енергийни продукти, съдържащи газьол за зареждане на плавателни средства, с изключение на тези за частни развлекателни плавания, при условие че газьолът е маркиран.“\n\n3. Досегашната ал. 2 става ал. 4 и в нея думите „по ал. 1“ се заменят с „по ал. 1, 2 и 3“.\n\n4. Създава се ал. 5:\n\n„(5) В случаите по ал. 1, 2 и 3 във всички търговски и първични счетоводни документи задължително се вписва „маркирано гориво за отопление“, съответно „маркирано гориво за плавателни средства“ или „енергиен продукт, съдържащ маркиран газьол“ и номер на анализния сертификат и/или протокол за маркирането на съответната партида.“\n\n§ 30.\n\n В чл. 94 се правят следните допълнения:\n\n1. В ал. 1 в текста преди т. 1 след думата „керосин“ се добавя „независимо от концентрацията или комбинацията на маркиращите вещества“.\n\n2. Създава се ал. 3:\n\n„(3) Забранява се добавянето към енергийни продукти на какъвто и да е маркер или цвят, различни от тези, предвидени в правото на Общността или в националното законодателство.“\n\n§ 31.\n\n В чл. 104 се правят следните изменения и допълнения:\n\n1. В ал. 1 след думите „по чл. 121“ се добавя „и чл. 153, ал. 5“.\n\n2. В ал. 3 думите „т. 1“ се заличават, а след думите „митническо управление“ се добавя „или от директора на Агенция „Митници“.\n\n§ 32.\n\n В чл. 108а се правят следните изменения:\n\n1. В ал. 1 думите „и се отнема разрешението за срок една година, а тютюневите изделия се отнемат в полза на държавата“ се заличават.\n\n2. В ал. 2 думите „и се отнема разрешението за срок три години, а тютюневите изделия се отнемат в полза на държавата“ се заличават.\n\n§ 33.\n\n В чл. 114 думите „на чл. 61“ се заменят с „на чл. 103а, ал. 1, 3, 4 и 5“.\n\n§ 34.\n\n Създава се чл. 122а:\n\n„Чл. 122а. (1) Лице, което направи опит за манипулиране или демонтиране или манипулира, или демонтира техническите устройства по чл. 102, ал. 3, се наказва с глоба в двойния размер на дължимия акциз, но не по-малко от 1000 лв. – за физическите лица, и с имуществена санкция в двойния размер на дължимия акциз, но не по-малко от 2000 лв. – за юридическите лица и едноличните търговци.\n\n(2) При повторно нарушение по ал. 1 глобата е в тройния размер на дължимия акциз, но не по-малко от 3000 лв., а имуществената санкция – в тройния размер на дължимия акциз, но не по-малко от 6000 лв.“\n\n§ 35.\n\n В чл. 124 след думите „В случаите на нарушения по“ се добавя „чл. 108а“ и се поставя запетая.\n\n§ 36.\n\n В чл. 124а се правят следните изменения и допълнения:\n\n1. Създава се нова ал. 3:\n\n„(3) Наказанието по ал. 1 и 2 не се налага в случаите, когато е сключено споразумение за прекратяване на административно-наказателното производство по реда на чл. 107з.“\n\n2. Досегашната ал. 3 става ал. 4.\n\n§ 37\n\n. В Закона за изменение и допълнение на Закона за акцизите и данъчните складове (ДВ, бр. 106 от 2008 г.) § 18 от заключителните разпоредби се отменя.\n\n§ 38.\n\n В Закона за изменение и допълнение на Закона за акцизите и данъчните складове (ДВ, бр. 105 от 2006 г.) § 79 от преходните и заключителните разпоредби се отменя.\n\nПреходни и заключителни разпоредби\n\n§ 39.\n\n За предадените до влизането в сила на този закон бандероли по чл. 27, ал. 6, 7 и 8 в компетентното митническо учреждение акцизът се прихваща или се възстановява при условията и по реда на отменените ал. 9, 10 и 11 от същия член.\n\n§ 40.\n\n За започнала процедура по отменения чл. 25а платеният акциз се прихваща или възстановява при условията и по реда, определени до влизането в сила на този закон. \n\n§ 41.\n\n (1) Лицата по чл. 26, ал. 3 привеждат дейността си в съответствие с изискванията на този закон в срок до три месеца от влизането му в сила и писмено уведомяват за това директора на Агенция „Митници“.\n\n(2) Извън случаите по § 81, ал. 2 от преходните и заключителните разпоредби на Закона за изменение и допълнение на Закона за акцизите и данъчните складове (ДВ, бр. 95 от 2009 г.) лицата, които са спазили срока по § 2 от преходните и заключителните разпоредби на Наредба № 3 от 2010 г. за специфичните изисквания и контрола, осъществяван от митническите органи върху средствата за измерване на акцизни стоки (ДВ, бр. 15 от 2010 г.), привеждат дейността си в съответствие с изискванията на закона и писмено уведомяват за това директора на Агенция „Митници“ в срок до:\n\n1. три месеца от датата на изготвяне на протокол по чл. 52, ал. 4 от наредбата;\n\n2. първи септември 2010 г. – за лицата, които използват средства за измерване и контрол, едновременно отчитащи показателите обем, алкохолно съдържание и екстракт, изразен в градус Плато. \n\n(3) Лицата по ал. 2 могат да продължат дейността си до влизането в сила на съответния акт на директора на Агенция „Митници“ или на началника на компетентното митническо учреждение относно промяна на издадения лиценз за управление на данъчен склад или регистрация и/или за съответствие с изискванията на закона, но не по-късно от три месеца от влизането в сила на този закон.\n\n§ 42.\n\n (1) Разпоредбите на чл. 47, ал. 1, т. 5, чл. 57в, ал. 1, т. 5, чл. 58а, ал. 1, т. 3 и чл. 58в, ал. 1, т. 5 не се прилагат за извършени нарушения до влизането в сила на този закон, освен ако деянието съставлява престъпление, при условие че нарушителят сключи споразумение по реда на чл. 107з в двумесечен срок от влизането в сила на този закон.\n\n(2) Разпоредбите на чл. 47, ал. 1, т. 5, чл. 57в, ал. 1, т. 5, чл. 58а, ал. 1, т. 3 и чл. 58в, ал. 1, т. 5 не се прилагат за извършени нарушения, за които има влязло в сила наказателно постановление до влизането в сила на този закон, освен ако деянието съставлява престъпление, при условие че наложената имуществена санкция е заплатена или бъде заплатена в двумесечен срок от влизането в сила на този закон.\n\n§ 43.\n\n В Закона за митниците (обн., ДВ, бр. 15 от 1998 г.; изм., бр. 89 и 153 от 1998 г., бр. 30 и 83 от 1999 г., бр. 63 от 2000 г., бр. 110 от 2001 г., бр. 76 от 2002 г., бр. 37 и 95 от 2003 г., бр. 38 от 2004 г., бр. 45, 86, 91 и 105 от 2005 г., бр. 30 и 105 от 2006 г., бр. 59 и 109 от 2007 г., бр. 28, 43 и 106 от 2008 г. и бр. 12, 32, 42, 44 и 95 от 2009 г.) в чл. 211и, ал. 5 думите „местонахождението й“ се заменят с „местонахождението на органа, издал постановлението“.\n\n§ 44.\n\n Законът влиза в сила от деня на обнародването му в „Държавен вестник“.\n\nЗаконът е приет от 41-ото Народно събрание на 7 юли 2010 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n5788",
  "textLength": 13469,
  "scrapedAt": "2026-01-11T03:36:50.957Z",
  "isComplete": true,
  "error": null,
  "retryCount": 0
}