{
  "title": "05/03/2010 Закон за закриване на Социалноинвестиционния фонд",
  "date": "",
  "link": "https://www.parliament.bg/bg/laws/ID/9895",
  "lawId": "9895",
  "actualTitle": "Закони",
  "metadata": [],
  "fullText": "ЗАКОН\n\nза закриване на Социалноинвестиционния фонд\n\nЧлен единствен.\n\n Закрива се Социалноинвестиционният фонд – второстепенен разпоредител с бюджетни кредити към министъра на труда и социалната политика.\n\nПреходни и заключителни разпоредби\n\n§ 1. \n\nЗаконът за Социалноинвестиционeн фонд (обн., ДВ, бр. 32 от 2001 г.; изм., бр. 120 от 2002 г.) се отменя. \n\n§ 2.\n\n Правоприемник на активите, пасивите, архива и другите права и задължения на Социалноинвестиционния фонд е Министерството на труда и социалната политика.\n\n§ 3. \n\nПълномощията на изпълнителния директор и на членовете на управителния съвет на Социалноинвестиционния фонд се прекратяват от датата на влизане в сила на закона.\n\n§ 4.\n\n Министърът на труда и социалната политика в срок три месеца от влизането в сила на закона урежда правоотношенията, свързани със закриването на Социалноинвестиционния фонд.\n\n§ 5. \n\nТрудовите правоотношения със служителите от закрития Социалноинвестиционен фонд се уреждат при условията на чл. 328, ал. 1, т. 1 от Кодекса на труда.\n\n§ 6.\n\n Разходите по закриването са за сметка на средствата за издръжка по утвърдения бюджет на Социалноинвестиционния фонд за 2010 г.\n\nЗаконът е приет от 41-ото Народно събрание на 5 март 2010 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n2095",
  "textLength": 1331,
  "scrapedAt": "2026-01-11T03:46:47.172Z",
  "isComplete": true,
  "error": null,
  "retryCount": 0
}