{
  "title": "21/07/2010 Закон за изменение на Закона за Националния архивен фонд",
  "date": "",
  "link": "https://www.parliament.bg/bg/laws/ID/10055",
  "lawId": "10055",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за Националния архивен фонд \n\n(обн., ДВ, бр. 57 от 2007 г.; изм., бр. 19, 42, 78, 92, 93 и 103 от 2009 г.; Решение № 8 на Конституционния съд от 2010 г. – бр. 43 от 2010 г.)\n\n§ 1. \n\nВ чл. 13 се правят следните изменения:\n\n1. В т. 11 думите „и упълномощава директорите на държавните архиви за осъществяване на такива сделки“ се заличават.\n\n2. В т. 14 запетаята след думите „експертно-проверочна комисия“ се заменя със съюза „и“, а думите „и съответните експертни комисии в държавните архиви“ се заличават.\n\n§ 2. \n\nВ глава втора, в наименованието на раздел II думата „териториални“ се заменя с „регионални“.\n\n§ 3. \n\nЧлен 18 се изменя така:\n\n„Чл. 18. Структурата на Държавна агенция „Архиви“ включва централни и регионални държавни архиви. Регионалните държавни архиви се определят с Устройствения правилник на Държавна агенция „Архиви“.“\n\n§ 4. \n\nЧлен 20 се отменя.\n\n§ 5. \n\nВ чл. 21 думата „общински“ се заменя с „обществени“, а думите „за периода след 1878 г.“ се заличават.\n\n§ 6. \n\nЧлен 23 се отменя.\n\n§ 7. \n\nЧлен 24 се изменя така:\n\n„Чл. 24. Обект на дейността на регионалните държавни архиви са определените за постоянно запазване документи на областните администрации, на общините на територията на съответния регион, на териториалните структури на държавните органи и на други държавни и общински институции, намиращи се на територията на региона, на органи и организации с местно значение, както и документалното наследство на значими личности от местно значение.“\n\n§ 8. \n\nЧлен 26 се отменя.\n\n§ 9. \n\nВ чл. 27 се правят следните изменения:\n\n1. Алинея 1 се изменя така:\n\n„(1) Превантивният, текущият и последващият контрол по изпълнението на задълженията по този закон се осъществяват от председателя на агенцията или оправомощени от него длъжностни лица.“\n\n2. Алинеи 4 и 5 се отменят.\n\n§ 10.\n\n В чл. 43, ал. 2 думите „директорите на съответните държавни архиви“ се заменят с „председателя на Държавна агенция „Архиви“.\n\n§ 11.\n\n В чл. 47, ал. 2 думите „директора на приемащия ги държавен архив“ се заменят с „председателя на Държавна агенция „Архиви“.\n\n§ 12.\n\n В чл. 55, ал. 5 думите „от експертните оценителни комисии на приемащите ги архиви“ се заменят с „по ред, определен с Устройствения правилник на Държавна агенция „Архиви“.\n\n§ 13.\n\n В чл. 100, ал. 2 думите „или от директорите на държавните архиви, когато им е възложено от председателя на агенцията“ се заличават.\n\nПреходни и заключителни разпоредби\n\n§ 14.\n\n Регионалните държавни архиви са правоприемник на документите на Софийски държавен архив и териториалните държавни архиви, на техните пасиви, активи и други права и задължения.\n\n§ 15.\n\n Правоотношенията на служителите на териториалните държавни архиви се уреждат съгласно чл. 123 от Кодекса на труда, чл. 87а от Закона за държавния служител и в съответствие с определените с Устройствения правилник на Държавна агенция „Архиви“ структура и числен състав.\n\n§ 16.\n\n Законът влиза в сила от 12 юни 2010 г.\n\nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\n\nПредседател на Народното събрание:\n  Цецка Цачева\n\n6210",
  "textLength": 3127,
  "scrapedAt": "2026-01-11T03:35:35.952Z",
  "isComplete": true,
  "error": null,
  "retryCount": 0
}