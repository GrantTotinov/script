{
  "title": "14/12/2016 Закон за изменение и допълнение на Закона за съсловната организация на медицинските сестри, акушерките и асоциираните медицински специалисти",
  "date": "",
  "link": "https://www.parliament.bg/bg/laws/ID/66430",
  "lawId": "66430",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за със­ловната организация на медицинските сестри, акушерките и асоциираните медицински специалисти \n\n(обн., ДВ, бр. 46 от 2005 г.; изм., бр. 85 от 2005 г., бр. 30, 59 и 75 от 2006 г., бр. 41 от 2007 г., бр. 13 от 2008 г., бр. 41 от 2009 г. и бр. 98 и 101 от 2010 г.)\n\n§ 1. \n\nВ чл. 1 се правят следните изменения и допълнения:\n\n1. Досегашният текст става ал. 1 и в нея след думите „професиите им“ се добавя „и професионалното им развитие“.\n\n2. Създава се ал. 2:\n\n„(2) Цел на професионалното развитие на медицинските сестри, акушерките и асоциираните медицински специалисти е да се поддържат, повишават и разширяват теоретичните знания и практическите умения, необходими за осигуряване на качествени здравни грижи.“\n\n§ 2. \n\nВ чл. 8 се правят следните изменения и допълнения:\n\n1. В т. 5 думата „практика“ се заменя с „медицинска практика по здравни грижи“.\n\n2. Създава се т. 7а:\n\n„7а. приема Квалификационна рамка за професионално развитие на медицинските сестри, акушерките и асоциираните медицински специалисти, състояща се от квалификационни нива;“.\n\n§ 3. \n\nВ чл. 20, т. 3 думите „практика за“ се заменят с „медицинска практика по здравни грижи при“.\n\n§ 4. \n\nВ чл. 39 се правят следните допълнения:\n\n1. В т. 2 след думата „практика“ се добавя „по здравни грижи“.\n\n2. Създава се т. 5:\n\n„5. повишават професионалната си квалификация чрез продължаващото медицинско обучение.“\n\n§ 5. \n\nВ чл. 40 се правят следните допълнения:\n\n1. В т. 1 след думата „предвидени“ се добавя „в този закон и“.\n\n2. В т. 2 след думата „практика“ се добавя „по здравни грижи“.\n\n§ 6. \n\nВ § 1 от допълнителната разпоредба се създава т. 4:\n\n„4. „Квалификационни нива“ са нива на професионално развитие на медицинските сестри, акушерките и асоциираните медицински специалисти, които отразяват придобитите знания, умения и компетентности, усвоени в рамките на продължаващото медицинско обучение и/или специалност в системата на здравеопазването за период 5 години.“\n\nЗаключителна разпоредба\n\n§ 7. \n\nВ Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г. и бр. 17, 27 и 98 от 2016 г.) се правят следните изменения:\n\n1. В чл. 178, ал. 1 думите „е право на всички“ се заменят със „се провежда за“.\n\n2. В чл. 182:\n\nа) в ал. 1 думите „провеждат и регистрират“ се заменят с „провеждат, регистрират и контролират“;\n\nб) алинея 4 се отменя.\n\nЗаконът е приет от 43-то Народно събрание на 14 декември 2016 г. и е подпечатан с официалния печат на Народното събрание.\n\nПредседател на Народното събрание:  \nЦецка Цачева\n\n10241",
  "textLength": 2964,
  "scrapedAt": "2026-01-11T03:26:16.053Z",
  "isComplete": true,
  "error": null,
  "retryCount": 0
}