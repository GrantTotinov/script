{
  "title": "30/11/2011 Закон за изменение и допълнение на Закона за ветераните от войните",
  "date": "",
  "link": "https://www.parliament.bg/bg/laws/ID/13701",
  "lawId": "13701",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за ветераните от войните \n\n(обн., ДВ, бр. 152 от 1998 г.; изм., бр. 49 от 2000 г., бр. 40 и 57 от 2007 г.)\n\n§ 1. \n\nВ чл. 4 се правят следните изменения и допълнения:\n\n1. Създава се нова т. 2:\n\n„2. медицинска и дентална помощ за всички дейности извън обхвата на основния пакет от здравни дейности, гарантиран от бюджета на Националната здравноосигурителна каса, по ред и списък, утвърдени от министъра на здравеопазването. Средствата са за сметка на държавния бюджет.“\n\n2. Досегашните т. 2, 3, 4, 5 и 6 стават съответно т. 3, 4, 5, 6 и 7.\n\n§ 2. \n\nСъздава се чл. 7:\n\n„Чл. 7. (1) При смърт на ветеран от войните наследниците имат право на еднократна целева помощ за погребение в размер на 500 лв.\n\n(2) Помощта по ал. 1 е за сметка на държавния бюджет.“\n\nЗаключителна разпоредба\n\n§ 3.\n\n Законът влиза в сила от 1 юли 2012 г.\n\nЗаконът е приет от 41-ото Народно събрание на 30 ноември 2011 г. и е подпечатан с официалния печат на Народното събрание.\n\nЗа председател на Народното събрание: \nАнастас Анастасов\n\n12852",
  "textLength": 1051,
  "scrapedAt": "2026-01-11T03:30:05.317Z",
  "isComplete": true,
  "error": null,
  "retryCount": 0
}