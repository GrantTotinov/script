{
  "title": "26/07/2012 Закон за изменение и допълнение на Закона за защита от дискриминация",
  "date": "",
  "link": "https://www.parliament.bg/bg/laws/ID/14025",
  "lawId": "14025",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за защита от дискриминация \n\n(обн., ДВ, бр. 86 от 2003 г.; изм., бр. 70 от 2004 г., бр. 105 от 2005 г., бр. 30 и 68 от 2006 г., бр. 59 и 100 от 2007 г., бр. 69 и 108 от 2008 г., бр. 42, 74 и 103 от 2009 г., бр. 97 от 2010 г., бр. 23 и 39 от 2011 г. и бр. 38 от 2012 г.)\n\n§ 1. \n\nВ чл. 6 се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) При изработване на проекти на нормативни актове, както и при тяхното прилагане държавните и обществените органи и органите на местното самоуправление се съобразяват с целта за недопускане на пряка или непряка дискриминация на основата на признаците по чл. 4, ал. 1.“\n\n§ 2. \n\nВ чл. 7, ал. 1 се създава т. 19: \n\n„19. различното третиране на лицата при предприемане на мерки, имащи за цел инициативи, изключително или основно насърчаващи предприемачеството сред жените в случаите, когато те са недостатъчно представеният пол, или за предотвратяване или компенсиране на неизгоди в професионалната кариера.“\n\n§ 3. \n\nВ чл. 37 се правят следните изменения и допълнения:\n\n1. Досегашният текст става ал. 1.\n\n2. Създават се ал. 2 и 3:\n\n„(2) Не се допуска дискриминация на основата на признаците по чл. 4, ал. 1 в публичния или реалния сектор, пряко или непряко, свързана с извършването на стопанска дейност, включително по отношение на създаването, оборудването или разширяването на стопанска дейност или на започването или разширяването на всякаква друга форма на такава дейност.\n\n(3) В дейностите по ал. 2 отхвърлянето или понасянето от дадено лице на поведение, което съставлява тормоз или сексуален тормоз, не могат да послужат за основание при вземането на решение, което засяга това лице.“\n\n§ 4. \n\nВ чл. 47 се правят следните изменения и допълнения: \n\n1. Създава се нова т. 12:\n\n„12. информира обществеността чрез средствата за масово осведомяване за действащите разпоредби в областта на защитата от дискриминация;“.\n\n2. Досегашната т. 12 става т. 13.\n\n§ 5. \n\nВ допълнителните разпоредби се правят следните изменения и допълнения:\n\n1. В § 1:\n\nа) в т. 1 след думата „враждебна“ се добавя „принизяваща, унизителна“;\n\nб) в т. 2 след думата „враждебна“ се добавя „принизяваща“;\n\nв) в т. 5 след думите „на дискриминация“ текстът докрая се заличава.\n\n2. Създава се § 1б:\n\n„§ 1б. Този закон въвежда изискванията на Директива 2010/41/ЕC на Европейския парламент и на Съвета от 7 юли 2010 г. за прилагане на принципа на равно третиране на мъжете и жените, които извършват дейности в качеството на самостоятелно заети лица, и за отмяна на Директива 86/613/ЕИО на Съвета (ОВ, L 180/1 от 15 юли 2010 г.).“\n\nЗаключителни разпоредби\n\n§ 6. \n\nВ Кодекса за социално осигуряване (обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59, 68, 76, 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г. и бр. 7, 21, 38, 40 и 44 от 2012 г.) се правят следните изменения и допълнения:\n\n1. В чл. 4:\n\nа) създава се нова ал. 9:\n\n„(9) Съпрузите на лицата по ал. 3, т. 1 и 4, когато с тяхно съгласие участват в упражняваната от тях трудова дейност, могат да се осигуряват по свое желание и за своя сметка за инвалидност поради общо заболяване, старост и смърт и за общо заболяване и майчинство, ако не са осигурени по ал. 1 и/или ал. 3, т. 1, 2 и 4, и/или чл. 4а. Осигурителните вноски за съпрузите на лицата по ал. 3, т. 1 се дължат върху минималния осигурителен доход за самоосигуряващите се лица, определен със Закона за бюджета на държавното обществено осигуряване, а за съпрузите на лицата по ал. 3, т. 4 – върху минималния осигурителен доход за регистрираните земеделски производители и тютюнопроизводители, определен със Закона за бюджета на държавното обществено осигуряване.“;\n\nб) досегашната ал. 9 става ал. 10 и в нея думите „ал. 7 и 8“ се заменят с „ал. 7, 8 и 9“.\n\n2. В чл. 4а, ал. 5 думите „ал. 9“ се заменят с „ал. 10“.\n\n3. В чл. 5, ал. 4, т. 2 се създава изречение второ: „Декларация за сумите за осигурителни вноски за държавното обществено осигуряване и за допълнителното задължително пенсионно осигуряване се подава и за лицата по чл. 4, ал. 5 и 9.“\n\n4. В чл. 8, ал. 1 думите „Осигурителите и самоосигуряващите се лица“ се заменят с „Осигурителите, самоосигуряващите се лица и лицата по чл. 4, ал. 9“.\n\n5. В чл. 70а, ал. 2, т. 9 думите „чл. 4, ал. 5, 7 и 8“ се заменят с „чл. 4, ал. 5, 7, 8 и 9“.\n\n6. В § 1а от допълнителните разпоредби се създава т. 7: \n\n„7. Директива 2010/41/ЕC на Европейския парламент и на Съвета от 7 юли 2010 г. за прилагане на принципа на равно третиране на мъжете и жените, които извършват дейности в качеството на самостоятелно заети лица, и за отмяна на Директива 86/613/ЕИО на Съвета (ОВ, L 180/1 от 15 юли 2010 г.).“\n\n§ 7. \n\nЗаконът влиза в сила от 1 август 2012 г.\n\nЗаконът е приет от 41-ото Народно събрание на 26 юли 2012 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n7207",
  "textLength": 5491,
  "scrapedAt": "2026-01-11T03:28:17.757Z",
  "isComplete": true,
  "error": null,
  "retryCount": 0
}