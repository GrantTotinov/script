{
  "title": "20/09/2013 Закон за изменение и допълнение на Закона за народната просвета",
  "date": "",
  "link": "https://www.parliament.bg/bg/laws/ID/14550",
  "lawId": "14550",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за народната просвета \n\n(обн., ДВ, бр. 86 от 1991 г.; изм., бр. 90 от 1996 г., бр. 36, 124 и 153 от 1998 г., бр. 67 и 68 от 1999 г., бр. 90 и 95 от 2002 г., бр. 29, 71, 86 и 114 от 2003 г., бр. 40 от 2004 г., бр. 28, 94, 103 и 105 от 2005 г., бр. 41 и 105 от 2006 г., бр. 113 от 2007 г., бр. 50 от 2008 г., бр. 35, 36 и 74 от 2009 г., бр. 50 и 78 от 2010 г., бр. 9, 23 и 99 от 2011 г., бр. 102 от 2012 г. и бр. 68 от 2013 г.)\n\n§ 1. \n\nВ чл. 31 се правят следните изменения и допълнения:   \n\n1. Досегашният текст става ал. 1 и в нея се създава т. 8:\n\n„8. комбинирана.“\n\n2. Създава се ал. 2:\n\n„(2) Формата на обучение по ал. 1, т. 8 се организира при условия и по ред, определени в правилника за прилагането на закона, за ученици със специални образователни потребности, които се обучават по индивидуални образователни програми, изготвени в съответствие с държавното образователно изискване по чл. 16, т. 8, съобразно индивидуалните им възможности и потребности.“\n\nПреходни и заключителни разпоредби\n\n§ 2.\n\n (1) В срок до 1 февруари 2014 г. училищата създават необходимите организационни условия за осъществяване на формата на обучение по чл. 31, ал. 1, т. 8 в съответствие с изискванията на този закон и подзаконовите актове по прилагането му.\n\n(2) През учебната 2013 – 2014 г. учениците със специални образователни потребности, започнали обучение в дневна или индивидуална форма, могат през цялата учебна година да преминат в комбинирана форма на обучение.\n\n§ 3.\n\n В двумесечен срок от влизането в сила на този закон Министерският съвет и министърът на образованието и науката привеждат приетите, съответно издадените от тях подзаконови нормативни актове, които уреждат организацията, финансирането на обучението и оценяването на учениците във формата на обучение по чл. 31, ал. 1, т. 8, в съответствие с този закон. \n\n§ 4. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 42-ото Народно събрание на 20 септември 2013 г. и е подпечатан с официалния печат на Народното събрание.\n\nПредседател на Народното събрание:\n Михаил Миков\n\n7129",
  "textLength": 2119,
  "scrapedAt": "2026-01-11T03:26:12.521Z",
  "isComplete": true,
  "error": null,
  "retryCount": 0
}