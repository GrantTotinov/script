{
  "title": "13/12/2023 Закон за изменение и допълнение на Закона за тютюна, тютюневите и свързаните с тях изделия",
  "date": "",
  "link": "https://www.parliament.bg/bg/laws/ID/165146",
  "lawId": "165146",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за тютюна, тютюневите и свързаните с тях изделия \n\n(обн., ДВ, бр. 101 от 1993 г.; изм., бр. 19 от 1994 г., бр. 110 от 1996 г., бр. 153 от 1998 г., бр. 113 от 1999 г., бр. 33 и 102 от 2000 г., бр. 110 от 2001 г., бр. 20 от 2003 г., бр. 57 и 70 от 2004 г., бр. 91, 95, 99 и 105 от 2005 г., бр. 18, 30, 34, 70, 80 и 108 от 2006 г., бр. 53 и 109 от 2007 г., бр. 36, 67 и 110 от 2008 г., бр. 12, 82 и 95 от 2009 г., бр. 19 от 2011 г., бр. 50 от 2012 г., бр. 12 и 14 от 2015 г., бр. 19, 28, 31 и 101 от 2016 г., бр. 58, 63, 85, 92, 97 и 103 от 2017 г., бр. 17, 98 и 106 от 2018 г., бр. 7, 17 и 83 от 2019 г., бр. 102 от 2022 г. и бр. 52 и 102 от 2023 г.)\n\n§ 1. \n\nВ чл. 2 се правят следните изменения:\n\n1. В ал. 3 думите „Министърът на икономиката“ се заменят с „Министърът на икономиката и индустрията“.\n\n2. Алинеи 4 и 5 се отменят.\n\n§ 2. \n\nВ чл. 4, ал. 3 т. 2 се изменя така:\n\n„2. декларация, в която се посочва правното основание за ползване на земеделските земи с площ над 5 дка, регистрирано по реда на чл. 41, ал. 4 от Закона за подпомагане на земеделските производители; когато правното основание не е регистрирано, се представя копие от документа за ползване на земите;“.\n\n§ 3. \n\nВ чл. 16а, ал. 1 се правят следните изменения и допълнения:\n\n1. В текста преди т. 1 думите „заверени копия от“ се заличават.\n\n2. В т. 1 в началото се добавя „заверено копие от“.\n\n3. В т. 2 думите „документ за собственост или за право на ползване на обект и/или съоръжение за съхраняване на изкупения тютюн“ се заменят с „декларация, в която се посочва правното основание за ползване на обекта и/или съоръжението за съхраняване на изкупения тютюн, данните на документа за собственост или ползване, включително от неговото вписване, а ако документът не подлежи на вписване, се прилага копие от него“.\n\n§ 4. \n\nВ чл. 26б се правят следните изменения и допълнения:\n\n1. В ал. 1 думите „Министерството на икономиката“ се заменят с „Министерството на икономиката и индустрията“.\n\n2. В ал. 3 накрая се добавя „и посочена в заявление, иск, декларация или друг документ, с който започва съответното производство, като информацията се проверява служебно“.\n\n§ 5. \n\nЧлен 26в се изменя така:\n\n„Чл. 26в. (1) Новите тютюневи изделия, пуснати на пазара, трябва да отговарят на изискванията на закона.\n\n(2) Ново тютюнево изделие, при чиято употреба не е налице процес на горене, се смята за бездимно тютюнево изделие, а когато употребата се извършва чрез процес на горене, новото тютюнево изделие се смята за тютюнево изделие за пушене.\n\n(3) За новите тютюневи изделия се прилагат съответно изискванията за бездимните тютюневи изделия или за тютюневите изделия за пушене.“\n\n§ 6. \n\nВ чл. 30, ал. 2 се правят следните изменения и допълнения:\n\n1. Точка 10 се изменя така:\n\n„10. тютюневи и свързани с тях изделия от:\n\nа) автомати за продажба на тютюневи и свързани с тях изделия;\n\nб) щандове за самообслужване, с изключение на обектите за безмитна търговия;“.\n\n2. В т. 18:\n\nа) в текста преди буква „а“ съюзът „и“ се заменя със запетая, а накрая се добавя „и нагреваеми тютюневи изделия“;\n\nб) в буква „б“ след думата „дим“ се добавя „или аерозол“.\n\n§ 7. \n\nВ чл. 32 се правят следните изменения и допълнения:\n\n1. Създава се нова ал. 2:\n\n„(2) Контролът по отношение на безопасността при внос на тютюневи и свързани с тях изделия се извършва от Комисията за защита на потребителите при условия и по ред, определени с правилника за прилагане на закона.“\n\n2. Досегашната ал. 2 става ал. 3.\n\n§ 8. \n\nВ чл. 35 се правят следните изменения и допълнения:\n\n1. В ал. 2 думата „предавания“ се заменя с „програми“.\n\n2. В ал. 5:\n\nа) в текста преди т. 1 думите „тютюневи и свързани с тях изделия“ се заменят с „тютюневи изделия, изделия за пушене, различни от тютюневи изделия, изделия за водна лула, несъдържащи тютюн, и изделия, съдържащи никотин“;\n\nб) в т. 1 думата „предавания“ се заменя с „програми“;\n\nв) в т. 2 накрая се добавя „върху широката публика“.\n\n3. В ал. 6 думите „с цел пряко или косвено“ се заменят с „имаща за цел или резултат пряко или непряко“.\n\n4. Създава се ал. 8:\n\n„(8) За електронните цигари, контейнерите за многократно пълнене и течностите, съдържащи никотин, са забранени всякакви форми на публичен или частен принос към:\n\n1. радио- и телевизионни програми, имащи за цел или резултат пряко или непряко популяризиране на електронните цигари, контейнерите за многократно пълнене и течностите, съдържащи никотин;\n\n2. събития, дейности или отделни лица, имащи за цел или резултат пряко или непряко популяризиране на електронните цигари, контейнерите за многократно пълнене и течностите, съдържащи никотин, и които обхващат или се провеждат в няколко държави – членки на Европейския съюз, или в други държави – страни по Споразумението за Европейското икономическо пространство, или по друг начин имат трансграничен ефект върху широката публика.“\n\n§ 9. \n\nВ чл. 35а се правят следните изменения и допълнения:\n\n1. В ал. 3 думите „министъра на икономиката“ се заменят с „министъра на икономиката и индустрията“.\n\n2. В ал. 4 накрая се добавя „от лица, които извършват промишлена обработка на тютюн, и/или от лица, които извършват продажба на тютюневи изделия“.\n\n§ 10.\n\n В чл. 35б се правят следните изменения:\n\n1. В ал. 7, т. 6 думите „Министерството на икономиката“ се заменят с „Министерството на икономиката и индустрията“.\n\n2. Алинея 9 се изменя така:\n\n„(9) Министерството на икономиката и индустрията въвежда забраната по ал. 7, т. 6, за което уведомява Европейската комисия.“\n\n§ 11.\n\n В чл. 35ж, ал. 1, т. 4, след думата „мирис“ се поставя запетая и се добавя „всякакви овкусители“.\n\n§ 12.\n\n В чл. 35з, ал. 1, в текста преди т. 1 думите „цигари и тютюн за водна лула“ се заменят с „цигари, тютюн за водна лула и нагреваеми тютюневи изделия, когато, в зависимост от характеристиките си, са тютюневи изделия за пушене“.\n\n§ 13.\n\n В чл. 35к се правят следните изменения и допълнения:\n\n1. В ал. 6 думите „Министерството на икономиката“ се заменят с „Министерството на икономиката и индустрията“.\n\n2. Създава се ал. 8:\n\n„(8) Алинеи 1 – 7 се прилагат и за нагреваемите тютюневи изделия, когато, в зависимост от характеристиките си, са тютюневи изделия за пушене.“\n\n§ 14.\n\n В чл. 35л се създава ал. 3:\n\n„(3) Алинеи 1 и 2 се прилагат и за нагреваемите тютюневи изделия, когато, в зависимост от характеристиките си, са бездимни тютюневи изделия.“\n\n§ 15.\n\n В чл. 35м, ал. 1, в текста преди т. 1 думите „цигари и тютюна за водна лула“ се заменят с „цигари, тютюна за водна лула и нагреваемите тютюневи изделия, когато, в зависимост от характеристиките си, са тютюневи изделия за пушене“.\n\n§ 16.\n\n В чл. 37, ал. 1, т. 17 накрая се поставя запетая и се добавя „когато плащането не е извършено по електронен път“.\n\n§ 17.\n\n В чл. 43а се правят следните изменения и допълнения:\n\n1. В ал. 1, 4, 5, 6, 7, 8 и 9 думите „Министерството на икономиката“ се заменят с „Министерството на икономиката и индустрията“.\n\n2. В ал. 10 накрая се добавя „и посочена в заявление, иск, декларация или друг документ, с който започва съответното производство, като информацията се проверява служебно“.\n\n§ 18.\n\n Член 43г се изменя така:\n\n„Чл. 43г. (1) Икономическите оператори, когато установят или имат съмнение, че произведените и/или пуснати от тях на пазара електронни цигари или контейнери за многократно пълнене не са безопасни или не са с добро качество, или по друг начин не съответстват с изискванията на закона, незабавно предприемат действия за:\n\n1. привеждане на съответното изделие в съответствие с изискванията на закона, или\n\n2. изтегляне и/или изземване на съответното изделие от пазара.\n\n(2) Икономическите оператори незабавно уведомяват Министерството на икономиката и индустрията и Комисията за защита на потребителите за всички предприети действия и за резултатите от тях и дават подробна информация, включително относно риска за човешкото здраве и безопасността.\n\n(3) Когато икономически оператор предприема действия за изтегляне на пуснатите от него на пазара електронни цигари или контейнери за многократно пълнене, той незабавно уведомява търговците на дребно, потребителите, както и останалите участници по веригата на доставка, че изделието не е безопасно или не е с добро качество, или по друг начин не съответства с изискванията на закона. В тези случаи икономическият оператор съхранява документи, които:\n\n1. позволяват проследяване произхода на изделието и на веригата на доставка на изделието;\n\n2. доказват извършеното уведомяване.\n\n(4) Документите по ал. 3 се съхраняват в тригодишен срок от датата на уведомяването и при поискване се предоставят на Комисията за защита на потребителите.\n\n(5) Когато икономически оператор предприема действия за изземване на пуснатите от него на пазара електронни цигари или контейнери за многократно пълнене, той незабавно уведомява търговците на дребно, потребителите, както и останалите участници по веригата на доставка за възможността да бъдат върнати закупените изделия. Уведомлението се поставя на видно място в търговския обект за продажба на дребно и съдържа:\n\n1. подробна информация за вида на изделието;\n\n2. място, начин и срок за връщане на съответното изделие;\n\n3. информация за начина на обезщетение на потребителите – заплащане или замяна.“\n\n§ 19.\n\n В чл. 43з, ал. 3, т. 3 думата „мирис“ се заменя с „мирис, всякакви овкусители“.\n\n§ 20.\n\n В чл. 43и, ал. 2 се създава т. 4:\n\n„4. се разполага в центъра на повърхността, предназначена за него, като при опаковките с форма на паралелепипед и при всички външни опаковки – то е успоредно на страничния ръб на потребителската опаковка или на външната опаковка.“\n\n§ 21.\n\n В чл. 43к се правят следните изменения и допълнения:\n\n1. В ал. 1, 2 и 4 думите „Министерството на икономиката“ се заменят с „Министерството на икономиката и индустрията“.\n\n2. В ал. 6 накрая се добавя „и посочена в заявление, иск, декларация или друг документ, с който започва съответното производство, като информацията се проверява служебно“.\n\n§ 22.\n\n В чл. 52, ал. 1 се правят следните допълнения:\n\n1. В т. 1 след думите „чл. 32“ се добавя „ал. 1 и 3, чл.“.\n\n2. В т. 5 след думите „31в“ се добавя „чл. 32, ал. 2, чл.“.\n\n§ 23.\n\n В допълнителните разпоредби се правят следните изменения и допълнения:\n\n1. В § 1:\n\nа) точка 4в се изменя така:\n\n„4в. „Пурета“ е вид малка пура с максимално тегло три грама за къс.“;\n\nб) създава се т. 7а:\n\n„7а. „Нагреваемо тютюнево изделие“ е ново тютюнево изделие, което се нагрява, за да произведе емисии, съдържащи никотин и други химикали, които се вдишват от потребителя, и което, в зависимост от характеристиките си, е бездимно тютюнево изделие или е тютюнево изделие за пушене.“;\n\nв) в т. 8 след думата „течностите“ се добавя „и изделията“;\n\nг) точка 33 се изменя така:\n\n„33. „Рекламиране“ е всяка форма на търговско съобщение, което има за цел или резултат пряко или непряко популяризиране на тютюневи и свързани с тях изделия или на тяхната употреба.“;\n\nд) в т. 34 думите „тютюнево изделие и/или свързано с него изделие“ се заменят с „тютюн, тютюневи изделия, изделия за пушене, различни от тютюневи изделия, изделия за водна лула, несъдържащи тютюн, и изделия, съдържащи никотин“;\n\nе) създава се т. 49:\n\n„49. „Изделия, съдържащи никотин“ са изделия, предназначени за въвеждане на никотин в човешкото тяло, които не са за медицински цели и които:\n\nа) не съдържат тютюн;\n\nб) не са течности, съдържащи никотин, и\n\nв) са съставени изцяло или частично от никотин на прах, отделни частици, паста, гел или друга форма, или комбинация от тях, включително предлагани и на малки порции в пакетчета (паучове) или порести пликчета.“\n\n2. В § 1а се създава т. 3:\n\n„3. Делегирана директива (ЕС) 2022/2100 на Комисията от 29 юни 2022 г. за изменение на Директива 2014/40/ЕС на Европейския парламент и на Съвета с оглед на оттеглянето на определени освобождавания по отношение на нагреваемите тютюневи изделия (ОВ, L 283/4 от 3 ноември 2022 г.).“\n\n§ 24.\n\n В останалите текстове на закона думите „Министерството на икономиката“, „министърът на икономиката“ и „министъра на икономиката“ се заменят съответно с „Министерството на икономиката и индустрията“, „министърът на икономиката и индустрията“ и „министъра на икономиката и индустрията“.\n\nПреходни и заключителни разпоредби\n\n§ 25.\n\n Тютюневите и свързаните с тях изделия, които са произведени или пуснати на пазара до влизането в сила на този закон, може да продължат да се предлагат и продават до изчерпване на количествата, но не по-късно от два месеца от обнародването на закона в „Държавен вестник“.\n\n§ 26.\n\n Законът влиза в сила от деня на обнародването му в „Държавен вестник“.\n\nЗаконът е приет от 49-ото Народно събрание на 13 декември 2023 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n8920",
  "textLength": 12704,
  "scrapedAt": "2026-01-11T03:09:18.365Z",
  "isComplete": true,
  "error": null,
  "retryCount": 0
}