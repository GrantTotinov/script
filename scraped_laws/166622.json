{
  "title": "30/10/2025 Закон за изменение на Закона за Държавна агенция \"Разузнаване\"",
  "date": "",
  "link": "https://www.parliament.bg/bg/laws/ID/166622",
  "lawId": "166622",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за Държавна агенция „Разузнаване“\n\n(обн., ДВ, бр. 79 от 2015 г.; изм., бр. 105 от 2016 г., бр. 103 от 2017 г., бр. 17 от 2019 г., бр. 51 и 69 от 2020 г. и бр. 84 от 2023 г.)\n\n§ 1. \n\nВ чл. 14 се правят следните изменения:\n\n1. В ал. 1 думите „назначава с указ на президента на републиката“ се заменят с „избира с решение на Народното събрание“.\n\n2. В ал. 2 думата „преназначен“ се заменя с „преизбран“.\n\n3. Алинея 3 се изменя така:\n\n„(3) Председателят се подпомага от трима заместник-председатели, които се назначават с решение на Министерския съвет за срок 5 години по предложение на председателя.“\n\n§ 2. \n\nВ чл. 15, ал. 1 в текста преди т. 1 думата „назначавани“ се заменя с „избирани, съответно назначавани“.\n\n§ 3. \n\nВ чл. 16 се правят следните изменения:\n\n1. В ал. 2 думите „указ на президента на републиката“ се заменят с „решение на Народното събрание“.\n\n2. В ал. 3 думите „президента на републиката да назначи“ се заменят с „Народното събрание да избере“.\n\n3. В ал. 4 думата „назначаване“ се заменя с „избиране“.\n\n§ 4. \n\nВ чл. 34 ал. 6 се изменя така:\n\n„(6) Инспекторът е държавен служител по този закон.“\n\nЗаключителни разпоредби\n\n§ 5. \n\nВ Закона за управление и функциониране на системата за защита на националната сигурност (обн., ДВ, бр. 61 от 2015 г.; изм., бр. 94 от 2018 г., бр. 69 от 2020 г. и бр. 15 от 2022 г.) в чл. 7, ал. 1 се правят следните изменения и допълнения:\n\n1. Точка 5 се изменя така:\n\n„5. прави предложение до президента на републиката за назначаване и освобождаване на ръководителя на Служба „Военно разузнаване“;“.\n\n2. Създава се нова т. 6:\n\n„6. прави предложение до Народното събрание за избиране и освобождаване на ръководителите на Държавна агенция „Национална сигурност“ и Държавна агенция „Разузнаване“;“.\n\n3. Досегашната т. 6 става т. 7.\n\n§ 6. \n\nВ Закона за оръжията, боеприпасите, взривните вещества и пиротехническите изделия (обн., ДВ, бр. 73 от 2010 г.; изм., бр. 88 от 2010 г., бр. 26 и 43 от 2011 г., бр. 44 и 73 от 2012 г., бр. 66, 68 и 70 от 2013 г., бр. 53 и 98 от 2014 г., бр. 14, 56, 79, 94 и 95 от 2015 г., бр. 47, 81 и 103 от 2016 г., бр. 103 от 2017 г., бр. 10 и 20 от 2018 г., бр. 37 от 2019 г., бр. 28 и 100 от 2020 г., бр. 80 от 2021 г., бр. 102 от 2022 г., бр. 84 от 2023 г. и бр. 13 и 41 от 2024 г.) се правят следните допълнения:\n\n1. В чл. 26, ал. 1 се създава изречение второ: „Минималната дълбочина на маркировката е най-малко 0,0762 милиметра.“\n\n2. В § 4, ал. 1 от допълнителните разпоредби се създава т. 10:\n\n„10. Директива за изпълнение (ЕС) 2024/325 на Комисията от 19 януари 2024 г. за изменение на Директива за изпълнение (ЕС) 2019/68 по отношение на минималната дълбочина на маркировката на огнестрелните оръжия и основните компоненти (OВ, L 2024/325, 22 януари 2024 г.).“\n\nЗаконът е приет от 51-вото Народно събрание на 10 октомври 2025 г. и на 30 октомври 2025 г. и е подпечатан с официалния печат на Народното събрание.\n\nПредседател на Народното събрание:\n Рая Назарян\n\n6219",
  "textLength": 2972,
  "scrapedAt": "2026-01-11T02:55:39.632Z",
  "isComplete": true,
  "error": null,
  "retryCount": 0
}