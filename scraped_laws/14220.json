{
  "title": "19/12/2012 Закон за изменение и допълнение на Закона за отнемане в полза на държавата на незаконно придобито имущество",
  "date": "",
  "link": "https://www.parliament.bg/bg/laws/ID/14220",
  "lawId": "14220",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за отнемане в полза на държавата на незаконно придобито имущество \n\n(обн., ДВ, бр. 38 от 2012 г.; Решение № 13 на Конституционния съд от 2012 г. – бр. 82 от 2012 г.)\n\n§ 1. \n\nВ чл. 3, ал. 2 след думата „лица“ се добавя „и на пострадалите от престъпления“.\n\n§ 2.\n\n В чл. 6 се правят следните изменения и допълнения:\n\n1. Алинея 2 се изменя така:\n\n„(2) Председател на комисията може да бъде лице с висше юридическо образование и най-малко 10 години стаж по специалността. Заместник-председател и членове на комисията могат да са лица с висше юридическо или икономическо образование и най-малко 5 години стаж по специалността.“\n\n2. В ал. 3, изречение второ след думите „Народното събрание“ се добавя „по предложение на народните представители“. \n\n§ 3.\n\n В чл. 8 се правят следните изменения и допълнения:\n\n1. В ал. 1 т. 4 се отменя.\n\n2. Създава се ал. 5:\n\n„(5) След изтичане на мандата на комисията или при предсрочно прекратяване на правоотношението на основание чл. 9, ал. 1, т. 2 член на комисията, заемал длъжността съдия, прокурор или следовател, се възстановява на заеманата длъжност преди избора или назначаването му, като времето, през което е бил член на комисията, се зачита за стаж по чл. 164, ал. 1 – 7 от Закона за съдебната власт.“ \n\n§ 4.\n\n В чл. 9, ал. 1 т. 8 и 9 се отменят.\n\n§ 5. \n\nВ чл. 11, ал. 1, т. 6 думите „по тяхно предложение – на инспекторите в тях“ се заменят с „на инспекторите“.\n\n§ 6.\n\n В чл. 27 ал. 3 се изменя така:\n\n„(3) Проверката обхваща период от 10 години назад, считано от датата на започването й.“\n\n§ 7.\n\n В чл. 73 ал. 1 се изменя така:\n\n„(1) Правата на държавата по този закон се погасяват с изтичането на 10-годишна давност.“\n\n§ 8.\n\n Създава се глава седма „а“ с чл. 90а:\n\n„Глава седма „а“\n\nОБЕЗЩЕТЯВАНЕ НА ПОСТРАДАЛИТЕ ОТ ПРЕСТЪПЛЕНИЯ ОТ ДЪРЖАВАТА\n\nЧл. 90а. (1) До стойността на имуществото, отнето с влязло в сила решение, държавата встъпва във и изплаща признатите по съдебен ред парични задължения към пострадалите от престъплението по чл. 22, ал. 1.\n\n(2) Когато стойността на отнетото имущество е по-малка от общата стойност на задълженията, пострадалите от престъпление се удовлетворяват съразмерно.\n\n(3) След изплащане на обезщетение по ал. 1 и 2 държавата встъпва в правата на обезщетеното лице, освен когато обезщетението съответства изцяло или отчасти на предмета на отнетото имущество.\n\n(4) Условията и редът за провеждане на процедурата по ал. 1 – 3 се определят с наредба на министъра на правосъдието.“\n\n§ 9. \n\nВ § 3, ал. 1 от преходните и заключителните разпоредби думата „двумесечен“ се заменя с „тримесечен“. \n\nЗаключителна разпоредба\n\n§ 10. \n\nМинистърът на правосъдието в тримесечен срок от влизането в сила на този закон издава наредбата по чл. 90а, ал. 4.\n\nЗаконът е приет от 41-ото Народно събрание на 19 декември 2012 г. и е подпечатан с официалния печат на Народното събрание.\n\n Председател на Народното събрание: \nЦецка Цачева\n\n11616",
  "textLength": 2933,
  "scrapedAt": "2026-01-11T03:39:17.552Z",
  "isComplete": true,
  "error": null,
  "retryCount": 0
}