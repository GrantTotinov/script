{
  "title": "30/07/2025 Закон за изменение и допълнение на Закона за въвеждане на еврото в Република България",
  "date": "",
  "link": "https://www.parliament.bg/bg/laws/ID/166549",
  "lawId": "166549",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за въвеждане на еврото в Република България\n\n(обн., ДВ, бр. 70 от 2024 г.; изм., бр. 25 и 49 от 2025 г.)\n\n§ 1. \n\nВ чл. 3 думите „наричано по-нататък „Решение за приемане на еврото“ и запетаята пред и след тях се заличават.\n\n§ 2. \n\nВ наименованието на глава втора думите „Правила за“ се заменят с „Период на двойно“.\n\n§ 3. \n\nВ чл. 15 се правят следните изменения и допълнения:\n\n1. В ал. 2 думите „един месец след датата на влизане в сила на Решението за приемането на еврото“ се заменят с „на 8 август 2025 г.“ и думите „12 месеца след датата на въвеждане на еврото в Република България“ се заменят с „на 8 август 2026 г.“.\n\n2. В ал. 3:\n\nа) в т. 3 след думите „моторно гориво“ се поставя запетая и се добавя „както и на добавките за гориво“;\n\nб) създават се т. 6 – 9:\n\n„6. цената, посочена на етикети, издавани от електронна везна за измерване на маса;\n\n7. цената на стоката или услугата, визуализирана на автомати, устройства и системи на самообслужване, включително без електрическо захранване;\n\n8. продажната цена, отпечатана трайно върху персонализирани превозни документи на хартиен носител;\n\n9. продажната цена на книги, учебници, учебни помагала и други печатни произведения, включително познавателни книжки и учебни комплекти, детски книги с илюстрации, за рисуване или оцветяване, печатни или ръкописни нотни издания.“\n\n3. Създава се ал. 4:\n\n„(4) В периода на двойно обозначаване търговците, които предлагат стоки и услуги на потребители, формират цените си добросъвестно и прозрачно, като всяко увеличение на цените следва да бъде обосновано от обективни икономически фактори. Търговците са длъжни при поискване да представят на контролните органи доказателства за наличието на обективни икономически фактори.“\n\n§ 4. \n\nВ чл. 16 се правят следните изменения и допълнения:\n\n1. В ал. 1 думите „размер на шрифта“ се заменят с „по размер, вид и цвят шрифт и“. \n\n2. Алинея 2 се изменя така:\n\n„(2) Двете цени са придружени с изписване на съответната валута, отличителен знак или съкращение, направено с еднакъв по размер, вид и цвят шрифт съгласно ал. 1, позволяващо лесното им разпознаване.“\n\n3. В ал. 3 след думите „т. 1 – 4“ се добавя „и 6 – 9“.\n\n§ 5. \n\nВ чл. 25 ал. 5 се изменя така:\n\n„(5) При връщане на остатъка по ал. 1 в евро или на платената сума по ал. 3 в евро търговецът предоставя устно информация относно паричната стойност на остатъка или платената сума в левове, при поискване от потребителя.“\n\n§ 6. \n\nВ чл. 31, ал. 5 думите „ал. 1“ се заменят с „ал. 4“.\n\n§ 7. \n\nВ чл. 43 се правят следните изменения и допълнения:\n\n1. В заглавието думите „след датата на въвеждане на еврото в Република България, и тютюневи изделия“ се заменят с „персонализирани превозни документи, отпечатани на хартиен носител, книги, учебници, учебни помагала и други печатни произведения, включително познавателни книжки и учебни комплекти, детски книги с илюстрации, за рисуване или оцветяване, печатни или ръкописни нотни издания, както и тютюневи изделия след датата на въвеждане на еврото в Република България“.\n\n2. В текста след думите „Закона за платежните услуги и платежните системи“ се добавя „персонализирани превозни документи, отпечатани на хартиен носител, книги, учебници, учебни помагала и други печатни произведения, включително познавателни книжки и учебни комплекти, детски книги с илюстрации, за рисуване или оцветяване, печатни или ръкописни нотни издания“.\n\n§ 8. \n\nВ чл. 48, ал. 6 думата „капитала“ се заменя със „собствения капитал“.\n\n§ 9. \n\nВ чл. 55 се правят следните изменения и допълнения:\n\n1. В ал. 2 след думите „чл. 14, ал. 2“ се поставя запетая и се добавя „чл. 15, ал. 4“, а думите „чл. 25, ал. 5“ и запетаята след тях се заличават.\n\n2. В ал. 3 думите „чл. 20 и чл. 25, ал. 5“ се заменят с „чл. 15, ал. 4, чл. 20 и 55а“.\n\n3. В ал. 4 думите „ал. 1 – 4“ и запетаята след тях се заличават и накрая се поставя запетая и се добавя „чл. 55а и 55б“.\n\n§ 10.\n\n Създава се чл. 55а:\n\n„Предоставяне на информация \n\nЧл. 55а. (1) Длъжностните лица на Комисията за защита на потребителите, Националната агенция за приходите и Комисията за финансов надзор, в рамките на правомощията си по Закона за защита на потребителите, Закона за Националната агенция за приходите, Закона за Комисията за финансов надзор и този закон, могат да изискват от проверяваните лица само информация, необходима и пропорционална на предмета на проверката, като мотивират писмено искането си.\n\n(2) Лицата, от които е поискана информация, са длъжни да я предоставят в определен от длъжностните лица по ал. 1 разумен срок, който не може да бъде по-кратък от 5 работни дни.\n\n(3) Информация, представляваща търговска, производствена или професионална тайна, се предоставя при спазване на изискванията и стандартите за защита, установени в приложимия за тази информация закон. Длъжностните лица, получили информация по ал. 1, са длъжни да спазват установените за тях изисквания за професионална тайна, да използват получената информация единствено за целите на проверката по този закон и да осигурят нейната защита.\n\n(4) Искането за информация по ал. 1 не може да обхваща период преди 1 януари 2025 г., освен когато без тази информация проверката обективно не може да бъде извършена.“    \n\n§ 11.\n\n Създава се чл. 55б:\n\n„Предоставяне на информация от търговци\n\nЧл. 55б. (1) В периода на двойно обозначаване на цените търговците, осъществяващи дейност с предмет търговия на дребно с хранителни стоки, алкохолни и безалкохолни напитки, тютюневи изделия, нехранителни стоки и лекарствени продукти, с оборот за предходната финансова година над 10 000 000 лв. са длъжни да публикуват ежедневно до 7.00 часа в машинночетим формат, позволяващ извличане на данни, на интернет страниците си информация за деня за индивидуалните продажни цени на предлагани за продажба стоки от състава на голямата потребителска кошница, определени от Комисията за защита на потребителите.\n\n(2) Когато търговец по ал. 1 не поддържа интернет страница, той ежедневно предоставя на Комисията за защита на потребителите информацията по ал. 1 в машинночетим формат, позволяващ извличане на данни.\n\n(3) Когато в отделните обекти на търговеца през един и същи период се предлагат едни и същи стоки с различни крайни цени, информацията по ал. 1 се публикува, съответно предоставя отделно за всеки обект.\n\n(4) Комисията за защита на потребителите създава и поддържа публично достъпен интернет портал и публикува ежедневно индивидуалните продажни цени и всички данни, предоставени по реда на ал. 1, 2, 3 и 5.\n\n(5) Търговците публикуват ценови листи, съдържащи следната информация: данни за търговския обект, име на продукта, марка, нетно количество, цена на дребно, категория, както и данни за намалението на цената, срок на намаление на цената, референтната цена, прилагана преди намалението, текущата намалена цена, както и процентното изменение между двете цени.\n\n(6) Търговците, извън тези по ал. 1, могат доброволно да приложат разпоредбите на ал. 1 – 5 в ограничен обхват, като данните, подадени от тях, се публикуват на интернет портала по ал. 4.\n\n(7) Комисията за защита на потребителите дава указания по прилагането на ал. 1 – 3.“\n\n§ 12.\n\n В чл. 57 се правят следните изменения и допълнения:\n\n1. В ал. 2 след думите „чл. 14, ал. 2“ се поставя запетая и се добавя „чл. 15, ал. 4“, а думите „чл. 25, ал. 5“ и запетаята след тях се заличават.\n\n2. В ал. 5 думите „ал. 1 – 4“ и запетаята след тях се заличават.\n\n§ 13.\n\n В чл. 59 се правят следните изменения и допълнения:\n\n1. В ал. 1 се създават т. 6 и 7:\n\n„6. член 15, ал. 4, се наказва с глоба от 1000 лв. до 10 000 лв.;\n\n7. член 55а, се наказва с глоба от 1000 лв. до 5000 лв.“.\n\n2. В ал. 3, т. 1 думите „500 лв. до 1500 лв.“ се заменят с „2000 лв. до 50 000 лв.“.\n\n3. В ал. 4:\n\nа) създават се нови т. 6 и 7:\n\n„6. за нарушение по ал. 1, т. 6 се налага глоба в размер от 2000 лв. до 20 000 лв.;\n\n7. за нарушение по ал. 1, т. 7 се налага глоба в размер от 2000 лв. до 10 000 лв.;“\n\nб) досегашните т. 6, 7, 8 и 9 стават съответно т. 8, 9, 10 и 11.\n\n4. В ал. 5:\n\nа) създава се нова т. 6:\n\n„6. алинея 1, т. 6 се налага имуществена санкция в размер от 5000 лв. до 100 000 лв., а при повторно нарушение – от 10 000 лв. до 200 000 лв.; размерът се определя, като се отчитат тежестта, продължителността и последиците от нарушението;“\n\nб) досегашната т. 6 става т. 7;\n\nв) досегашната т. 7 става т. 8 и се изменя така:\n\n„8. алинея 3, т. 1 се налага имуществена санкция в размер от 5000 лв. до 100 000 лв., а при повторно нарушение – от 10 000 лв. до 200 000 лв.; размерът се определя, като се отчитат тежестта, продължителността и последиците от нарушението;“\n\nг) досегашните т. 8, 9, 10 и 11 стават съответно т. 9, 10, 11 и 12;\n\nд) създават се т. 13 и 14:\n\n„13. член 55а се налага имуществена санкция в размер от 5000 лв. до 100 000 лв., а при повторно нарушение – от 10 000 лв. до 200 000 лв.;\n\n14. член 55б се налага имуществена санкция в размер от 10 000 лв. до 100 000 лв., а при повторно нарушение – от 20 000 лв. до 200 000 лв.“.\n\n5. Създават се ал. 6 и 7:\n\n„(6) В случаите по ал. 5, т. 6 на предприятие с реализиран оборот за предходната финансова година над 50 000 000 лв. се налага имуществена санкция в размер до 0,5 на сто от реализирания оборот за предходната финансова година, а при повторно извършване на същото нарушение в периода на двойно обозначаване – до едно на сто от реализирания оборот за предходната финансова година, но във всички случаи не повече от 1 000 000 лв. Когато няма реализиран оборот за предходната финансова година, оборотът се определя за период до 12 месеца назад от момента на установяване на нарушението.\n\n(7) В случаите по ал. 5, т. 8 на предприятие с реализиран оборот от предходната финансова година над 50 000 000 лв. се налага имуществена санкция в размер до едно на сто от реализирания оборот за предходната финансова година, а при повторно нарушение в периода на двойно обозначаване – до две на сто от реализирания оборот за предходната финансова година, но не повече от 1 000 000 лв., доколкото нарушението не съставлява нарушение на Закона за защита на конкуренцията или Закона за защита на потребителите и доколкото за същото не е била наложена санкция, определена като процент от оборота по тези закони. Когато няма реализиран оборот за предходната финансова година, оборотът се определя за период до 12 месеца назад от момента на установяване на нарушението.“\n\n§ 14.\n\n В § 1 от допълнителните разпоредби т. 6 се изменя така:\n\n„6. „Обективни икономически фактори“ са външни за търговеца, предоставящ стоки и услуги на потребители, документируеми промени в разходите по производство, доставка, съхранение и продажба, както и нормативни промени, извънредни обстоятелства – форсмажор, и други фактори, които имат пряко и съществено отражение върху себестойността.“\n\nЗаключителни разпоредби\n\n§ 15.\n\n (1) Министерският съвет може да приеме временни мерки за противодействие в случай на значително нарастване на цените на стоки и услуги от първа необходимост.\n\n(2) Стоки и услуги от първа необходимост по смисъла на ал. 1 са ограничен набор от основни потребителски стоки и услуги като хранителни продукти – хляб, мляко, яйца, брашно, олио и други, питейна вода, електроенергия и топлоенергия за битови нужди, лекарствени продукти по лекарско предписание, които не се реимбурсират от касата, и базови средства за лична хигиена.\n\n§ 16.\n\n (1) Лицата по чл. 12, ал. 1 от Закона за автомобилните превози изпълняват задължението за двойно обозначаване на цените от 31 октомври 2025 г.\n\n(2) Двойното обозначаване на продажната цена на книги, учебници, учебни помагала и други печатни произведения, включително познавателни книжки и учебни комплекти, детски книги с илюстрации, за рисуване или оцветяване, печатни или ръкописни нотни издания започва на 1 януари 2026 г. \n\n§ 17.\n\n В Данъчно-осигурителния процесуален кодекс (обн., ДВ, бр. 105 от 2005 г.; изм., бр. 30, 33, 34, 59, 63, 73, 80, 82, 86, 95 и 105 от 2006 г., бр. 46, 52, 53, 57, 59, 108 и 109 от 2007 г., бр. 36, 69 и 98 от 2008 г., бр. 12, 32, 41 и 93 от 2009 г., бр. 15, 94, 98, 100 и 101 от 2010 г., бр. 14, 31, 77 и 99 от 2011 г., бр. 26, 38, 40, 82, 94 и 99 от 2012 г., бр. 52, 98, 106 и 109 от 2013 г., бр. 1 от 2014 г.; Решение № 2 на Конституционния съд от 2014 г. – бр. 14 от 2014 г.; изм., бр. 18, 40, 53 и 105 от 2014 г., бр. 12, 14, 60, 61 и 94 от 2015 г., бр. 13, 42, 58, 62, 97 и 105 от 2016 г., бр. 58, 63, 85, 86, 92 и 103 от 2017 г., бр. 7, 15, 27, 77 и 98 от 2018 г., бр. 17, 64, 83, 96 и 102 от 2019 г., бр. 18, 28, 34, 69, 104 и 105 от 2020 г., бр. 25, 56, 100 и 102 от 2022 г., бр. 8, 66, 80, 84, 102 и 106 от 2023 г., бр. 36, 70 и 82 от 2024 г. и бр. 26, 49 и 54 от 2025 г.) в чл. 71к, ал. 1 думите „14-то число“ се заменят с „края“.\n\n§ 18.\n\n В Закона за държавния бюджет на Република България за 2025 г. (обн., ДВ, бр. 26 от 2025 г.; изм., бр. 61 от 2025 г.) в § 17, ал. 2 от преходните и заключителните разпоредби думите „шестмесечният срок по чл. 71к, ал. 6 от Данъчно-осигурителния процесуален кодекс“ се заменят със „срокът по чл. 71к, ал. 6 от същия кодекс е 12-месечен и“.\n\n§ 19.\n\n До 8 октомври 2025 г. органите по чл. 57 могат да отправят само писмени предупреждения при неспазване на чл. 15, ал. 1 и 4, чл. 16, 20, 21, 55а и 55б.\n\nЗаконът е приет от 51-вото Народно събрание на 30 юли 2025 г. и е подпечатан с официалния печат на Народното събрание.\n\nПредседател на Народното събрание: \nНаталия Киселова\n\n4392",
  "textLength": 13371,
  "scrapedAt": "2026-01-11T02:56:38.268Z",
  "isComplete": true,
  "error": null,
  "retryCount": 0
}