{
  "title": "01/03/2016 Закон за изменение и допълнение на Закона за устройство на Черноморското крайбрежие",
  "date": "",
  "link": "https://www.parliament.bg/bg/laws/ID/15675",
  "lawId": "15675",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за устройството на Черноморското крайбрежие\n\n (обн., ДВ, бр. 48 от 2007 г.; изм., бр. 36 и 67 от 2008 г., бр. 19, 82 и 92 от 2009 г., бр. 45 и 82 от 2012 г., бр. 27, 28 и 66 от 2013 г.; Решение № 12 на Конституционния съд от 2013 г. – бр. 105 от 2013 г.; изм., бр. 40 и 98 от 2014 г. и бр. 9, 61 и 101 от 2015 г.)\n\n§ 1. \n\nВ чл. 6, ал. 10 думите „Министърът на регионалното развитие и благоустройството“ се заменят с „Министърът на туризма“.\n\n§ 2. \n\nВ чл. 7 се правят следните изменения и допълнения:\n\n1. В ал. 5 думите „министъра на регионалното развитие и благоустройството“ се заменят с „министъра на туризма“.\n\n2. В ал. 6 думите „Министърът на регионалното развитие и благоустройството“ се заменят с „Министърът на туризма“.\n\n3. В ал. 7 думите „министъра на регионалното развитие и благоустройството“ се заменят с „министъра на туризма“, думите „31 май“ се заменят с „31 март“, а думите „Министерството на регионалното развитие и благоустройството“ се заменят с „Министерството на туризма“.\n\n4. Създава се нова ал. 8:\n\n„(8) За плажовете по ал. 7 съответният областен управител може да предлага за одобрение на министъра на туризма схема за обезпечаване с водноспасителна дейност през съответния летен сезон.“\n\n5. Досегашната ал. 8 става нова ал. 9 и в нея се създава изречение второ: „Не се предоставят на концесия или под наем морските плажове за природосъобразен туризъм, включени в приложението към този закон.“\n\n§ 3. \n\nВ чл. 8 се правят следните изменения и допълнения:\n\n1. В ал. 1:\n\nа) в текста преди т. 1 думите „Министърът на регионалното развитие и благоустройството“ се заменят с „Министърът на туризма“;\n\nб) създава се т. 7:\n\n„7. представлява държавата по дела, образувани във връзка с възникнали спорове по сключени концесионни договори, съответно договори за наем на морските плажове.“\n\n2. В ал. 2 думите „министъра на регионалното развитие и благоустройството“ се заменят с „министъра на туризма“.\n\n§ 4. \n\nВ чл. 8г се правят следните изменения:\n\n1. В ал. 1 думите „Министърът на регионалното развитие и благоустройството“ се заменят с „Министърът на туризма“.\n\n2. В ал. 2 думите „Министърът на регионалното развитие и благоустройството“ се заменят с „Министърът на туризма“ и думите „Министерството на регионалното развитие и благоустройството“ се заменят с „Министерството на туризма“.\n\n§ 5. \n\nВ чл. 8д се правят следните изменения:\n\n1. В ал. 1, т. 14 думите „министъра на регионалното развитие и благоустройството“ се заменят с „министъра на туризма“.\n\n2. В ал. 3 думите „министъра на регионалното развитие и благоустройството“ се заменят с „министъра на туризма“.\n\n§ 6. \n\nВ чл. 8ж ал. 2 се изменя така:\n\n„(2) Председател на конкурсната комисия е министърът на туризма или длъжностно лице от Министерството на туризма, а за заместник-председател и членове се включват представители на Министерството на туризма, Министерството на финансите, на специализираната администрация на Министерския съвет и на Министерството на вътрешните работи.“\n\n§ 7. \n\nВ чл. 8з се правят следните изменения:\n\n1. В ал. 2, т. 4 думите „Министерството на регионалното развитие и благоустройството“ се заменят с „Министерството на туризма“.\n\n2. В ал. 3 думите „Министерството на регионалното развитие и благоустройството“ се заменят с „Министерството на туризма“.\n\n3. В ал. 5 думите „Министерството на регионалното развитие и благоустройството“ се заменят с „Министерството на туризма“.\n\n§ 8. \n\nВ чл. 8и, ал. 1 думите „Министерството на регионалното развитие и благоустройството“ се заменят с „Министерството на туризма“.\n\n§ 9. \n\nВ чл. 8л, ал. 1 думите „Министерството на регионалното развитие и благоустройството“ се заменят с „Министерството на туризма“.\n\n§ 10.\n\n В чл. 8н се правят следните изменения:\n\n1. В ал. 2 думите „министърът на регионалното развитие и благоустройството“ се заменят с „министърът на туризма“. \n\n2. В ал. 4 думите „министъра на регионалното развитие и благоустройството“ се заменят с „министъра на туризма“.\n\n§ 11.\n\n В чл. 8о се правят следните изменения:\n\n1. В ал. 1 думите „Министърът на регионалното развитие и благоустройството“ се заменят с „Министърът на туризма“.\n\n2. Алинея 3 се отменя.\n\n§ 12.\n\n В глава втора „а“ се създава чл. 8п:\n\n„Чл. 8п. За неуредените в тази глава въпроси се прилагат Законът за концесиите и правилникът за прилагането му.“ \n\n§ 13.\n\n В чл. 10 се правят следните допълнения:\n\n1. В ал. 2 се създава т. 9:\n\n„9. къмпингуването и паркирането извън определените за това места.“\n\n2. Създава се ал. 11:\n\n„(11) На територията на морските плажове за природосъобразен туризъм се забраняват дейностите по ал. 4, т. 2, буква „б“ и т. 8.“\n\n§ 14.\n\n В чл. 13, ал. 3 думите „селищните образувания с национално значение“ се заменят с „националните курорти“, а думите „министъра на регионалното развитие и благоустройството“ се заменят с „министъра на туризма“.\n\n§ 15.\n\n В чл. 22а се правят следните изменения и допълнения:\n\n1. В ал. 3:\n\nа) в т. 3 накрая се добавя „включително и на морските плажове за природосъобразен туризъм“;\n\nб) в т. 5 накрая се добавя „включително и от морските плажове за природосъобразен туризъм“.\n\n2. В ал. 4:\n\nа) в т. 3 накрая се добавя „включително и на морските плажове за природосъобразен туризъм“;\n\nб) в т. 4 думите „министъра на регионалното развитие и благоустройството“ се заменят с „министъра на туризма“ и накрая се добавя „включително и на морските плажове за природосъобразен туризъм“.\n\n§ 16.\n\n Наименованието на глава пета се изменя така: „Принудителни административни мерки и административнонаказателни разпоредби“.\n\n§ 17.\n\n В глава пета се създава чл. 22е:\n\n„Чл. 22е. (1) Министърът на туризма или оправомощени от него длъжностни лица прилагат принудителни административни мерки в случаите на:\n\n1. ограничаване на свободния и безплатен достъп до морски плаж;\n\n2. ограничаване на зоната от активната плажна площ за свободно разполагане на плажни принадлежности от страна на посетителите и/или равностойния й достъп до морето;\n\n3. надвишаване на допустимата площ на преместваемите обекти и/или на допълнителната търговска площ от площта на морския плаж.\n\n(2) Прилагането на принудителните административни мерки се извършва с мотивирана заповед на министъра на туризма или на оправомощени от него длъжностни лица.\n\n(3) В заповедта по ал. 2 се определят видът на принудителната административна мярка и начинът на прилагането й. \n\n(4) Заповедта за прилагане на принудителни административни мерки подлежи на незабавно изпълнение.\n\n(5) Заповедта по ал. 2 може да се обжалва от заинтересованите лица по реда на Административнопроцесуалния кодекс. \n\n(6) Обжалването на заповедта по ал. 2 не спира изпълнението й.“\n\n§ 18.\n\n В чл. 25 се правят следните допълнения:\n\n1. В ал. 1 се създава т. 4:\n\n„4. длъжностни лица, определени от министъра на туризма – за нарушения по чл. 10, ал. 4, 6, 7, 8 и 11, чл. 24 и 24а.“ \n\n2. В ал. 2 се създава т. 4:\n\n„4. министъра на туризма или оправомощени от него длъжностни лица – за нарушения по чл. 10, ал. 4, 6, 7, 8 и 11, чл. 24 и 24а.“ \n\n§ 19.\n\n В § 1 от допълнителните разпоредби се създава т. 9:\n\n„9. „Морски плаж за природосъобразен туризъм“ е морски плаж, включен в приложението към чл. 7, ал. 9, който с оглед на естествените природни дадености е необходимо да бъде съхранен чрез опазване на биологичното разнообразие и на екосистемите при разумно използване на природните ресурси и върху чиято територия не се извършва стопанска дейност.“ \n\n§ 20.\n\n В § 10 от преходните и заключителните разпоредби накрая се добавя „и министъра на туризма“.\n\n§ 21.\n\n Създава се приложение към чл. 7, ал. 9:\n\n„Приложение към чл. 7, ал. 9\n\n1. Морски плаж „Иракли“.\n\n2. Морски плаж „Бяла – Карадере“.\n\n3. Морски плаж „Корал“.“\n\nПреходни и заключителни разпоредби\n\n§ 22.\n\n (1) Устройствените правилници на Министерството на туризма и Министерството на регионалното развитие и благоустройството се привеждат в съответствие с този закон в срок до един месец от влизането му в сила.\n\n(2) Министърът на финансите да извърши необходимите промени по бюджетите на Министерството на туризма и на Министерството на регионалното развитие и благоустройството за 2016 г., считано от влизането в сила на промените в устройствените правилници по ал. 1.\n\n(3) Трудовите и служебните правоотношения на служителите на Министерството на регионалното развитие и благоустройството, осъществяващи функции по Закона за устройството на Черноморското крайбрежие, преминават към Министерството на туризма при условията и по реда на чл. 87а от Закона за държавния служител и чл. 123 от Кодекса на труда и в съответствие с устройствените правилници на администрациите.\n\n(4) Наличната към датата на влизането в сила на този закон информация и документация във връзка с морските плажове на територията на Република България, както и във връзка с предоставянето на концесии и отдаване под наем на морски плажове по Закона за устройството на Черноморското крайбрежие, включително в електронен вид, се предава от министъра на регионалното развитие и благоустройството на министъра на туризма в срок до един месец от влизането в сила на този закон, в т. ч.:\n\n1. оригиналите на сключените договори за концесия и наем на морските плажове с всички приложения и допълнителни споразумения към тях, както и оригиналите, съдържащи се в досиетата на предоставените концесии и наеми;\n\n2. преписките по заявления и открити процедури, свързани с предоставяне на концесии и договори за наем на морски плажове, които не са приключили;\n\n3. контролните и архивните досиета на сключени концесионни договори и договори за наем на морски плажове.\n\n(5) Концесионерите и наемателите по сключените към датата на влизането в сила на този закон концесионни договори и договори за наем запазват правата и задълженията си при условията на сключените договори. \n\n(6) Дължимите към датата на влизането в сила на този закон плащания се администрират от Министерството на туризма.\n\n(7) Срокът на всички действащи концесионни договори и договори за наем, които изтичат до 30 септември 2016 г., се удължава при съгласие на концесионера или на наемателя до сключването на нов договор с концесионер или наемател, но не по-късно от 31 декември 2016 г.\n\n(8) Контролът по сключените към датата на влизането в сила на този закон концесионни договори и договори за наем се осъществява от министъра на туризма от момента на получаване на документите по ал. 4. \n\n§ 23.\n\n (1) Образуваните, но неприключили до влизането в сила на този закон административни и съдебни производства, свързани с процедури по концесионирането или отдаването под наем на морски плажове, както и по изпълнението на задължения по сключени концесионни договори и договори за наем се довършват от министъра на туризма.\n\n(2) Образуваните административнонаказателни производства за установени нарушения на разпоредбите на чл. 10, ал. 4, 6, 7 и 8, чл. 24 и 24а, които не са приключили до влизането в сила на този закон, се довършват от министъра на туризма.\n\n§ 24.\n\n Условията на търга за отдаване под наем на морски плаж по реда на Правилника за прилагане на Закона за държавната собственост за 2016 г. се публикуват най-малко 15 дни преди крайния срок за подаване на заявленията за участие, а при последващи търгове – най-малко 10 дни преди крайния срок за подаване на заявленията за участие.\n\n§ 25.\n\n В Закона за туризма (oбн., ДВ, бр. 30 от 2013 г.; изм., бр. 68 и 109 от 2013 г., бр. 40 от 2014 г. и бр. 9, 14 и 79 от 2015 г.) се правят следните изменения и допълнения:\n\n1. В чл. 6:\n\nа) създават се нова т. 34 и т. 35:\n\n„34. осъществява държавната политика в областта на концесиите на морски плажове;\n\n35. организира и осъществява дейността по предоставяне под наем на морските плажове, които не са предоставени на концесия;“\n\nб) досегашната т. 34 става т. 36 и се изменя така:\n\n„36. прилага принудителни административни мерки, налага глоби и имуществени санкции в случаите, предвидени в този закон и в Закона за устройството на Черноморското крайбрежие.“\n\n2. В чл. 8, ал. 2 след думите „поддържането на туристическата инфраструктура“ се поставя запетая и се добавя „поддържането и управлението на морските плажове“.\n\n§ 26.\n\n Министерският съвет привежда подзаконовите нормативни актове в съответствие с разпоредбите на този закон в 6-месечен срок от влизането му в сила.\n\n§ 27.\n\n Законът влиза в сила от деня на обнародването му в „Държавен вестник“.\n\nЗаконът е приет от 43-то Народно събрание на 1 март 2016 г. и е подпечатан с официалния печат на Народното събрание.\n\nЗа председател на Народното събрание: \nДимитър Главчев\n\n1724",
  "textLength": 12456,
  "scrapedAt": "2026-01-11T03:26:32.935Z",
  "isComplete": true,
  "error": null,
  "retryCount": 0
}