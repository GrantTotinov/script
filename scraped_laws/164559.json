{
  "title": "22/12/2022 Закон за изменение и допълнение на Закона за Българската народна банка",
  "date": "",
  "link": "https://www.parliament.bg/bg/laws/ID/164559",
  "lawId": "164559",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за Българската народна банка \n\n(обн., ДВ, бр. 46 от 1997 г.; изм., бр. 49 и 153 от 1998 г., бр. 20 и 54 от 1999 г., бр. 109 от 2001 г., бр. 45 от 2002 г., бр. 10 и 39 от 2005 г., бр. 37, 59 и 108 от 2006 г., бр. 52 и 59 от 2007 г., бр. 24, 42, 44 от 2009 г., бр. 97 и 101 от 2010 г., бр. 48 и 62 от 2015 г., бр. 51 и 59 от 2016 г., бр. 97 и 103 от 2017 г., бр. 7, 20 и 106 от 2018 г., бр. 37 и 83 от 2019 г., бр. 13 и 14 от 2020 г., бр. 12 от 2021 г. и бр. 25 от 2022 г.)\n\n§ 1. \n\nВ чл. 14 се правят следните изменения и допълнения: \n\n1. В ал. 1 думите „прекрати предсрочно правомощията на“ се заменят с „освободи предсрочно“, а накрая се добавя „по смисъла на чл. 14, параграф 2 от Устава на Европейската система на централните банки и на Европейската централна банка“. \n\n2. Създава се нова ал. 2:\n\n„(2) Основанието за предсрочно освобождаване на подуправител или на друг член на управителния съвет с изключение на управителя се установява с решение на управителния съвет, прието по определен от него ред. Членът на управителния съвет, чието освобождаване се предлага, спира да изпълнява правомощията си от деня на решението на управителния съвет. Решението на управителния съвет подлежи на оспорване пред Върховния административен съд в 7-дневен срок. Върховният административен съд се произнася в 14-дневен срок от постъпване на жалбата с решение, което е окончателно. Влязлото в сила решение се изпраща на компетентния орган по чл. 12 за предсрочно освобождаване.“ \n\n3. В ал. 3 думите „прекратяване на правомощията“ се заменят с „освобождаване“.\n\nЗаключителна разпоредба\n\n§ 2. \n\nВ Закона за противодействие на корупцията и за отнемане на незаконно придобитото имущество (обн., ДВ, бр. 7 от 2018 г.; изм., бр. 20, 21, 41 и 98 от 2018 г., бр. 1, 17, 79 и 83 от 2019 г., бр. 69 и 70 от 2020 г. и бр. 12 от 2021 г.) в чл. 80, ал. 1 след думата „Конституцията“ съюзът „или“ се заменя със запетая, а след думата „банка“ се добавя „или в специален закон“.\n\nЗаконът е приет от 48-ото Народно събрание на 22 декември 2022 г. и е подпечатан с официалния печат на Народното събрание.\n\nПредседател на Народното събрание: \nВежди Рашидов\n\n8328",
  "textLength": 2175,
  "scrapedAt": "2026-01-11T03:09:18.556Z",
  "isComplete": true,
  "error": null,
  "retryCount": 0
}