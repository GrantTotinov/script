{
  "title": "11/07/2019 Закон за изменение и допълнение на Закона за здравето",
  "date": "",
  "link": "https://www.parliament.bg/bg/laws/ID/156858",
  "lawId": "156858",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за здравето \n\n(обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г., бр. 15, 30, 66, 68, 99, 104 и 106 от 2013 г., бр. 1, 98 и 107 от 2014 г., бр. 9, 72, 80 и 102 от 2015 г., бр. 17, 27, 98 и 103 от 2016 г., бр. 58, 85 и 102 от 2017 г., бр. 18, 77, 91, 98 и 102 от 2018 г. и бр. 24 от 2019 г.)\n\n§ 1. \n\nВ чл. 29 се правят следните изменения и допълнения:\n\n1. Досегашният текст става ал. 1 и в нея след думата „Държавните“ се добавя „и общинските“.\n\n2. Създават се ал. 2, 3 и 4:\n\n„(2) Дейността на общините по провеждане на политики в областта на здравната профилактика сред населението и на лекарите при и по повод на предоставяната медицинска помощ може да се подпомага от здравни медиатори.\n\n(3) Министърът на здравеопазването определя с наредба изискванията за дейността на здравните медиатори.\n\n(4) Дейността по ал. 2 може да се подпомага и от юридически лица с нестопанска цел с доказан опит в съответната област при условия, по ред и критерии, определени с наредбата по ал. 3.“\n\n§ 2. \n\nВ чл. 53 навсякъде думата „тютюнопушенето“ се заменя с „употребата на тютюневи и свързани с тях изделия“.\n\n§ 3. \n\nВ чл. 120, ал. 1, т. 6 думите „срещу използването“ се заменят с „на употребата“ и след думата „тютюневи“ се добавя „и свързани с тях“.\n\n§ 4. \n\nВ чл. 122, ал. 1, т. 6 думите „тютюнопушене, употреба“ се заменят с „употреба на тютюневи и свързани с тях изделия“.\n\n§ 5. \n\nВ чл. 218 ал. 2 и 3 се изменят така:\n\n„(2) Който допусне в управляван от него обект извършването на нарушение на чл. 54, 56 или 56а, се наказва с глоба от 300 до 500 лв., с имуществена санкция от 1 000 до 1 500 лв., когато нарушението е извършено от едноличен търговец, или с имуществена санкция от 3 000 до 5 000 лв., когато нарушението е извършено от юридическо лице.\n\n(3) При повторно нарушение по ал. 2 се налага глоба от 500 до 1 000 лв., съответно имуществена санкция от 1 500 до  3 000 лв. – за едноличен търговец, и от 5 000 до 10 000 лв. – за юридическо лице.“\n\n§ 6. \n\nВ § 1 от допълнителните разпоредби се създават т. 43 и 44:\n\n„43. „Тютюневи изделия“ са изделията по смисъла на § 1, т. 4 от допълнителните разпоредби на Закона за тютюна, тютюневите и свързаните с тях изделия.\n\n44. „Изделия, свързани с тютюневите изделия“ са изделията по смисъла на § 1, т. 8 от допълнителните разпоредби на Закона за тютюна, тютюневите и свързаните с тях изделия.“\n\nЗаключителни разпоредби\n\n§ 7. \n\nМинистърът на здравеопазването издава наредбата по чл. 29, ал. 3 в срок до 4 месеца от влизането в сила на този закон.\n\n§ 8. \n\nВ Закона за закрила на детето (обн., ДВ, бр. 48 от 2000 г.; изм., бр. 75 и 120 от 2002 г., бр. 36 и 63 от 2003 г., бр. 70 и 115 от 2004 г., бр. 28, 94 и 103 от 2005 г., бр. 30, 38 и 82 от 2006 г., бр. 59 от 2007 г., бр. 69 от 2008 г., бр. 14, 47 и 74 от 2009 г., бр. 42, 50, 59 и 98 от 2010 г., бр. 28 и 51 от 2011 г., бр. 32 и 40 от 2012 г., бр. 15, 68 и 84 от 2013 г., бр. 79 от 2015 г., бр. 8 от 2016 г., бр. 85 и 103 от 2017 г., бр. 17, 77 и 102 от 2018 г. и бр. 17 и 24 от 2019 г.) се правят следните изменения и допълнения:\n\n1. В чл. 5б, ал. 3 думите „и тютюневи“ се заменят с „тютюневи и свързани с тях“.\n\n2. В чл. 45, ал. 1, изречение първо след думата „тютюневи“ се добавя „и свързани с тях“.\n\n3. В § 1 от допълнителната разпоредба се създават т. 19 и 20:\n\n„19. „Тютюневи изделия“ са изделията по смисъла на § 1, т. 4 от допълнителните разпоредби на Закона за тютюна, тютюневите и свързаните с тях изделия.\n\n20. „Изделия, свързани с тютюневите изделия“ са изделията по смисъла на § 1, т. 8 от допълнителните разпоредби на Закона за тютюна, тютюневите и свързаните с тях изделия.“\n\nЗаконът е приет от 44-то Народно събрание на 11 юли 2019 г. и е подпечатан с официалния печат на Народното събрание.\n\nПредседател на Народното събрание:  \nЦвета Караянчева\n\n5601",
  "textLength": 4123,
  "scrapedAt": "2026-01-11T03:20:28.381Z",
  "isComplete": true,
  "error": null,
  "retryCount": 0
}