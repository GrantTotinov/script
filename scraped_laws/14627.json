{
  "title": "11/12/2013 Закон за изменение и допълнение на Закона за геодезията и картографията",
  "date": "",
  "link": "https://www.parliament.bg/bg/laws/ID/14627",
  "lawId": "14627",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за геодезията и картографията \n\n(обн., ДВ, бр. 29 от 2006 г.; изм., бр. 57 и 109 от 2007 г., бр. 36 от 2008 г., бр. 19 и 74 от 2009 г., бр. 77 от 2010 г., бр. 77 от 2012 г. и бр. 66 от 2013 г.)\n\nПараграф единствен. \n\nВ чл. 6 се правят следните изменения и допълнения:\n\n1. В ал. 3 в текста преди т. 1 думите „материали и данни по ал. 2“ се заменят с „материалите и данните по ал. 1“, а след думите „на трети лица“ се добавя „с изключение на случаите по ал. 4“.\n\n2. Създава се ал. 4:\n\n„(4) Предоставянето на материалите и данните по ал. 1 се извършва безвъзмездно:\n\n1. при обмен между Министерството на инвестиционното проектиране, Министерството на отбраната и Министерството на вътрешните работи във връзка с изпълнение на дейностите по този закон;\n\n2. при осъществяване правомощията на министъра на инвестиционното проектиране, министъра на отбраната и министъра на вътрешните работи, произтичащи от международни договори; \n\n3. при обмен на данни между Агенцията по геодезия, картография и кадастър и общините за изпълнение на правомощията им, произтичащи от закон;\n\n4. за предотвратяване на рискове от бедствия и аварии или при настъпване на такива;\n\n5. за нуждите на научни организации и висши училища във връзка с извършваната от тях научна дейност, финансирана с публични средства.“\n\nЗаконът е приет от 42-то Народно събрание на 11 декември 2013 г. и е подпечатан с официалния печат на Народното събрание.\n\nЗа председател на Народното събрание: \nМая Манолова\n\n9296",
  "textLength": 1512,
  "scrapedAt": "2026-01-11T03:38:07.227Z",
  "isComplete": true,
  "error": null,
  "retryCount": 0
}