{
  "title": "08/05/2025 Закон за изменение и допълнение на Закона за Националната система за спешни повиквания с единен европейски номер 112",
  "date": "",
  "link": "https://www.parliament.bg/bg/laws/ID/165816",
  "lawId": "165816",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за Националната система за спешни повиквания с единен европейски номер 112 \n\n(обн., ДВ, бр. 102 от 2008 г.; изм., бр. 93 от 2009 г., бр. 88 от 2010 г., бр. 51 и 60 от 2016 г., бр. 97 от 2017 г., бр. 58 от 2019 г. и бр. 31 от 2025 г.)\n\n§ 1. \n\nВ чл. 2 след думите „имуществото им“ се поставя запетая и се добавя „както и при заплаха за околната среда“.\n\n§ 2. \n\nВ чл. 3, ал. 1 след думата „гражданите“ се поставя запетая и се добавя „както и при заплаха за околната среда“.\n\n§ 3. \n\nВ чл. 5, т. 2 след думата „бързина“ съюзът „и“ се заменя със запетая и след думата „ефективност“ се добавя „и оперативна съвместимост“.\n\n§ 4. \n\nВ чл. 7 се правят следните изменения и допълнения: \n\n1. Досегашният текст става ал. 1. \n\n2. Създава се ал. 2:\n\n„(2) Спешните повиквания към ЕЕН 112 се приемат от най-подходящия център за приемане на спешни повиквания.“\n\n§ 5. \n\nВ чл. 8, ал. 1 т. 1 се изменя така:\n\n„1. приемат, регистрират и обработват спешни повиквания, включително „eCall“;“.\n\n§ 6. \n\nВ чл. 12, ал. 1 думата „са“ се заменя със „се“.\n\n§ 7. \n\nВ чл. 16 се правят следните изменения и допълнения: \n\n1. В ал. 2, изречение първо думите „4 месеца“ се заменят с „14 дни“. \n\n2. В ал. 6, изречение второ след думите „център 112“ се добавя „в едномесечен срок“.\n\n§ 8. \n\nВ чл. 19 се правят следните изменения: \n\n1. В ал. 1 думите „Националният медицински координационен център“ и запетаята след тях се заличават. \n\n2. В ал. 2 думите „информационната система на центровете 112“ се заменят с „единната информационно-комуникационна система на Националната система за спешни повиквания с ЕЕН 112“.\n\n§ 9. \n\nВ чл. 20, ал. 3 думите „информационно-комуникационната система“ се заменят с „единната информационно-комуникационна система“.\n\n§ 10.\n\n Член 21 се отменя.\n\n§ 11.\n\n В чл. 22 се създава т. 4:\n\n„4. единната информационно-комуникационна система, която осигурява единна среда за обработване на информация.“\n\n§ 12.\n\n Създава се чл. 22а:\n\n„Чл. 22а. Единната информационно-комуникационна система включва:\n\n1. специализираните и стандартните хардуер и софтуер, намиращи се в центровете за данни, разположени на територията на центровете 112;\n\n2. специализираните и стандартните крайни устройства за извличане и въвеждане на данни, свързани със спешните повиквания към ЕЕН 112;\n\n3. специализираните и стандартните съоръжения за комуникация с предприятията, предоставящи обществени електронни съобщителни услуги.“\n\n§ 13.\n\n В чл. 23, ал. 1 след думите „организира тяхната дейност“ се поставя запетая и се добавя „осигурява изграждането, поддържането и развитието на единната информационно-комуникационна система“.\n\n§ 14.\n\n В чл. 25 ал. 3 се отменя.\n\n§ 15.\n\n Член 26 се отменя.\n\n§ 16.\n\n Член 27 се изменя така:\n\n„Чл. 27. Гражданите, намиращи се на територията на Република България, могат при необходимост от спешна помощ да ползват безплатно ЕЕН 112.“\n\n§ 17.\n\n В чл. 28 се правят следните изменения и допълнения:\n\n1. В ал. 1 думите „автоматичното му избиране от електронни устройства, с изключение на „eCall“ повикванията, и пускане на предварително записани съобщения“ и запетаята след тях се заличават. \n\n2. Създава се нова ал. 2:\n\n„(2) При ползването на ЕЕН 112 не по предназначение, включително при автоматичното му избиране, приемането на повикванията от центровете 112 се ограничава чрез използване на технически средства при условия и по ред, определени със заповед на министъра на вътрешните работи.“ \n\n3. Досегашната ал. 2 става ал. 3.\n\n§ 18.\n\n В чл. 31, т. 1 думите „и заповед за извършване на проверка“ се заличават.\n\n§ 19.\n\n В чл. 38, ал. 3 думите „телефонен номер 112“ се заменят с „ЕЕН 112“.\n\n§ 20.\n\n В допълнителните разпоредби се правят следните изменения и допълнения:\n\n1. В § 1:\n\nа) в т. 1 думата „телефонен“ се заличава, а след думите „имуществото на гражданите“ се поставя запетая и се добавя „както и при заплаха за околната среда“;\n\nб) в т. 6 думата „обществен“ се заличава.\n\n2. Създава се § 1а:\n\n„§ 1а. Министърът на вътрешните работи определя със заповед междуличностните съобщителни услуги с номера по смисъла на § 1, т. 31в от допълнителните разпоредби на Закона за електронните съобщения, които се използват за приемане на спешните повиквания съобразно организационните и техническите възможности на центровете 112.“\n\nЗаключителна разпоредба\n\n§ 21.\n\n Законът влиза в сила от деня на обнародването му в „Държавен вестник“ с изключение на § 4, § 8, т. 2, § 9, 11 – 13, 17 и § 20, т. 2, които влизат в сила от 28 юни 2027 г.\n\nЗаконът е приет от 51-вото Народно събрание на 8 май 2025 г. и е подпечатан с официалния печат на Народното събрание.\n\nПредседател на Народното събрание: \nНаталия Киселова\n\n2629",
  "textLength": 4637,
  "scrapedAt": "2026-01-11T03:16:19.394Z",
  "isComplete": true,
  "error": null,
  "retryCount": 0
}