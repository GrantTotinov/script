{
  "title": "08/04/2015 Закон за изменение и допълнение на Закона за електронните съобщения",
  "date": "",
  "link": "https://www.parliament.bg/bg/laws/ID/15166",
  "lawId": "15166",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за електронните съобщения \n\n(обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. – бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. – бр. 23 от 2015 г.; изм., бр. 24 от 2015 г.)\n\n§ 1.\n\n В чл. 33, ал. 2 се създава т. 6:\n\n„6. брой на абонатите на предприятието, диференцирани съгласно предлаганите от предприятието услуги, въз основа на данните от ежегодния отчет за дейността, предоставян от предприятието във връзка с чл. 38, ал. 1.“\n\n§ 2.\n\n В чл. 74 се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) Предприятието публикува информацията по чл. 33, ал. 2, т. 6 на страницата си в интернет.“\n\n§ 3.\n\n В чл. 75, ал. 1 думите „чл. 74“ се заменят с „чл. 74, ал. 1“.\n\n§ 4.\n\n В чл. 77, ал. 2, изречение второ думите „чл. 74“ се заменят с „чл. 74, ал. 1“.\n\n§ 5. \n\nВ чл. 78 се правят следните изменения и допълнения:\n\n1. Алинея 1 се изменя така:\n\n„(1) В случай че установи неизпълнение на задължения, произтичащи от приложимите общи изисквания, на условията на издадени разрешения за ползване на ограничен ресурс и/или на наложени специфични задължения, комисията:\n\n1. уведомява предприятието, осъществяващо електронни съобщения, за установеното неизпълнение в 7-дневен срок след установяването, като определя подходящ срок за изразяване на становище; след изтичането на срока за становище комисията с решение изисква в определен от нея разумен срок преустановяване на неизпълнението и/или отстраняване на неговите последици, и/или привеждане дейността на предприятието в съответствие с посочените актове, или\n\n2. с решение след изтичане на срока за изразяване на становище по т. 1 изисква незабавно преустановяване на неизпълнението, като дава задължителни указания за преустановяване на неизпълнението и/или отстраняване на неговите последици, и за привеждане дейността на предприятието в съответствие с посочените актове.“\n\n2. Алинея 2 се отменя.\n\n3. Създават се ал. 5 и 6:\n\n„(5) Обжалването на решението на комисията по ал. 1 не спира неговото изпълнение, освен ако съдът постанови друго.\n\n(6) Производството по ал. 1 – 4 се прилага независимо от административнонаказателната отговорност на предприятието, която се реализира по общия ред.“\n\n§ 6.\n\n В чл. 257, ал. 1 думите „при наличие на техническа възможност“ се заличават и се създава изречение второ: „Изключение от задължението по изречение първо може да бъде допуснато от комисията единствено при липса на техническа възможност за срок не по-дълъг от три месеца.“ \n\n§ 7. \n\nВ чл. 331, ал. 3, 4, 5, 7 и 8 думите „влязло в сила“ се заличават.\n\n§ 8. \n\nСъздава се чл. 331а:\n\n„Чл. 331а. (1) За неизпълнение на решение по чл. 78, ал. 1: \n\n1. председателят налага санкцията за неизпълнение на съответното задължение, предвидена в тази глава, и/или\n\n2. комисията налага имуществена санкция в размер от 500 до 5000 лв. дневно.\n\n(2) Имуществената санкция по ал. 1, т. 2 се налага до изпълнение на решението на комисията по реда на глава седемнадесета от Административнопроцесуалния кодекс.\n\n(3) Наложените имуществени санкции по ал. 1, т. 2 подлежат на обжалване по реда на глава седемнадесета, раздел VІ от Административнопроцесуалния кодекс.\n\n(4) Възстановяването на нарушено право и обезщетяването на вредите от изпълнението на административен акт, който е бил отменен, след като е започнало неговото изпълнение, става по реда на глава седемнадесета, раздел VІІ от Административнопроцесуалния кодекс.“\n\n§ 9. \n\nВ чл. 334б ал. 1 се изменя така:\n\n„(1) На предприятие, предоставящо услугата роуминг чрез обществени електронни съобщителни мрежи, което наруши изисквания на Регламент (ЕС) № 531/2012 на Европейския парламент и на Съвета от 13 юни 2012 г. относно роуминга в обществени мобилни съобщителни мрежи в рамките на Съюза (ОВ, L 172/10 от 30 юни 2012 г.), се налагат имуществени санкции, както следва:\n\n1. за нарушение на чл. 3 от регламента – в размер от 400 000 до 2 000 000 лв.;\n\n2. за нарушение на чл. 4 от регламента – в размер от 10 000 до 100 000 лв.;\n\n3. за нарушение на чл. 5, параграф 1 от регламента – в размер от 10 000 до 100 000 лв.;\n\n4. за нарушение на чл. 7 от регламента – в размер от 400 000 до 2 000 000 лв.; \n\n5. за нарушение на чл. 8, параграф 2 от регламента – в размер от 50 000 до 2 000 000 лв.;\n\n6. за нарушение на чл. 8, параграфи 1, 3, 4 и 5 от регламента – в размер от 10 000 до 100 000 лв.;\n\n7. за нарушение на чл. 9 от регламента – в размер от 400 000 до 2 000 000 лв.; \n\n8. за нарушение на чл. 10, параграф 1 от регламента – в размер от 10 000 до 100 000 лв.;\n\n9. за нарушение на чл. 10, параграфи 2, 3, 4 и 5 от регламента – в размер от 50 000 до 2 000 000 лв.;\n\n10. за нарушение на чл. 10, параграф 6 от регламента – в размер от 10 000 до 100 000 лв.;\n\n11. за нарушение на чл. 11 от регламента – в размер от 10 000 до 100 000 лв.;\n\n12. за нарушение на чл. 12 от регламента – в размер от 400 000 до 2 000 000 лв.; \n\n13. за нарушение на чл. 13, параграф 2 от регламента – в размер от 50 000 до 2 000 000 лв.;\n\n14. за нарушение на чл. 13, параграфи 1, 3, 4, 5 и 6 от регламента – в размер от 10 000 до 100 000 лв.;\n\n15. за нарушение на чл. 14 от регламента – в размер от 10 000 до 100 000 лв.;\n\n16. за нарушение на чл. 15 от регламента – в размер от 10 000 до 100 000 лв.“\n\n§ 10.\n\n Параграф 1а от допълнителните разпоредби се отменя.\n\nДопълнителна разпоредба\n\n§ 11.\n\n Параграф 9 относно чл. 334б съдържа мерки по прилагането на Регламент (ЕС) № 531/2012 на Европейския парламент и на Съвета от 13 юни 2012 г. относно роуминга в обществени мобилни съобщителни мрежи в рамките на Съюза (ОВ, L 172/10 от 30 юни 2012 г.).\n\nЗаконът е приет от 43-то Народно събрание на 8 април 2015 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n2582",
  "textLength": 6095,
  "scrapedAt": "2026-01-11T03:35:23.353Z",
  "isComplete": true,
  "error": null,
  "retryCount": 0
}