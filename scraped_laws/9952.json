{
  "title": "23/03/2011 Закон за изменение и допълнение на Закона за регистрация и контрол на земеделската и горската техника",
  "date": "",
  "link": "https://www.parliament.bg/bg/laws/ID/9952",
  "lawId": "9952",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за регистрация и контрол на земеделската и горската техника \n\n(обн., ДВ, бр. 79 от 1998 г.; изм., бр. 22 от 2003 г., бр. 74 и 88 от 2005 г., бр. 30, 34, 80, 82 и 102 от 2006 г., бр. 53 от 2007 г., бр. 36, 43, 69 и 100 от 2008 г., бр. 93 от 2009 г. и бр. 88 от 2010 г.)\n\n§ 1. \n\nЧлен 5 се изменя така:\n\n„Чл. 5. Контролно-техническата инспекция е специализирана администрация към Министерството на земеделието и храните.“\n\n§ 2. \n\nВ чл. 6, ал. 1 се създава т. 3:\n\n„3. изпитване и оценка за съответствие с националните и международните изисквания за безопасност на техниката.“\n\n§ 3. \n\nЧлен 7 се отменя.\n\n§ 4. \n\nВ чл. 10 се правят следните изменения:\n\n1. В ал. 1 думите „от специализираните администрации по чл. 5, ал. 1, т. 2“ се заменят с „и оценка за съответствие с националните и международните изисквания за безопасност на техниката от акредитирани лаборатории на Контролно-техническата инспекция“.\n\n2. Алинея 2 се отменя.\n\n§ 5. \n\nВ чл. 17, ал. 1 т. 4, 5 и 6 се отменят.\n\nПреходни и заключителни разпоредби\n\n§ 6. \n\nКонтролно-техническата инспекция е правоприемник на активите, пасивите, архива, правата и задълженията на центровете за изпитване на земеделска, горска техника и резервни части в Русе и Пловдив.\n\n§ 7. \n\nТрудовите и служебните правоотношения на служителите в центровете за изпитване на земеделска, горска техника и резервни части в Русе и Пловдив се уреждат при условията и по реда на чл. 123 от Кодекса на труда и чл. 87а от Закона за държавния служител.\n\nЗаконът е приет от 41-ото Народно събрание на 23 март 2011 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n3890",
  "textLength": 1687,
  "scrapedAt": "2026-01-11T03:29:58.794Z",
  "isComplete": true,
  "error": null,
  "retryCount": 0
}