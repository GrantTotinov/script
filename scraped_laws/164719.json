{
  "title": "28/02/2024 Закон за изменение и допълнение на Закона за фуражите",
  "date": "",
  "link": "https://www.parliament.bg/bg/laws/ID/164719",
  "lawId": "164719",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за фуражите\n\n(обн., ДВ, бр. 55 от 2006 г.; изм., бр. 36, 54 и 100 от 2008 г., бр. 41 и 88 от 2010 г., бр. 8 от 2011 г., бр. 83 и 97 от 2012 г., бр. 7 от 2013 г., бр. 12 от 2015 г., бр. 58 от 2016 г., бр. 58 от 2017 г., бр. 17 от 2018 г., бр. 51 и 65 от 2020 г., бр. 102 от 2022 г. и бр. 102 от 2023 г.)\n\n§ 1. \n\nВ чл. 1, ал. 1, т. 8 се създават букви „п“, „р“ и „с“:\n\n„п) Регламент (ЕС) 2019/4 на Европейския парламент и на Съвета от 11 декември 2018 г. относно производството, пускането на пазара и употребата на медикаментозни фуражи, за изменение на Регламент (ЕО) № 183/2005 на Европейския парламент и на Съвета и за отмяна на Директива 90/167/ЕИО на Съвета (ОВ, L 4/1 от 7 януари 2019 г.), наричан по-нататък „Регламент (ЕС) 2019/4“;\n\nр) Регламент за изпълнение (ЕС) 2019/1715 на Комисията от 30 септември 2019 г. за определяне на правила за функционирането на системата за управление на информацията относно официалния контрол и нейните компоненти (Регламент за IMSOC) (ОВ, L 261/37 от 14 октомври 2019 г.), наричан по-нататък „Регламент за изпълнение (ЕС) 2019/1715“;\n\nс) Регламент (ЕС) 2020/354 на Комисията от 4 март 2020 г. за съставяне на списък на предназначенията на фуражите, предназначени за специфични хранителни цели, и за отмяна на Директива 2008/38/ЕО (ОВ, L 67/1 от 5 март 2020 г.), наричан по-нататък „Регламент (ЕС) 2020/354“.“\n\n§ 2. \n\nВ чл. 6 се правят следните изменения и допълнения:\n\n1. Създават се нови ал. 4 и 5:\n\n„(4) Медикаментозните фуражи и междинните продукти се етикетират съгласно изискванията на чл. 9 от Регламент (ЕС) 2019/4 и се пускат на пазара в опаковка или съдове в съответствие с изискванията на чл. 10 от същия регламент.\n\n(5) Производството на медикаментозни фуражи с мобилен смесител на място в животновъден обект се извършва в съответствие с изискването на чл. 10, параграф 2 от Регламент (ЕС) 2019/4.“\n\n2. В ал. 6 след думата „обозначения“ се добавя „в съответствие с Регламент (ЕС) 2020/354 и“, а навсякъде думите „със специално предназначение“ се заменят с „предназначени за специфични хранителни цели“.\n\n§ 3. \n\nВ чл. 7 се създава ал. 3:\n\n„(3) Забранява се рекламата на медикаментозни фуражи и междинни продукти, с изключение на реклама, предназначена изключително за ветеринарни лекари. За рекламата на медикаментозни фуражи и междинни продукти се прилагат изискванията на чл. 11, параграфи 2 – 5 от Регламент (ЕС) 2019/4.“\n\n§ 4. \n\nВ чл. 11 се правят следните изменения:\n\n1. В ал. 3 думите „със специално предназначение“ се заменят с „предназначени за специфични хранителни цели“.\n\n2. Алинея 4 се отменя.\n\n§ 5. \n\nВ чл. 15 се правят следните допълнения:\n\n1. В ал. 1 след думите „параграф 1 от Регламент (ЕО) № 183/2005“ се добавя „както и дейностите, попадащи в обхвата на чл. 13, параграф 2, букви „б“ и „в“ от Регламент (ЕС) 2019/4“.\n\n2. В ал. 2 накрая се добавя „а дейностите, попадащи в обхвата на чл. 13, параграф 2, буква „а“ от Регламент (ЕС) 2019/4, се извършват само в регистрирани животновъдни обекти по реда на чл. 137, ал. 1 или 11 от Закона за ветеринарномедицинската дейност“.\n\n3. В ал. 3 след думите „Регламент (ЕО) № 183/2005“ се добавя „и/или чл. 13, параграф 1 от Регламент (ЕС) 2019/4“, а след думата „обекти“ се добавя „включително, разполагащи с мобилен смесител за производството на медикаментозни фуражи“.\n\n4. Създава се ал. 6:\n\n„(6) Дейностите по търговия на дребно с фуражи за животни, които не са предназначени за производство на храни, се извършват само в обекти, регистрирани от Българската агенция по безопасност на храните.“\n\n§ 6. \n\nВ чл. 16, ал. 1 след думите „чл. 15, ал. 1“ се добавя „и 6“.\n\n§ 7. \n\nВ чл. 17 навсякъде след думите „чл. 15, ал. 1“ се добавя „и 6“.\n\n§ 8. \n\nВ чл. 18 се правят следните допълнения:\n\n1. В ал. 1, изречение първо накрая се добавя „или по адреса на регистрация на производителя на медикаментозни фуражи, разполагащ с мобилен смесител“.\n\n2. В ал. 2:\n\nа) в текста преди т. 1 след думите „Закона за търговския регистър и регистъра на юридическите лица с нестопанска цел“ се добавя „а за производител на медикаментозни фуражи, разполагащ с транспортно средство и/или мобилен смесител – номера на регистрационния талон на транспортното средство и/или на мобилния смесител“;\n\nб) в т. 4 накрая се добавя „и Регламент (ЕС) 2019/4“;\n\nв) в т. 5 накрая се добавя „или техническа спецификация на мобилния смесител“.\n\n§ 9. \n\nВ чл. 23г, ал. 1 навсякъде думите „уникалния код“ се заменят с „единния идентификатор“.\n\n§ 10.\n\n В чл. 23з, ал. 4 думите „Регламент (ЕО) № 882/2004“ се заменят с „Регламент (ЕС) 2017/625“.\n\n§ 11.\n\n В чл. 25, ал. 1 след думата „дейности“ се добавя „и/или хранене на отглежданите от тях животни“, а накрая се добавя „и Регламент (ЕС) 2019/4“.\n\n§ 12.\n\n В чл. 26 се правят следните допълнения:\n\n1. В ал. 6 след думите „4 и 5“ се добавя „и чл. 5, параграф 2 от Регламент (ЕО) № 183/2005“.\n\n2. Създава се ал. 8:\n\n„(8) Операторите във фуражния сектор, които извършват дейност, попадаща в обхвата на чл. 13, параграф 2, буква „в“ от Регламент (ЕС) 2019/4, спазват изискванията на Приложение II от Регламент (ЕО) № 183/2005 и съответните изисквания на Приложение I, Раздел 5 от Регламент (ЕС) 2019/4.“\n\n§ 13.\n\n В чл. 26а, ал. 3 думата „наредбата“ се заменя със „съответната наредба“.\n\n§ 14.\n\n В чл. 26в, ал. 5 думата „ежегодно“ се заличава, думата „актуална“ се заличава, а накрая се добавя „която актуализира при промени в нормативната уредба или при необходимост“.\n\n§ 15.\n\n В чл. 27 се създава нова ал. 4:\n\n„(4) Производителите на комбиниран фураж, предназначен за използване при хранене на непреживни животни, съхраняват за срок най-малко 5 години документите по параграф 2, букви „б“ и „в“, глава III, раздел Б на Приложение IV от Регламент (ЕО) № 999/2001.“\n\n§ 16.\n\n В чл. 34 се правят следните изменения и допълнения:\n\n1. В ал. 1 думите „Регламент (ЕО) № 882/2004“ се заменят с „Регламент (ЕС) 2017/625“.\n\n2. В ал. 3:\n\nа) в т. 2 думата „отпускането“ се заменя с „пускането на пазара“, а накрая се добавя „и на междинни продукти за производството им“;\n\nб) точка 4 се отменя;\n\nв) в т. 12 думите „със специално предназначение“ се заменят с „предназначени за специфични хранителни цели“;\n\nг) в т. 13 думата „продукти“ се заменя с „фуражни суровини“, а думите „във фуражи или за храни за домашни любимци“ се заменят с „в комбинирани фуражи за животни, които се отглеждат за производство на храни, или за животни, които не се отглеждат за производство на храни“;\n\nд) в т. 14 навсякъде след думата „производството“ се добавя „съхранението“, думата „продуктите“ се заменя с „фуражните суровини“, а думите „с храни за домашни любимци“ се заменят с „и дребно с храни за животни, които не се отглеждат за производство на храни“.\n\n§ 17.\n\n В чл. 34а се правят следните изменения и допълнения:\n\n1. В ал. 1, т. 3 думата „субстанции“ се заменя с „вещества“.\n\n2. В ал. 2 в текста преди т. 1 думите „от изпълнителния директор на Българската агенция по безопасност на храните план“ се заменят с „оперативен план за действие при извънредни ситуации по чл. 62, ал. 1 от Закона за управление на агрохранителната верига“.\n\n3. В ал. 3 накрая се добавя „в съответствие с изискванията на чл. 13 от Регламент (ЕС) 2017/625“.\n\n4. В ал. 4 думите „упълномощено от него лице“ се заменят с „лице, присъствало на проверката“.\n\n5. В ал. 5 думата „акредитирани“ се заличава, а накрая се добавя „по реда на чл. 51, ал. 2 от Закона за управление на агрохранителната верига“.\n\n§ 18.\n\n В чл. 34б се правят следните изменения и допълнения:\n\n1. В ал. 1 след думите „Директива 91/414/ЕИО на Съвета“ се поставя запетая и се добавя „наричан по-нататък „Регламент (ЕО) № 396/2005“.\n\n2. Създават се нови ал. 6 и 7:\n\n„(6) В случаите по ал. 5, т. 2 се прилагат разпоредбите на чл. 35 от Регламент (ЕС) 2017/625. Резултатите от повторното изпитване, анализа или диагностиката са окончателни.\n\n(7) Когато при анализ, изпитване или диагностика лабораторно е доказано несъответствие при микробиологичен анализ или оценка за наличие на карантинни вредители, не се допуска второ експертно становище.“\n\n3. Досегашната ал. 6 става ал. 8 и в нея накрая се добавя „съответно на оператора“.\n\n4. Досегашните ал. 7 и 8 стават съответно ал. 9 и 10.\n\n5. Досегашната ал. 9 става ал. 11 и в нея думите „наредбите по чл. 11, ал. 3 и по чл. 62, ал. 2 от Закона за ветеринарномедицинската дейност“ се заменят със „съответната наредба по чл. 11, ал. 3“.\n\n§ 19.\n\n В чл. 34в навсякъде думите „ал. 8“ се заменят с „ал. 10“.\n\n§ 20.\n\n В чл. 34г се правят следните изменения и допълнения:\n\n1. Досегашният текст става ал. 1 и в нея думата „наредбата“ се заменя със „съответната наредба“.\n\n2. Създава се ал. 2:\n\n„(2) Забранява се преработването и/или смесването с цел разреждане на фуражи със същите фуражи или с други фуражи, когато в тях е установено съдържание, надхвърлящо максимално допустимата граница на остатъчни вещества от пестициди, посочени в чл. 18, параграф 1 или в чл. 20 от Регламент (ЕО) № 396/2005. Такива фуражи не се пускат на пазара като фуражи или не се употребяват при хранене на животни.“\n\n§ 21.\n\n В чл. 35, ал. 2, изречение второ думите „чл. 9 от Регламент (ЕО) № 882/2004“ се заменят с „чл. 13 от Регламент (ЕС) 2017/625“.\n\n§ 22.\n\n В чл. 37 се правят следните изменения:\n\n1. В ал. 1 думите „от внос“ се заменят с „при въвеждането им на територията на Европейския съюз“, а думата „мястото“ се заменя с „държавата“.\n\n2. В ал. 2 думите „от внос“ се заменят с „по ал. 1“, а думата „страната“ се заменя с „държавата“.\n\n§ 23.\n\n В чл. 45 се правят следните изменения и допълнения:\n\n1. В ал. 1:\n\nа) в текста преди т. 1 думите „чл. 8, параграф 2, чл. 19 и 54 от Регламент (ЕО) № 882/2004“ се заменят с „чл. 5, параграф 1, буква „з“, чл. 66, параграф 1, ал. 1 и параграфи 2 – 7, чл. 67, чл. 105, параграф 1 и чл. 138 от Регламент (ЕС) 2017/625“;\n\nб) в т. 1 накрая се добавя „и до мобилните смесители“;\n\nв) в т. 8 думите „надзор, мониторинг, инспекции и одити“ се заменят с „официален контрол“, а думите „чл. 10 от Регламент (ЕО) № 882/2004“ се заменят с „чл. 14 от Регламент (ЕС) 2017/625“;\n\nг) в т. 12 думата „вноса“ се заменя с „въвеждането“;\n\nд) създава се т. 17:\n\n„17. да предприемат действия в съответствие с чл. 138, параграфи 1 и 2 от Регламент (ЕС) 2017/625.“\n\n2. В ал. 3 думите „чл. 7, параграф 2 от Регламент (ЕО) № 882/2004“ се заменят с „чл. 8, параграф 1 от Регламент (ЕС) 2017/625“.\n\n3. В ал. 5 думите „Регламент (ЕО) № 882/2004“ се заменят с „Регламент (ЕС) 2017/625“.\n\n§ 24.\n\n В чл. 47 се създава ал. 3:\n\n„(3) Българската агенция по безопасност на храните е единно звено за контакт, обслужващо Мрежата за предупреждение и сътрудничество по Регламент за изпълнение (ЕС) 2019/1715 относно фуражите.“\n\n§ 25.\n\n В чл. 48 се правят следните изменения и допълнения:\n\n1. В ал. 2:\n\nа) в т. 1 накрая се добавя „по реда на Административнопроцесуалния кодекс; обжалването не спира изпълнението“;\n\nб) в т. 2 думите „контролна експертиза“ се заменят с „второ експертно становище по чл. 35 от Регламент (ЕС) 2017/625“.\n\n2. Създават се нови ал. 3 и 4:\n\n„(3) Лицата по ал. 1, които искат второ експертно становище, подават писмено заявление до директора на съответната областна дирекция по безопасност на храните.\n\n(4) Анализът на пробата за второто експертно становище се извършва в националната референтна лаборатория, референтна лаборатория на друга държава членка или в друга официална лаборатория, определена от Българската агенция по безопасност на храните при спазване на чл. 37 от Регламент (ЕС) 2017/625.“\n\n3. Създават се ал. 5 и 6:\n\n„(5) Не се допуска второ експертно становище, когато е налице условие по чл. 29, ал. 5 от Закона за управление на агрохранителната верига.\n\n(6) Представителните проби, взети от фуражи за микробиологичен анализ, трябва да отговарят на следния стандарт:\n\nSalmonella: отсъствие в 25 г фураж: n = 5; c = 0; m = 0; M = 0, където:\n\nn = броя на пробите, които трябва да бъдат изследвани;\n\nm = граничната стойност за броя на бактериите, като резултатът се смята за задоволителен, ако общият брой на бактериите във всички проби не надвишава m;\n\nМ = максималната стойност за броя на бактериите, като резултатът се смята за незадоволителен, когато броят на бактериите в една или повече от една проби е по-голям или равен на M;\n\nc = броя на пробите, в които бактериалното число може да варира между m и M, като пробата продължава да се смята за приемлива, когато бактериалното число в другите проби е по-малко или равно на m.“\n\n4. Досегашната ал. 3 става ал. 7 и в нея думите „контролната експертиза“ се заменят с „второто експертно становище по ал. 2, т. 2“.\n\n5. Досегашната ал. 4 става ал. 8 и в нея след думата „пробите“ се добавя „за второто експертно становище“, а думите „контролната експертиза“ се заменят с „анализа на пробата за второто експертно становище“.\n\n§ 26.\n\n В чл. 49 се правят следните изменения и допълнения:\n\n1. В ал. 1 думата „акредитирани“ се заличава, а накрая се добавя „по реда на чл. 51, ал. 2 от Закона за управление на агрохранителната верига“.\n\n2. В ал. 2 думата „акредитирана“ се заличава.\n\n3. В ал. 3 думите „чл. 12 на Регламент (ЕО) № 882/2004“ се заменят с „чл. 37 и 39 от Регламент (ЕС) 2017/625“.\n\n4. В ал. 4 думите „чл. 5 и 12 на Регламент (ЕО) № 882/2004“ се заменят с „чл. 28 – 30, 32, 33, 37 и 39 от Регламент (ЕС) 2017/625“.\n\n5. В ал. 5 думите „чл. 33 на Регламент (ЕО) № 882/2004“ се заменят с „чл. 100 и 101 от Регламент (ЕС) 2017/625“.\n\n6. В ал. 6 думите „чл. 33 на Регламент (ЕО) № 882/2004“ се заменят с „чл. 100 и 101 от Регламент (ЕС) 2017/625“.\n\n§ 27.\n\n В чл. 50а се правят следните изменения:\n\n1. В ал. 1 думите „чл. 11 от Регламент (ЕО) № 882/2004“ се заменят с „чл. 34 и 35 от Регламент (ЕС) 2017/625“.\n\n2. В ал. 4 думата „акредитираните“ се заменя с „официалните“.\n\n§ 28.\n\n В чл. 51 думите „чл. 34 от Регламент (ЕО) № 882/2004“ се заменят с „чл. 102, параграфи 1, 2 и 3 от Регламент (ЕС) 2017/625“.\n\n§ 29.\n\n В чл. 51а, ал. 1, изречение първо след думата „контрол“ се добавя „включително при проверка по сигнал“, а в изречение второ думите „чл. 27 – 29 от Регламент (ЕО) № 882/2004“ се заменят с „дял II, глава VI „Финансиране на официалния контрол и на другите официални дейности“ от Регламент (ЕС) 2017/625“.\n\n§ 30.\n\n В чл. 52, ал. 3 след думата „фуражи“ се добавя „на или от митническата територия на Република България“, думите „Регламент (ЕО) № 882/2004“ се заменят с „Регламент (ЕС) 2017/625“, а думите „и Регламент (ЕО) № 1069/2009“ се заменят с „Регламент (ЕО) № 1069/2009 и Регламент (ЕС) № 142/2011“.\n\n§ 31.\n\n В чл. 53 се правят следните изменения:\n\n1. В ал. 2 думите „инспекционни пунктове (ГИП), одобрени с Решение 2009/821/ЕО на Комисията от 28 септември 2009 г. относно съставяне на списък на граничните инспекционни пунктове, определяне на някои правила относно инспекциите, извършвани от ветеринарните експерти на Комисията, и определяне на ветеринарните единици в TRACES (ОВ, L 296/1 от 12 ноември 2009 г.)“ се заменят с „контролни пунктове (ГКП), определени в съответствие с изискванията на чл. 59 от Регламент (ЕС) 2017/625“.\n\n2. Алинея 3 се изменя така:\n\n„(3) Операторът, отговорен за въвеждане на пратка на територията на Република България, писмено уведомява съответния ГКП за въвеждането. Уведомяването се извършва не по-късно от 24 часа преди пристигането на пратката на пункта:\n\n1. чрез TRACES NT при фуражи, попадащи в обхвата на чл. 47, параграф 1, букви „г“, „д“ и „е“ от Регламент (ЕС) 2017/625;\n\n2. по електронната поща на съответния ГКП при фуражи от растителен произход, попадащи в обхвата на чл. 44 от Регламент (ЕС) 2017/625.“\n\n§ 32.\n\n В чл. 53а, ал. 6 абревиатурата „ГИП“ се заменя с „ГКП“.\n\n§ 33.\n\n В чл. 53в се правят следните изменения:\n\n1. В ал. 1:\n\nа) в т. 1 думата „връщане“ се заменя с „реекспедиране“;\n\nб) в т. 2 думата „препращане“ се заменя с „реекспедиране“, а думите „чл. 21 от Регламент (ЕО) № 882/2004“ се заменят с „чл. 66, параграфи 1 и 5, чл. 69 и чл. 72, параграф 1 от Регламент (ЕС) 2017/625“.\n\n2. В ал. 2 думите „връщането, препращането, унищожаването или използването“ се заменят с „реекспедирането, унищожаването или употребата“.\n\n§ 34.\n\n В чл. 53г, ал. 1 думата „Връщането“ се заменя с „Реекспедирането“, а абревиатурата „ГИП“ се заменя с „ГКП“.\n\n§ 35.\n\n В чл. 53д се правят следните изменения:\n\n1. В ал. 1, т. 1 думата „връщането“ се заменя с „реекспедирането“.\n\n2. В ал. 3 абревиатурата „ГИП“ се заменя с „ГКП“.\n\n3. В ал. 4 думите „инспекционен пункт“ се заменят с „контролен пункт“.\n\n§ 36.\n\n В чл. 53е се правят следните изменения:\n\n1. В ал. 1, т. 1 думата „връщане“ се заменя с „реекспедиране“.\n\n2. В ал. 2 думата „връщането“ се заменя с „реекспедирането“.\n\n§ 37.\n\n В чл. 53ж се правят следните изменения:\n\n1. В ал. 1 абревиатурата „ГИП“ се заменя с „ГКП“, а думата „акредитирана“ се заличава.\n\n2. В ал. 2 абревиатурата „ГИП“ се заменя с „ГКП“.\n\n§ 38.\n\n Член 54 се изменя така:\n\n„Чл. 54. (1) При производство, съхранение, транспортиране и пускане на пазара, при внос и износ на медикаментозни фуражи и/или междинни продукти за производството им, включително при храненето на животните, се спазват изискванията на глава II и чл. 17 от Регламент (ЕС) 2019/4.\n\n(2) Земеделски стопанин, който купува, съхранява или транспортира медикаментозни фуражи само за употреба в собствения си животновъден обект, спазва специалните изисквания на раздел 5, приложение I от Регламент (ЕС) 2019/4.\n\n(3) Операторите във фуражния сектор прилагат национални максимални граници за кръстосано замърсяване за активни вещества от ветеринарни лекарствени продукти в нецелеви фуражи, освен ако в делегирани актове по чл. 7, параграфи 2 и 3 от Регламент (ЕС) 2019/4 са определени други максимални граници.\n\n(4) Операторите във фуражния сектор вземат проби, за да гарантират, че произведените от тях медикаментозни фуражи са в съответствие с изискванията на чл. 5 – 8 от Регламент (ЕС) 2019/4. Периодичността на вземане на пробите се определя в системата за анализ на опасностите и критичните контролни точки, внедрена в съответствие с чл. 6 от Регламент (ЕО) № 183/2005.“\n\n§ 39.\n\n Член 55 се отменя.\n\n§ 40.\n\n Член 55а се изменя така:\n\n„Чл. 55а. (1) Производителите, разполагащи с мобилни смесители, одобрени по реда на чл. 15, ал. 3, които пускат на пазара медикаментозни фуражи в Република България, подават уведомление по образец до директора на областната дирекция по безопасност на храните на територията, на която ще извършват дейност. Образецът на уведомлението се утвърждава със заповед на изпълнителния директор на Българската агенция по безопасност на храните и се публикува на интернет страницата на агенцията съгласно чл. 13, параграф 4 от Регламент (ЕС) 2019/4.\n\n(2) Уведомлението по ал. 1 се подава в срок до три работни дни преди започване на дейността.\n\n(3) В уведомлението по ал. 1 се посочва име или наименование на оператора, идентификационен номер на съответния производител с мобилен смесител за производство на медикаментозни фуражи, адрес и телефон за контакти и обектите, за които операторът ще произвежда медикаментозни фуражи.\n\n(4) Производителите, които извършват дейност по ал. 1, в тридневен срок от преустановяване на дейността си подават уведомление по образец до директора на областната дирекция по безопасност на храните на територията, на която са извършвали дейността. Образецът на уведомлението се утвърждава със заповед на изпълнителния директор на Българската агенция по безопасност на храните и се публикува на интернет страницата на агенцията.“\n\n§ 41.\n\n В чл. 55б се правят следните изменения и допълнения:\n\n1. Алинеи 1, 2 и 3 се отменят.\n\n2. Алинея 4 се изменя така:\n\n„(4) Одобряването на нови дейности, за които операторите, извършващи дейност по чл. 13, параграф 1 от Регламент (ЕС) 2019/4, са били първоначално одобрени, се извършва по реда за получаване на първоначалното одобрение.“\n\n3. В ал. 5 думите „и 4“ се заличават, а думите „по чл. 55а, ал. 1“ се заменят с „попадащи в обхвата на чл. 13, параграф 1 от Регламент (ЕС) 2019/4“.\n\n4. В ал. 8 се създава т. 4:\n\n„4. в случаите по чл. 15 от Регламент (ЕО) № 183/2005.“\n\n5. В ал. 9 думите „т. 2 и 3“ се заменят с „т. 2, 3 и 4“.\n\n§ 42.\n\n В чл. 55в се правят следните изменения и допълнения:\n\n1. В ал. 1 думите „за производството и/или търговията с медикаментозни фуражи и/или с междинни продукти за производството им“ се заменят с „по чл. 15, ал. 3, в които се извършва дейност по чл. 13, параграф 1 от Регламент (ЕС) 2019/4, включително и на обектите, разполагащи с мобилен смесител за производството на медикаментозни фуражи“.\n\n2. В ал. 2:\n\nа) в т. 2 думата „наименование“ се заменя с „име или наименование“, а думите „или търговеца“ се заличават;\n\nб) в т. 3 думите „и/или търговия“ се заменят с „по чл. 15, ал. 3, в който се извършва дейност по чл. 13, параграф 1 от Регламент (ЕС) 2019/4 или адрес по регистрация на производителя, разполагащ с мобилен смесител за производството на медикаментозни фуражи“;\n\nв) точка 4 се изменя така:\n\n„4. вид дейност на обекта и/или на мобилния смесител;“.\n\n3. В ал. 3 думите „състои от идентификационния номер по чл. 20, ал. 2, т. 1 на обекта по чл. 15, ал. 3 или 4“ се заменят с „формира със структурата в чл. 20, ал. 1 съгласно глава 2, Приложение V от Регламент (ЕО) № 183/2005“.\n\n4. Алинея 4 се изменя така:\n\n„(4) Българската агенция по безопасност на храните поддържа национален регистър на одобрените обекти по чл. 15, ал. 3, в които се извършва дейност по чл. 13, параграф 1 от Регламент (ЕС) 2019/4, включително и на обектите, разполагащи с мобилен смесител за производството на медикаментозни фуражи. Националният регистър съдържа данните от регистрите на областните дирекции по безопасност на храните и се публикува на интернет страницата на агенцията.“\n\n5. Създава се ал. 5:\n\n„(5) Данните от регистъра по ал. 4 се предоставят за публикуване на електронната страница на Европейската комисия съгласно чл. 19, параграф 6 от Регламент (ЕО) № 183/2005.“\n\n§ 43.\n\n Член 55д се изменя така:\n\n„Чл. 55д. (1) Операторите, които извършват дейност по чл. 13, параграф 2, буква „б“ от Регламент (ЕС) 2019/4, се регистрират по реда на чл. 16 и 22а и се вписват в регистъра по чл. 17.\n\n(2) Операторите, които извършват дейност по чл. 13, параграф 2, буква „в“ от Регламент (ЕС) 2019/4, в частта съхранение на медикаментозни фуражи или междинни продукти само в запечатани опаковки или съдове, се регистрират по реда на чл. 16 и се вписват в регистъра по чл. 17.\n\n(3) Операторите, които извършват дейност по чл. 13, параграф 2, буква „в“ от Регламент (ЕС) 2019/4, в частта транспорт на медикаментозни фуражи или междинни продукти само в запечатани опаковки или съдове, се регистрират по реда на чл. 16 и се вписват в регистъра по чл. 17е.\n\n(4) Областните дирекции по безопасност на храните поддържат досиета на операторите по ал. 1 – 3. Досиетата се съхраняват 5 години след прекратяване дейността на оператора.“\n\n§ 44.\n\n Създава се чл. 55д\n1\n:\n\n„Чл. 55д\n1\n. (1) Производството, пускането на пазара и употребата на медикаментозни фуражи се извършва при спазване на изискванията на глава IV „Рецепта и употреба“ от Регламент (ЕС) 2019/4.\n\n(2) Ветеринарната рецепта за медикаментозен фураж се издава от ветеринарен лекар. Съдържащата се в нея информация и изискванията за съхранение на ветеринарната рецепта са в съответствие с чл. 16, параграф 6 от Регламент (ЕС) 2019/4.“\n\n§ 45.\n\n В чл. 55е се правят следните изменения и допълнения:\n\n1. В т. 1 след думата „храни“ се добавя „и на животни, които не се отглеждат за производство на храни, включително за животни с ценна кожа“, а думите „тази глава“ се заменят с „този закон“.\n\n2. В т. 2 след думата „храни“ се добавя „и на животни, които не се отглеждат за производство на храни, включително за животни с ценна кожа“, а след думата „рецепта“ се добавя „по чл. 55д\n1\n“.\n\n3. В т. 3 думите „т. 2“ се заменят с „чл. 55д\n1\n“.\n\n4. В т. 4 думите „т. 2“ се заменят с „чл. 55д\n1\n“.\n\n5. В т. 5 думите „медикаментозен премикс“ се заменят с „междинен продукт“ и думите „т. 2“ се заменят с „чл. 55д\n1\n“.\n\n6. В т. 6 думата „субстанции“ се заменя с „вещества“, а абревиатурата „ВМП“ се заменя с „ветеринарни лекарствени продукти (ВЛП)“.\n\n§ 46.\n\n В чл. 55ж, ал. 2 абревиатурата „ВМП“ се заменя с „ВЛП“.\n\n§ 47.\n\n Член 55з се изменя така:\n\n„Чл. 55з. (1) Събирането и обезвреждането на медикаментозни фуражи и/или на междинни продукти се организират и извършват от производителя или търговеца на медикаментозни фуражи и/или междинни продукти.\n\n(2) Лицата по ал. 1 посочват върху етикета или в документа, придружаващ партидата, безплатен телефонен номер и място, където се събират неизползваните медикаментозни фуражи и/или междинни продукти.\n\n(3) Информацията по ал. 2 се предоставя писмено на Българската агенция по безопасност на храните като неразделна част от заявлението по чл. 18 и се публикува на интернет страницата на агенцията. При промяна в информацията лицата по ал. 1 в тридневен срок от настъпване на промяната уведомяват Българската агенция по безопасност на храните.\n\n(4) Земеделските стопани, лицата, които отглеждат животни, ветеринарните лекари и други лица, които притежават неизползвани медикаментозни фуражи и/или междинни продукти, са длъжни да ги предават на местата по ал. 2.\n\n(5) Разходите за унищожаването на неизползваните медикаментозни фуражи и/или междинни продукти за производството им са за сметка на лицата, които ги предават за обезвреждане.\n\n(6) Унищожаването на неизползваните медикаментозни фуражи и/или междинни продукти се извършва в обекти за изгаряне или съвместно изгаряне, определени от Българската агенция по безопасност на храните.“\n\n§ 48.\n\n Създава се чл. 60а:\n\n„Чл. 60а. (1) Физическо лице, което наруши разпоредбите на чл. 7, ал. 3, се наказва с глоба в размер от 5000 до 10 000 лв., а при повторно нарушение глобата е в размер от 10 000 до 15 000 лв.\n\n(2) Когато нарушението по ал. 1 е извършено от юридическо лице или едноличен търговец, се налага имуществена санкция в размер от 10 000 до 15 000 лв., а при повторно нарушение санкцията е в размер от 15 000 до 30 000 лв.“\n\n§ 49.\n\n В чл. 66 се създават ал. 5 и 6:\n\n„(5) Физическо лице, което наруши разпоредбата на чл. 15, ал. 6, се наказва с глоба в размер от 1000 до 3000 лв., а при повторно нарушение глобата е в размер от 3000 до 5000 лв.\n\n(6) Когато нарушението по ал. 5 е извършено от юридическо лице или едноличен търговец, се налага имуществена санкция в размер от 3000 до 5000 лв., а при повторно нарушение санкцията е в размер от 5000 до 10 000 лв.“\n\n§ 50.\n\n В чл. 69, ал. 1 думите „чл. 2, параграф 1 от Регламент (ЕО) № 882/2004“ се заменят с „чл. 2 от Регламент (ЕС) 2017/625“.\n\n§ 51.\n\n В чл. 77 се създават ал. 3 и 4:\n\n„(3) Физическо лице, което наруши разпоредбата на чл. 34г, ал. 2, се наказва с глоба в размер от 3000 до 5000 лв., а при повторно нарушение глобата е в размер от 5000 до 10 000 лв.\n\n(4) Когато нарушението по ал. 3 е извършено от юридическо лице или едноличен търговец, се налага имуществена санкция в размер от 5000 до 8000 лв., а при повторно нарушение санкцията е в размер от 8000 до 13 000 лв.“\n\n§ 52.\n\n В чл. 77г се правят следните изменения и допълнения:\n\n1. В ал. 1 абревиатурата „ВМП“ се заменя с „ВЛП“.\n\n2. Създават се ал. 3 – 5:\n\n„(3) Физическо лице, което наруши разпоредбата на чл. 54, ал. 2, се наказва с глоба в размер от 2500 до 5000 лв., а при повторно нарушение глобата е в размер от 5000 до 8000 лв.\n\n(4) Когато нарушението по ал. 3 е извършено от юридическо лице или едноличен търговец, се налага имуществена санкция в размер от 6000 до 10 000 лв., а при повторно нарушение санкцията е в размер от 10 000 до 20 000 лв.\n\n(5) Който наруши изискването на чл. 54, ал. 3 и/или 4, се наказва с имуществена санкция в размер от 3000 до 6000 лв., а при повторно нарушение санкцията е в размер от 6000 до 10 000 лв.“\n\n§ 53.\n\n Създава се чл. 77з\n1\n:\n\n„Чл. 77з\n1\n. (1) Който наруши разпоредбата на чл. 55з, ал. 2, се наказва с глоба в размер от 3000 до 6000 лв., а при повторно нарушение глобата е в размер от 6000 до 10 000 лв.\n\n(2) Който наруши разпоредбата на чл. 55з, ал. 3, се наказва с глоба в размер от 1000 до 3000 лв., а при повторно нарушение глобата е в размер от 3000 до 5000 лв.\n\n(3) Физическо лице, което наруши чл. 55з, ал. 4, се наказва с глоба в размер от 3000 до 5000 лв., а при повторно нарушение глобата е в размер от 5000 до 10 000 лв.\n\n(4) Когато нарушението по ал. 3 е извършено от юридическо лице или едноличен търговец, се налага имуществена санкция в размер от 10 000 до 15 000 лв., а при повторно нарушение санкцията е в размер от 15 000 до 20 000 лв.“\n\n§ 54.\n\n В чл. 77и, ал. 1 след думите „прилагането му“ се добавя „или на разпоредби на регламент по чл. 1, ал. 1, т. 8“, а думите „чл. 57а – 77з“ се заменят с „чл. 57а – 77з\n1\n“.\n\n§ 55.\n\n В § 1а от допълнителните разпоредби се правят следните изменения:\n\n1. Точка 6 се изменя така:\n\n„6. „Максимална граница“ по чл. 54, ал. 3 е стойност, която не надвишава границата на откриване на използвания метод за изпитване от лабораториите по чл. 49, ал. 1 и 2 за съответното активно вещество на ветеринарен лекарствен продукт, който е вложен в медикаментозния фураж и се съдържа в нецелевия фураж, ако в Приложение II към Регламент (ЕС) 2019/4 не е посочено друго.“\n\n2. Точки 7 и 8 се отменят.\n\n3. В т. 10 думите „физическо или юридическо“ се заличават, а думите „и регистрирано по Търговския закон, Закона за кооперациите, Закона за задълженията и договорите или по Закона за подпомагане на земеделските производители“ се заменят с „и/или което е земеделски стопанин, произвеждащ фуражи и/или отглеждащ животни“.\n\nПреходни и заключителни разпоредби\n\n§ 56.\n\n Одобрените до влизането в сила на този закон производители и търговци на медикаментозни фуражи и/или междинни продукти за производството им продължават дейността си, ако в срока по чл. 15, параграф 1 от Регламент (ЕС) 2019/4 са подали декларация до директора на областната дирекция по безопасност на храните по местонахождението на обекта. Декларацията е по образец, утвърден от изпълнителния директор на Българската агенция по безопасност на храните.\n\n§ 57.\n\n Фуражите, предназначени за специфични хранителни цели, които са етикетирани преди 25 март 2022 г. в съответствие с изискванията на наредбата по чл. 11, ал. 3 съгласно чл. 3 от Регламент (ЕС) 2020/354, се пускат на пазара и могат да се употребяват до изчерпване на складовите наличности.\n\n§ 58.\n\n В Закона за ветеринарномедицинската дейност (обн., ДВ, бр. 87 от 2005 г.; изм., бр. 30, 31, 55 и 88 от 2006 г., бр. 51 и 84 от 2007 г., бр. 13, 36 и 100 от 2008 г., бр. 27, 35, 74, 95 и 102 от 2009 г., бр. 25 и 41 от 2010 г., бр. 8 и 92 от 2011 г., бр. 77, 82 и 97 от 2012 г., бр. 7, 15, 66, 68, 83 и 99 от 2013 г., бр. 98 от 2014 г., бр. 14 от 2015 г., бр. 14, 34 и 58 от 2016 г., бр. 58 и 85 от 2017 г., бр. 17 и 98 от 2018 г., бр. 24 и 101 от 2019 г., бр. 13, 51, 52 и 71 от 2020 г., бр. 102 от 2022 г. и бр. 102 от 2023 г.) в чл. 229, ал. 1 се създава изречение второ: „Обектите за търговия на дребно на храни за домашни любимци се регистрират по реда на Закона за фуражите.“\n\n§ 59.\n\n (1) Регистрацията и удостоверенията за регистрация на обектите за търговия на дребно за храни за домашни любимци, издадени на основание чл. 229, ал. 5 от Закона за ветеринарномедицинската дейност до влизането в сила на този закон, запазват действието си и са безсрочни.\n\n(2) Започнатите до влизането в сила на този закон производства по регистрация на обекти за търговия на дребно за храни за домашни любимци се довършват по досегашния ред, като при промяна в заявените обстоятелства на регистрираните обекти се прилага чл. 16, ал. 7.\n\n(3) Вписването на обектите по ал. 1 в регистъра по чл. 17 се извършва по служебен ред от съответните областни дирекции по безопасност на храните.\n\nЗаконът е приет от 49-ото Народно събрание на 28 февруари 2024 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n1831",
  "textLength": 31650,
  "scrapedAt": "2026-01-11T03:21:28.041Z",
  "isComplete": true,
  "error": null,
  "retryCount": 0
}