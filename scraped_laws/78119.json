{
  "title": "06/07/2018 Закон за изменение и допълнение на Кодекса на труда",
  "date": "",
  "link": "https://www.parliament.bg/bg/laws/ID/78119",
  "lawId": "78119",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Кодекса на труда \n\n(обн., ДВ, бр. 26 и 27 от 1986 г.; изм., бр. 6 от 1988 г., бр. 21, 30 и 94 от 1990 г., бр. 27, 32 и 104 от 1991 г., бр. 23, 26, 88 и 100 от 1992 г.; Решение № 12 на Конституционния съд от 1995 г. – бр. 69 от 1995 г.; изм., бр. 87 от 1995 г., бр. 2, 12 и 28 от 1996 г., бр. 124 от 1997 г., бр. 22 от 1998 г.; Решение № 11 на Конституционния съд от 1998 г. – бр. 52 от 1998 г.; изм., бр. 56, 83, 108 и 133 от 1998 г., бр. 51, 67 и 110 от 1999 г., бр. 25 от 2001 г., бр. 1, 105 и 120 от 2002 г., бр. 18, 86 и 95 от 2003 г., бр. 52 от 2004 г., бр. 19, 27, 46, 76, 83 и 105 от 2005 г., бр. 24, 30, 48, 57, 68, 75, 102 и 105 от 2006 г., бр. 40, 46, 59, 64 и 104 от 2007 г., бр. 43, 94, 108 и 109 от 2008 г., бр. 35, 41 и 103 от 2009 г., бр. 15, 46, 58 и 77 от 2010 г.; Решение № 12 на Конституционния съд от 2010 г. – бр. 91 от 2010 г.; изм., бр. 100 и 101 от 2010 г., бр. 18, 33, 61 и 82 от 2011 г., бр. 7, 15, 20 и 38 от 2012 г.; Решение № 7 на Конституционния съд от 2012 г. – бр. 49 от 2012 г.; изм., бр. 77 и 82 от 2012 г., бр. 15 и 104 от 2013 г., бр. 1, 27 и 61 от 2014 г., бр. 54, 61, 79 и 98 от 2015 г., бр. 8, 57, 59, 98 и 105 от 2016 г., бр. 85, 86, 96 и 102 от 2017 г. и бр. 7, 15, 30 и 42 от 2018 г.)\n\n§ 1. \n\nВ чл. 49 се правят следните изменения и допълнения: \n\n1. Алинея 1 се изменя така:\n\n„(1) Синдикалните организации и организациите на работодателите придобиват качеството на юридическо лице след вписването им в регистър на синдикални и работодателски организации към съответния окръжен съд по седалището им.“\n\n2. В ал. 2 думите „съгласно предходната алинея“ се заменят с „по ал. 1“.\n\n3. Създава се нова ал. 3:\n\n„(3) Вписванията се извършват при условията и по реда на глава петдесет и пета от Гражданския процесуален кодекс.“\n\n4. Създават се ал. 4, 5 и 6:\n\n„(4) В регистъра на синдикални и работодателски организации се вписват следните обстоятелства:\n\n1. видът и наименованието на организацията;\n\n2. седалището и адресът;\n\n3. уставът на организацията;\n\n4. органите, имената на членовете на управителния орган, имената и длъжностите на лицата, представляващи организацията;\n\n5. прекратяването на организацията;\n\n6. преобразуването;\n\n7. имената, съответно наименованието, както и адресът на ликвидаторите;\n\n8. заличаването на организацията.\n\n(5) На вписване подлежат и промените в обстоятелствата по ал. 4. \n\n(6) Обстоятелствата и актовете по ал. 4 се заявяват за вписване, съответно за обявяване в регистъра на синдикални и работодателски организации към съответния окръжен съд, в едномесечен срок от деня на възникването им, съответно на промяната им.“\n\n5. Досегашната ал. 3 става ал. 7. \n\nПреходна разпоредба\n\n§ 2. \n\nЗаварените до влизането в сила на този закон синдикални и работодателски организации запазват качеството си на юридическо лице, без да се вписват в регистъра на синдикалните и работодателските организации към съответния окръжен съд по седалището им.\n\nЗаконът е приет от 44-то Народно събрание на 6 юли 2018 г. и е подпечатан с официалния печат на Народното събрание.\n\nПредседател на Народното събрание: \nЦвета Караянчева\n\n6807",
  "textLength": 3114,
  "scrapedAt": "2026-01-11T03:06:53.276Z",
  "isComplete": true,
  "error": null,
  "retryCount": 0
}