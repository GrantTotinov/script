{
  "title": "31/07/2020 Закон за изменение и допълнение на Закона за лечебните заведения",
  "date": "",
  "link": "https://www.parliament.bg/bg/laws/ID/163290",
  "lawId": "163290",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за лечебните заведения \n\n(обн., ДВ, бр. 62 от 1999 г.; изм., бр. 88 и 113 от 1999 г.; попр., бр. 114 от 1999 г.; изм., бр. 36, 65 и 108 от 2000 г.; Решение № 11 на Конституционния съд от 2001 г. – бр. 51 от 2001 г.; изм., бр. 28 и 62 от 2002 г., бр. 83, 102 и 114 от 2003 г., бр. 70 от 2004 г., бр. 46, 76, 85, 88 и 105 от 2005 г., бр. 30, 34, 59, 80 и 105 от 2006 г., бр. 31, 53 и 59 от 2007 г., бр. 110 от 2008 г., бр. 36, 41, 99 и 101 от 2009 г., бр. 38, 59, 98 и 100 от 2010 г., бр. 45 и 60 от 2011 г., бр. 54, 60 и 102 от 2012 г., бр. 15 и 20 от 2013 г., бр. 47 от 2014 г., бр. 72 и 95 от 2015 г., бр. 81 и 98 от 2016 г., бр. 85, 99, 101 и 103 от 2017 г., бр. 18, 77, 84, 91 и 102 от 2018 г., бр. 13, 24, 42 и 101 от 2019 г. и бр. 28 и 54 от 2020 г.)\n\n§ 1. \n\nВ чл. 106а се правят следните изменения и допълнения:\n\n1. В ал. 4 думите „и 3“ се заменят с „3 и 5а“.\n\n2. Създава се ал. 5а:\n\n„(5а) Извън случаите по ал. 1 – 5 Министерството на здравеопазването може да субсидира:\n\n1. държавни и общински лечебни заведения за болнична помощ и лечебни заведения за болнична помощ с държавно и/или общинско участие в капитала за поддържане готовността на клиники и отделения по инфекциозни болести за оказване на медицинска помощ при епидемично разпространение на заразни болести по чл. 61, ал. 1 или 3 от Закона за здравето;\n\n2. лечебни заведения за болнична помощ, извън тези по т. 1, за поддържане готовността на клиники и отделения по инфекциозни болести за оказване на медицинска помощ през периода на обявено извънредно положение поради епидемично разпространение на заразни болести по чл. 61, ал. 1 или 3 от Закона за здравето или на обявена извънредна епидемична обстановка поради епидемично разпространение на заразна болест по чл. 61, ал. 1 от Закона за здравето.“\n\n3. В ал. 6 цифрата „5“ се заменя с „5а“.\n\nЗаключителни разпоредби\n\n§ 2. \n\nМинистърът на здравеопазването привежда в съответствие с изискванията на този закон наредбата по чл. 106а, ал. 6 в срок до 14 дни от влизането в сила на този закон.\n\n§ 3. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 44-то Народно събрание на 31 юли 2020 г. и е подпечатан с официалния печат на Народното събрание.\n\nПредседател на Народното събрание: \n\nЦвета Караянчева\n\n5612",
  "textLength": 2310,
  "scrapedAt": "2026-01-11T03:14:03.199Z",
  "isComplete": true,
  "error": null,
  "retryCount": 0
}