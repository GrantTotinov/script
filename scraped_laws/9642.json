{
  "title": "30/09/2009 Закон за изменение и допълнение на Закона за преобразуване на Строителните войски, Войските на Министерството на транспорта и Войските на Комитета по пощи и далекосъобщения в държавни предприятия",
  "date": "",
  "link": "https://www.parliament.bg/bg/laws/ID/9642",
  "lawId": "9642",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за преобразуване на Строителните войски, Войските на Министерството на транспорта и Войските на Комитета по пощи и далекосъобщения в държавни предприятия \n\n(обн., ДВ, бр. 57 от 2000 г.; изм., бр. 45 от 2002 г. и бр. 35 от 2009 г.)\n\n§ 1. \n\nВ чл. 12 ал. 2 се отменя.\n\n§ 2. \n\nВ чл. 13 т. 1 се изменя така:\n\n„1. назначава и освобождава членовете на управителния съвет и главния директор;“.\n\n§ 3. \n\nВ чл. 14 ал. 1 се изменя така:\n\n„(1) Управителният съвет се състои от трима членове – председател, заместник-председател и главен директор, които се назначават от министъра по чл. 2.“\n\n§ 4. \n\nВ чл. 15 се правят следните изменения и допълнения: \n\n1. Алинея 2 се изменя така:\n\n„(2) Управителният съвет може да приема решения, ако присъстват най-малко половината от членовете му лично или представлявани от друг член на съвета. Никой присъстващ член не може да представлява повече от един отсъстващ. За представляването е необходимо изрично пълномощно за всеки конкретен случай.“\n\n2. Създава се ал. 4:\n\n„(4) Управителният съвет може да взема решения и неприсъствено, ако всички членове са заявили писмено съгласието си за решението.“\n\n§ 5. \n\nЧленове 19 и 20 се отменят.\n\nЗаконът е приет от 41-ото Народно събрание на 30 септември 2009 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n11407",
  "textLength": 1385,
  "scrapedAt": "2026-01-11T03:45:22.141Z",
  "isComplete": true,
  "error": null,
  "retryCount": 0
}