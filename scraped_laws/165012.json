{
  "title": "15/09/2023 Закон за изменение и допълнение на Закона за здравното осигуряване",
  "date": "",
  "link": "https://www.parliament.bg/bg/laws/ID/165012",
  "lawId": "165012",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за здравното осигуряване \n\n(обн., ДВ, бр. 70 от 1998 г.; изм., бр. 93 и 153 от 1998 г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр. 41 от 2001 г., бр. 1, 54, 74, 107, 112, 119 и 120 от 2002 г., бр. 8, 50, 107 и 114 от 2003 г., бр. 28, 38, 49, 70, 85 и 111 от 2004 г., бр. 39, 45, 76, 99, 102, 103 и 105 от 2005 г., бр. 17, 18, 30, 33, 34, 59, 80, 95 и 105 от 2006 г., бр. 11 от 2007 г.; Решение № 3 на Конституционния съд от 2007 г. – бр. 26 от 2007 г.; изм., бр. 31, 46, 53, 59, 97, 100 и 113 от 2007 г., бр. 37, 71 и 110 от 2008 г., бр. 35, 41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97, 98 и 100 от 2010 г., бр. 9, 60, 99 и 100 от 2011 г., бр. 38, 60, 94, 101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35, 53, 54 и 107 от 2014 г., бр. 12, 48, 54, 61, 72, 79, 98 и 102 от 2015 г.; Решение № 3 на Конституционния съд от 2016 г. – бр. 20 от 2016 г.; изм., бр. 98 от 2016 г., бр. 85, 101 и 103 от 2017 г., бр. 7, 17, 30, 40, 77, 92, 102 и 105 от 2018 г., бр. 24, 99 и 101 от 2019 г., бр. 54, 67 и 103 от 2020 г., бр. 21 от 2021 г., бр. 18, 32 и 62 от 2022 г. и бр. 8, 13, 64 и 66 от 2023 г.)\n\n§ 1. \n\nВ чл. 6, ал. 3, т. 2 накрая се добавя „и подуправителят“.\n\n§ 2. \n\nВ чл. 15, ал. 1 се правят следните изменения:\n\n1. В т. 4а думите „механизъм, гарантиращ“ се заменят с „механизмите, гарантиращи“ и накрая се добавя „и 35“.\n\n2. В т. 5 думата „директорите“ се заменя с „подуправителя и на директорите“.\n\n§ 3. \n\nВ чл. 19 се правят следните изменения и допълнения:\n\n1. Алинея 1 се изменя така:\n\n„(1) Управителят и подуправителят на НЗОК се избират от Народното събрание за срок от 5 години. При изтичане на техния мандат управителят на НЗОК и подуправителят на НЗОК продължават да изпълняват функциите си до избирането на нов управител, съответно на нов подуправител.“\n\n2. В ал. 2 след думата „управител“ се добавя „и на подуправител“.\n\n3. Създава се ал. 3а:\n\n„(3а) Подуправител на НЗОК може да бъде лице, което отговаря на следните изисквания:\n\n1. има придобито висше образование с образователно-квалификационна степен „магистър“;\n\n2. има минимум една година професионален опит в областта на управлението на здравеопазването, банковото, застрахователното или осигурителното дело.“\n\n4. В ал. 4:\n\na) в текста преди т. 1 след думите „на НЗОК“ се добавя „съответно на подуправителя на НЗОК“;\n\nб) в т. 4 след думата „управител“ се добавя „съответно като подуправител“.\n\n5. Създава се ал. 5а:\n\n„(5а) При предсрочно прекратяване на мандата на управителя на НЗОК, съответно на подуправителя на НЗОК, Народното събрание избира нов управител, съответно нов подуправител за остатъка от мандата по ал. 1, изречение първо.“\n\n6. В ал. 6 след думата „управителя“ се добавя „съответно подуправителя“.\n\n7. В ал. 7:\n\nа) в т. 11 думите „подуправителя на НЗОК и“ се заличават;\n\nб) в т. 18 думите „механизма по чл. 45, ал. 31“ се заменят с „механизмите по чл. 45, ал. 31 и 35“.\n\n8. Създават се ал. 8 и 9:\n\n„(8) Подуправителят на НЗОК: \n\n1. подпомага управителя на НЗОК при осъществяване на неговите правомощия;\n\n2. подпомага дейността на управителя по организирането и ръководенето на оперативната дейност на НЗОК;\n\n3. подпомага дейността на управителя по изготвянето на проекта на закон за годишния бюджет на НЗОК, годишния отчет за изпълнението на бюджета на НЗОК и годишния отчет за дейността на НЗОК;\n\n4. съгласува документите, които управителят внася за разглеждане и одобрение от надзорния съвет на НЗОК;\n\n5. участва в преговорите за сключване на националните рамкови договори по чл. 53, ал. 1 и на условията и реда за сключване на индивидуални договори по чл. 45, ал. 17;\n\n6. координира дейността на постоянно действащите комисии в централното управление на НЗОК и в РЗОК;\n\n7. осъществява контрол върху работата на комисиите по чл. 79;\n\n8. координира взаимодействието на НЗОК с представители на съсловните организации, пациентските организации, научните медицински дружества и с други лица по въпроси, свързани с дейността на НЗОК;\n\n9. изпълнява длъжността управител на НЗОК при отсъствие на управителя;\n\n10. временно изпълнява длъжността управител на НЗОК в случаите по ал. 4;\n\n11. упражнява и други правомощия, възложени му от управителя.\n\n(9) При упражняване на своите правомощия по ал. 8 подуправителят се подпомага от администрацията на НЗОК и има право на достъп до информацията, свързана с дейността на НЗОК.“\n\n§ 4. \n\nЧлен 19а се отменя.\n\n§ 5. \n\nВ чл. 71 след думата „управителя“ се добавя „и подуправителя“.\n\nПреходни и заключителни разпоредби\n\n§ 6. \n\nВ срок до два месеца от влизането в сила на този закон Народното събрание избира подуправител на Националната здравноосигурителна каса по новия ред.\n\n§ 7. \n\nТрудовото правоотношение с подуправителя на НЗОК, заварено до влизането в сила на този закон, се прекратява от деня на избор на подуправител от Народното събрание.\n\n§ 8. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 49-ото Народно събрание на 15 септември 2023 г. и е подпечатан с официалния печат на Народното събрание.\n\nЗа председател на Народното събрание: \nРосица Кирова\n\n7081",
  "textLength": 5142,
  "scrapedAt": "2026-01-11T03:17:17.212Z",
  "isComplete": true,
  "error": null,
  "retryCount": 0
}