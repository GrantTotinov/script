{
  "title": "31/07/2025 Закон за изменение и допълнение на Закона за здравното осигуряване",
  "date": "",
  "link": "https://www.parliament.bg/bg/laws/ID/166151",
  "lawId": "166151",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за здравното осигуряване\n\n(обн., ДВ, бр. 70 от 1998 г.; изм., бр. 93 и 153 от 1998  г., бр. 62, 65, 67, 69, 110 и 113 от 1999 г., бр. 1 и 64 от 2000 г., бр.  41 от 2001 г., бр. 1, 54, 74, 107, 112, 119 и 120 от 2002 г., бр. 8,  50, 107 и 114 от 2003 г., бр. 28, 38, 49, 70, 85 и 111 от 2004 г., бр.  39, 45, 76, 99, 102, 103 и 105 от 2005 г., бр. 17, 18, 30, 33, 34, 59,  80, 95 и 105 от 2006 г., бр. 11 от 2007 г.; Решение № 3 на  Конституционния съд от 2007 г. – бр. 26 от 2007 г.; изм., бр. 31, 46,  53, 59, 97, 100 и 113 от 2007 г., бр. 37, 71 и 110 от 2008 г., бр. 35,  41, 42, 93, 99 и 101 от 2009 г., бр. 19, 26, 43, 49, 58, 59, 62, 96, 97,  98 и 100 от 2010 г., бр. 9, 60, 99 и 100 от 2011 г., бр. 38, 60, 94,  101 и 102 от 2012 г., бр. 4, 15, 20, 23 и 106 от 2013 г., бр. 1, 18, 35,  53, 54 и 107 от 2014 г., бр. 12, 48, 54, 61, 72, 79, 98 и 102 от 2015  г.; Решение № 3 на Конституционния съд от 2016 г. – бр. 20 от 2016 г.;  изм., бр. 98 от 2016 г., бр. 85, 101 и 103 от 2017 г., бр. 7, 17, 30,  40, 77, 92, 102 и 105 от 2018 г., бр. 24, 99 и 101 от 2019 г., бр. 54,  67 и 103 от 2020 г., бр. 21 от 2021 г., бр. 18, 32 и 62 от 2022 г., бр.  8, 13, 64, 66, 82, 84 и 106 от 2023 г., бр. 13 и 16 от 2024 г.; Решение №  6 на Конституционния съд от 2024 г. – бр. 36 от 2024 г.; изм., бр. 39 и  85 от 2024 г. и бр. 25, 27 и 52 от 2025 г.)\n\n§ 1. \n\nВ чл. 6, ал. 3, т. 2 думата „подуправителят“ се заменя с „двамата подуправители“.\n\n§ 2. \n\nВ чл. 15, ал. 1 се правят следните изменения:\n\n1. В т. 5 думата „подуправителя“ се заменя с „подуправителите“.\n\n2. В т. 6 думата „подуправителя“ се заменя с „един от подуправителите“.\n\n§ 3. \n\nВ чл. 19 се правят следните изменения и допълнения:\n\n1. В ал. 1:\n\nа) в изречение първо думата „подуправителят“ се заменя с „подуправителите“;\n\nб)  в изречение второ думата „подуправителят“ се заменя с  „подуправителите“, думите „изпълняват функциите“ се заменят с  „упражняват правомощията“ и накрая се добавя „или нови подуправители“.\n\n2. В ал. 2 думата „подуправител“ се заменя с „подуправители“.\n\n3.  В ал. 3а в текста преди т. 1 думата „Подуправител“ се заменя с  „Подуправители“ и думите „бъде лице, което отговаря“ се заменят с „бъдат  лица, които отговарят“.\n\n4. В ал. 4 в текста преди т. 1 думата „подуправителя“ се заменя с „двамата подуправители“.\n\n5. В ал. 5 думата „подуправителя“ се заменя с „един от подуправителите“.\n\n6.  В ал. 5а след думата „подуправителя“ се добавя „или на двамата  подуправители“ и след думата „подуправител“ се добавя „или нови  подуправители“.\n\n7.  В ал. 6 думата „подуправителя“ се заменя с „двамата подуправители“,  думата „договор“ се заменя с „договори“ и думите „който се сключва“ се  заменят с „които се сключват“.\n\n8. В ал. 7 се създава т. 10а:\n\n„10а. определя правомощията и ресорите на двамата подуправители на НЗОК;“.\n\n9. Алинея 8 се изменя така:\n\n„(8) Управителят на НЗОК определя правомощията и ресорите на двамата подуправители на НЗОК.“\n\n10.  В ал. 9 думата „подуправителят“ се заменя с „подуправителите на НЗОК“,  думата „подпомага“ се заменя с „подпомагат“ и думата „има“ се заменя с  „имат“.\n\n§ 4. \n\nВ чл. 21, ал. 1 думата „подуправител“ се заменя с „подуправители“.\n\n§ 5. \n\nВ чл. 59 се правят следните допълнения:\n\n1.  В ал. 7, изречение първо накрая се добавя „както и стойностите,  определени по реда на закона за бюджета на НЗОК за съответната година,  които са задължителни за изпълнителите на медицинска помощ“.\n\n2. Създава се ал. 7а:\n\n„(7а)  Националната здравноосигурителна каса заплаща медицинската помощ по чл.  55, ал. 2, т. 2 на изпълнителите на медицинска помощ в рамките на  стойностите, определени в договорите по ал. 1 и в съответствие с  целевите средства в закона за бюджета на НЗОК за съответната година,  като се отчита и делът на резерва при решение на надзорния съвет на НЗОК  по чл. 15, ал. 1, т. 7.“\n\n§ 6. \n\nВ чл. 71 думата „подуправителя“ се заменя с „подуправителите“.\n\nПреходни и заключителни разпоредби\n\n§ 7. \n\nВ  срок до три месеца от влизането в сила на този закон Народното събрание  избира втори подуправител на Националната здравноосигурителна каса с  мандат до изтичането на мандата на заварения до влизането в сила на този  закон подуправител на НЗОК.\n\n§ 8. \n\n(1)  В срок до един месец от избора на втори подуправител на НЗОК от  Народното събрание управителят на НЗОК определя правомощията и ресорите  на двамата подуправители.\n\n(2)  До определянето на правомощията и ресорите по ал. 1 завареният до  влизането в сила на този закон подуправител на НЗОК продължава да  упражнява правомощията си по досегашния ред.\n\n§ 9. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 51-вото Народно събрание на 17 юли 2025 г. и  на 31 юли 2025 г. и е подпечатан с официалния печат на Народното  събрание.\n\nПредседател на Народното събрание: \nНаталия Киселова \n\n4391",
  "textLength": 4862,
  "scrapedAt": "2026-01-11T02:56:32.294Z",
  "isComplete": true,
  "error": null,
  "retryCount": 0
}