{
  "title": "20/11/2020 Закон за изменение и допълнение на Закона за опазване на околната среда",
  "date": "",
  "link": "https://www.parliament.bg/bg/laws/ID/163405",
  "lawId": "163405",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за опазване на околната среда \n\n(обн., ДВ, бр. 91 от 2002 г.; попр., бр. 98 от 2002 г.; изм., бр. 86 от 2003 г., бр. 70 от 2004 г., бр. 74, 77, 88, 95 и 105 от 2005 г., бр. 30, 65, 82, 99, 102 и 105 от 2006 г., бр. 31, 41 и 89 от 2007 г., бр. 36, 52 и 105 от 2008 г., бр. 12, 19, 32, 35, 47, 82, 93 и 103 от 2009 г., бр. 46 и 61 от 2010 г., бр. 35 и 42 от 2011 г., бр. 32, 38, 53 и 82 от 2012 г., бр. 15, 27 и 66 от 2013 г., бр. 22 и 98 от 2014 г., бр. 62, 95, 96 и 101 от 2015 г., бр. 81 от 2016 г., бр. 12, 58, 76 и 96 от 2017 г., бр. 53, 77 и 98 от 2018 г., бр. 1, 17 и 24 от 2019 г.; Решение № 5 на Конституционния съд от 2019 г. – бр. 36 от 2019 г.; изм., бр. 79, 81 и 101 от 2019 г. и бр. 21 и 54 от 2020 г.)\n\n§ 1. \n\nВ § 41 от преходните и заключителните разпоредби на Закона за изменение и допълнение на Закона за опазване на околната среда (ДВ, бр. 98 от 2018 г.) се правят следните изменения и допълнения:\n\n1. В ал. 1 думите „в срок до две години от влизането в сила на този закон подават в съответната басейнова дирекция заявление за вписване“ се заменят с „подават заявление в съответната басейнова дирекция за вписване на съоръженията в срок до 28 ноември 2022 г.“.\n\n2. Алинея 7 се изменя така:\n\n„(7) Собствениците на кладенци за задоволяване на собствени потребности на гражданите, разположени в границите на населените места и селищните образувания, за които до 27 ноември 2018 г. не са подадени заявления за вписване в регистъра по чл. 118г, ал. 3, т. 5 от Закона за водите, подават заявление в срок до 28 ноември 2022 г. в съответната басейнова дирекция за вписване на съоръженията в регистъра. Заявлението съдържа информацията за регистриране на изграден кладенец, определена в наредбата по чл. 135, ал. 1, т. 2 от Закона за водите.“ \n\n3. Създава се ал. 8:\n\n„(8) Заявлението по ал. 7 може да се подаде и чрез съответния кмет на община, кмет на район, кмет на кметство или кметския наместник по местонахождението на кладенеца. Кметовете и кметските наместници издават входящ номер за всяко постъпило заявление и на всеки 14 дни предават на съответната басейнова дирекция постъпилите в този период заявления.“\n\nЗаключителна разпоредба\n\n§ 2. \n\nЗаконът влиза в сила от 27 ноември 2020 г.\n\nЗаконът е приет от 44-то Народно събрание на 20 ноември 2020 г. и е подпечатан с официалния печат на Народното събрание.\n\nПредседател на Народното събрание:\n Цвета Караянчева\n\n9003",
  "textLength": 2425,
  "scrapedAt": "2026-01-11T03:07:35.543Z",
  "isComplete": true,
  "error": null,
  "retryCount": 0
}