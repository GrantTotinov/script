{
  "title": "18/06/2014 Закон за изменение и допълнение на Закона за насърчаване на заетостта",
  "date": "",
  "link": "https://www.parliament.bg/bg/laws/ID/14886",
  "lawId": "14886",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за насърчаване на заетостта \n\n(обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г., бр. 49, 59, 85 и 100 от 2010 г., бр. 9 и 43 от 2011 г., бр. 7 от 2012 г. и бр. 15, 68 и 70 от 2013 г.)\n\n§ 1.\n\n В чл. 18, ал. 5, изречение второ думите „В 7-дневен срок“ се заменят с „В срок 7 работни дни“.\n\n§ 2. \n\nВ чл. 27, ал. 2 се правят следните изменения и допълнения: \n\n1. Точка 2 се изменя така:\n\n„2. лица, които имат право да предоставят посреднически услуги по заетостта съгласно българското законодателство, законодателството на друга държава – членка на Европейския съюз, или на друга държава – страна по Споразумението за Европейското икономическо пространство, или на Конфедерация Швейцария, когато са установени в Република България и са регистрирани по този закон;“.\n\n2. Създава се т. 3:\n\n„3. лица, които имат право да предоставят посреднически услуги по заетостта съгласно законодателството на друга държава – членка на Европейския съюз, или на друга държава – страна по Споразумението за Европейското икономическо пространство, или на Конфедерация Швейцария, без да подлежат на регистрация, когато извършват тези услуги временно или еднократно в Република България.“\n\n§ 3. \n\nВ чл. 27а се правят следните изменения и допълнения:\n\n1. В ал. 1:\n\nа) в текста преди т. 1 след думите „юридически лица“ се добавя „по чл. 27, ал. 2, т. 2“;\n\nб) в т. 4 и т. 5, букви „а“ и „б“ думите „на чл. 28, ал. 1, 3, 4“ се заменят с „на чл. 28, ал. 1 и 3“.\n\n2. Създава се ал. 3:\n\n„(3) В случаите на предоставяне на посреднически услуги по заетостта временно или еднократно в Република България лицата по чл. 27, ал. 2, т. 3 предварително уведомяват за това министъра на труда и социалната политика или упълномощено от него длъжностно лице при условията и по реда, определени с наредбата по чл. 28, ал. 8.“\n\n§ 4. \n\nВ чл. 28 се правят следните изменения и допълнения:\n\n1. В ал. 1:\n\nа) думите „въз основа на“ се заменят със „след“;\n\nб) създава се изречение второ: „Действието на регистрацията е безсрочно.“ \n\n2. В ал. 2 думите „по чл. 27, ал. 2, т. 2“ се заменят с „по чл. 27, ал. 2, т. 2 и 3“.\n\n3. В ал. 3, т. 2 след думата „търсещи“ се добавя „да наемат“.\n\n4. Алинея 4 се отменя.\n\n5. Алинея 5 се изменя така: \n\n„(5) Министърът на труда и социалната политика или упълномощено от него длъжностно лице издава на лицата по чл. 27, ал. 2, т. 2 удостоверение за регистрация за извършване на посредническа дейност по наемане на работа, което се вписва в регистър.“\n\n6. В ал. 6 т. 3 се отменя.\n\n7. В ал. 7 думите „по чл. 27, ал. 2, т. 2“ се заменят с „по чл. 27, ал. 2, т. 2 и 3“.\n\n8. В ал. 8 се създава т. 5:\n\n„5. условията и реда за временно или еднократно предоставяне на посреднически услуги по заетостта в Република България.“ \n\n§ 5. \n\nВ чл. 30б, ал. 1 след думите „Агенцията по заетостта“ се поставя запетая, думите „чрез териториалното поделение“ се заменят с „представлявана от нейния изпълнителен директор или упълномощено от него длъжностно лице“ и се поставя запетая.\n\n§ 6. \n\nВ чл. 41а ал. 3 се изменя така:\n\n„(3) Наставникът е лице от същото предприятие, което обучава в процеса на работа наетото лице по ал. 1 по съответната професия или занаят и притежава минимум 5 години професионален опит по същата професия или занаят или квалификация, удостоверена с документ, и минимум три години професионален опит по същата професия или занаят.“ \n\n§ 7. \n\nВ чл. 55г ал. 3 се изменя така:\n\n„(3) Наставникът е лице от същото предприятие, което обучава в процеса на работа наетото лице по ал. 1 по съответната професия или занаят и притежава минимум 5 години професионален опит по същата професия или занаят или квалификация, удостоверена с документ, и минимум три години професионален опит по същата професия или занаят.“ \n\n§ 8. \n\nВ чл. 72, ал. 5 думите „и за работа като преподавател в средно или висше училище“ се заличават.\n\n§ 9. \n\nВ чл. 76, ал. 1, т. 1 след думите „извършва работа“ се поставя запетая и думите „или се упражнява професия“ се заменят с „упражнява се професия или се извършва посредническа дейност“.\n\n§ 10.\n\n В чл. 79, ал. 2 думите „на лице по чл. 27, ал. 2, т. 2“ се заменят с „на лице по чл. 27, ал. 2, т. 2 и 3“. \n\n§ 11.\n\n В чл. 81, ал. 1 след думите „услуги без регистрация“ се добавя „или без предварително уведомяване“.\n\n§ 12.\n\n В § 1 от допълнителните разпоредби се създава т. 43:\n\n„43. „Временно или еднократно предоставяне на посреднически услуги по заетостта“ е предоставянето на услугите по чл. 26, т. 1, 2, 4 и 5 от лице, което има право да предоставя посреднически услуги по заетостта съгласно законодателството на друга държава – членка на Европейския съюз, или на друга държава – страна по Споразумението за Европейското икономическо пространство, или на Конфедерация Швейцария, в която е законно установено, и предоставя тези услуги еднократно или за период до 6 месеца в рамките на една календарна година на територията на Република България, без да се установява.“\n\nПреходни и заключителни разпоредби\n\n§ 13.\n\n В тримесечен срок от влизането в сила на закона Министерският съвет приема необходимите изменения и допълнения в Наредбата за условията и реда за извършване на посредническа дейност по наемане на работа (обн., ДВ, бр. 49 от 2003 г.; изм., бр. 52 от 2006 г., бр. 22 от 2010 г.; Решение № 12614 на Върховния административен съд от 2010 г. – бр. 88 от 2010 г.; изм., бр. 50 от 2011 г. и бр. 83 от 2013 г.).\n\n§ 14.\n\n Удостоверенията, издадени преди влизането в сила на закона, запазват валидността си за срока, за който са издадени.\n\n§ 15.\n\n Агенцията по заетостта подновява издадените удостоверения за извършване на посредническа дейност по наемане на работа въз основа на писмено заявление от страна на регистрираните лица, подадено в срок до три месеца преди изтичане на тяхната валидност.\n\n§ 16.\n\n Започналите процедури за регистрация се довършват по реда на този закон.\n\n§ 17.\n\n Параграф 3, т. 2 и § 11 влизат в сила в срок три месеца от влизането в сила на този закон. \n\nЗаконът е приет от 42-то Народно събрание на 18 юни 2014 г. и е подпечатан с официалния печат на Народното събрание.\n\nПредседател на Народното събрание: \nМихаил Миков\n\n4316",
  "textLength": 6303,
  "scrapedAt": "2026-01-11T03:27:59.196Z",
  "isComplete": true,
  "error": null,
  "retryCount": 0
}