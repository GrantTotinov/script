{
  "title": "07/08/2024 Закон за изменение и допълнение на Закона за Националната служба за охрана",
  "date": "",
  "link": "https://www.parliament.bg/bg/laws/ID/165667",
  "lawId": "165667",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за Националната служба за охрана \n\n(обн., ДВ, бр. 61 от 2015 г.; изм., бр. 103 от 2017 г., бр. 103 от 2018 г., бр. 17 и 99 от 2019 г., бр. 69 и 104 от 2020 г. и бр. 84 от 2023 г.)\n\n§ 1. \n\nВ чл. 64 се правят следните изменения и допълнения:\n\n1. Алинея 3 се изменя така: \n\n„(3) Базата за определяне на размера на основното месечно възнаграждение за най-ниската длъжност е средната работна заплата за страната за второто тримесечие на предходната година съобразно данни на Националния статистически институт, като основното месечно възнаграждение се увеличава с коефициент спрямо базата, както следва:\n\n1. за офицери – не по-малко от 1,2;\n\n2. за сержанти – не по-малко от 1,0.“\n\n2. Създава се нова ал. 4:\n\n„(4) Базата по ал. 3 се преизчислява ежегодно през първия месец на всяка година, като основното месечно възнаграждение не може да бъде по-малко от предходната година.“\n\n3. Досегашната ал. 4 става ал. 5.\n\nЗаключителна разпоредба\n\n§ 2. \n\nЗаконът влиза в сила от 1 януари 2025 г.\n\nЗаконът е приет от 50-ото Народно събрание на 7 август 2024 г. и е подпечатан с официалния печат на Народното събрание.\n\nПредседател на Народното събрание: \nРая Назарян\n\n5395",
  "textLength": 1198,
  "scrapedAt": "2026-01-11T03:12:19.464Z",
  "isComplete": true,
  "error": null,
  "retryCount": 0
}