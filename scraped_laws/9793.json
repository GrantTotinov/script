{
  "title": "02/07/2010 Закон за изменение на Закона за защита на конкуренцията",
  "date": "",
  "link": "https://www.parliament.bg/bg/laws/ID/9793",
  "lawId": "9793",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за защита на конкуренцията \n\n(обн., ДВ, бр. 102 от 2008 г.; изм., бр. 42 от 2009 г.)\n\n§ 1. \n\nВ чл. 4 се правят следните изменения:\n\n1. Алинея 1 се изменя така:\n\n„(1) Комисията се състои от петима членове, в т. ч. председател, заместник-председател и трима членове, които се избират и освобождават от Народното събрание за срок 5 години.“\n\n2. В ал. 4 думата „заместник-председателите“ се заменя със „заместник-председателят“.\n\n3. В ал. 5, изречение второ думите „Заместник-председателите получават“ се заменят със „Заместник-председателят получава“.\n\n§ 2.\n\n В чл. 5 се правят следните изменения:\n\n1. В ал. 1 думата „заместник-председателите“ се заменя със „заместник-председателя“. \n\n2. В ал. 5 думата „заместник-председателите“ се заменя със „заместник-председателя“, а думата „заместник-председатели“ се заменя със „заместник-председател“.\n\n3. В ал. 6 думата „заместник-председателите“ се заменя със „заместник-председателя“. \n\n§ 3. \n\nВ чл. 9 ал. 2 се изменя така:\n\n„(2) При осъществяване на своите функции председателят се подпомага от заместник-председател. Когато председателят отсъства от страната или ползва законоустановен отпуск, той делегира правомощията си на заместник-председателя със заповед за всеки конкретен случай.“\n\n§ 4. \n\nВ чл. 59 се правят следните изменения:\n\n1. В ал. 1 цифрата „4“ се заменя с „3“.\n\n2. В ал. 2:\n\nа) в изречение първо цифрата „4“ се заменя с „3“;\n\nб) в изречение второ цифрите „7“ и „4“ се заменят съответно с „5“ и „3“.\n\nПреходни и заключителни разпоредби\n\n§ 5.\n\n (1) В едномесечен срок от влизането в сила на този закон Народното събрание избира членовете на Комисията за защита на конкуренцията.\n\n(2) До встъпването в длъжност на новите членове на Комисията за защита на конкуренцията досегашните членове продължават да осъществяват правомощията си.\n\n§ 6. \n\nВ двумесечен срок от влизането в сила на този закон Комисията за защита на конкуренцията приема изменения и допълнения на Устройствения правилник на Комисията за защита на конкуренцията.\n\n§ 7. \n\nВ Закона за обществените поръчки (обн., ДВ, бр. 28 от 2004 г.; изм., бр. 53 от 2004 г., бр. 31, 34 и 105 от 2005 г., бр. 18, 33, 37 и 79 от 2006 г., бр. 59 от 2007 г., бр. 94, 98 и 102 от 2008 г. и бр. 24 и 82 от 2009 г.) в чл. 122в се правят следните изменения:\n\n1. В ал. 1 думата „четирима“ се заменя с „трима“.\n\n2. В ал. 2:\n\nа) в изречение първо цифрата „4“ се заменя с „3“;\n\nб) в изречение второ цифрите „7“ и „4“ се заменят съответно с „5“ и „3“.\n\n§ 8. \n\nВ Закона за концесиите (обн., ДВ, бр. 36 от 2006 г.; изм., бр. 53, 65 и 105 от 2006 г., бр. 41, 59 и 109 от 2007 г., бр. 50, 67 и 102 от 2008 г. и бр. 47, 99 и 103 от 2009 г.) в чл. 90 се правят следните изменения: \n\n1. В ал. 1 думата „четирима“ се заменя с „трима“.\n\n2. В ал. 2:\n\nа) в изречение първо цифрата „4“ се заменя с „3“;\n\nб) в изречение второ цифрите „7“ и „4“ се заменят съответно с „5“ и „3“. \n\n§ 9.\n\n В Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия (обн., ДВ, бр. 102 от 2006 г.; изм., бр. 41, 57 и 109 от 2007 г., бр. 69 от 2008 г., бр. 25, 35, 42, 82 и 93 от 2009 г. и бр. 18 от 2010 г.) в чл. 3, ал. 1, т. 9 думата „заместник-председателите“ се заменя със „заместник-председателят“. \n\nЗаконът е приет от 41-ото Народно събрание на 2 юли 2010 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n5685",
  "textLength": 3488,
  "scrapedAt": "2026-01-11T03:37:12.063Z",
  "isComplete": true,
  "error": null,
  "retryCount": 0
}