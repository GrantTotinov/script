{
  "title": "17/09/2024 Закон за изменение и допълнение на Закона за местните данъци и такси",
  "date": "",
  "link": "https://www.parliament.bg/bg/laws/ID/165771",
  "lawId": "165771",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за местните данъци и такси \n\n(обн., ДВ, бр. 117 от 1997 г.; изм., бр. 71, 83, 105 и 153 от 1998 г., бр. 103 от 1999 г., бр. 34 и 102 от 2000 г., бр. 109 от 2001 г., бр. 28, 45, 56 и 119 от 2002 г., бр. 84 и 112 от 2003 г., бр. 6, 18, 36, 70 и 106 от 2004 г., бр. 87, 94, 100, 103 и 105 от 2005 г., бр. 30, 36 и 105 от 2006 г., бр. 55 и 110 от 2007 г., бр. 70 и 105 от 2008 г., бр. 12, 19, 41 и 95 от 2009 г., бр. 98 от 2010 г., бр. 19, 28, 31, 35 и 39 от 2011 г.; Решение № 5 на Конституционния съд от 2012 г. – бр. 30 от 2012 г.; изм., бр. 53, 54 и 102 от 2012 г., бр. 24, 30, 61 и 101 от 2013 г., бр. 105 от 2014 г., бр. 14, 35, 37, 79 и 95 от 2015 г., бр. 32, 43, 74, 80 и 97 от 2016 г., бр. 88, 92, 96, 97 и 99 от 2017 г., бр. 98 и 108 от 2018 г., бр. 1 и 24 от 2019 г.; Решение № 4 на Конституционния съд от 2019 г. – бр. 32 от 2019 г.; изм., бр. 38, 96, 101 и 102 от 2019 г., бр. 18, 71, 104, 107 и 110 от 2020 г., бр. 14 и 16 от 2021 г., бр. 8, 17 и 104 от 2022 г., бр. 66, 80 и 106 от 2023 г. и бр. 70 от 2024 г.)\n\n§ 1. \n\nВ Закона за изменение и допълнение на Закона за местните данъци и такси (обн., ДВ, бр. 101 от 2013 г.; изм., бр. 105 от 2014 г., бр. 95 от 2015 г., бр. 97 от 2016 г., бр. 88 от 2017 г., бр. 98 от 2018 г. и бр. 14 от 2021 г.) в заключителните разпоредби в § 13, ал. 1 думите „31 декември на годината, следваща публикуването на резултатите от преброяването на населението и жилищния фонд в Република България през 2021 г.“ се заменят с „31 декември 2025 г.“.\n\n§ 2. \n\nВ Закона за изменение и допълнение на Закона за местните данъци и такси (обн., ДВ, бр. 88 от 2017 г.; изм., бр. 98 от 2018 г. и бр. 14 от 2021 г.) в преходните и заключителните разпоредби се правят следните изменения и допълнения:\n\n1. В § 16 ал. 1 и 2 се изменят така:\n\n„(1) Срокът за одобряване на план-сметка за 2026 г. за всяка от услугите по чл. 62 е до 31 януари 2026 г.\n\n(2) За 2026 г. чл. 68, ал. 2 не се прилага.“\n\n2. В § 17 в текста преди т. 1 след думите „през 2021 г.“ се добавя „и следващи години“.\n\n3. В § 21 думите „1 януари на втората година, следваща публикуването на резултатите от преброяването на населението и жилищния фонд в Република България през 2021 г.“ се заменят с „1 януари 2026 г.“.\n\nПреходни и заключителни разпоредби\n\n§ 3. \n\n(1) Месечните обезпечения и отчисления за 2024 г. и 2025 г. по чл. 60, ал. 2, т. 1 и 2 и чл. 64, ал. 1 от Закона за управление на отпадъците може да се разходват по решение на общинския съвет чрез вътрешни компенсирани промени, без да се изменя приетият от общинския съвет начин на определяне и размер на таксата за битови отпадъци. Средствата могат да бъдат използвани и за почистване на нерегламентирано изхвърлени отпадъци.\n\n(2) Дължимите месечни отчисления за 2024 г. и 2025 г. по чл. 60, ал. 2, т. 1 и 2 и чл. 64, ал. 1 от Закона за управление на отпадъците се внасят в срок до 31 декември на съответната година, когато не е прието решение на общинския съвет по ал. 1 за съответната година. Регионалната инспекция по околната среда и водите, на чиято територия се намира съответното депо, възстановява от банковата сметка за чужди средства преведените и неусвоени от общините месечни обезпечения и отчисления за 2024 г. по чл. 60, ал. 2, т. 1 и 2 и чл. 64, ал. 1 от Закона за управление на отпадъците, за които има решение на общинския съвет по ал. 1, в срок до 30 април 2025 г.\n\n(3) Не се начисляват лихви върху дължимите суми за месечни отчисления за 2024 г. и 2025 г. по чл. 60, ал. 2, т. 1 и 2 и чл. 64, ал. 1 от Закона за управление на отпадъците.\n\n§ 4. \n\nЗаконът влиза в сила от деня на обнародването му в „Държавен вестник“ с изключение на § 3, който влиза в сила от 1 януари 2025 г.\n\nЗаконът е приет от 50-ото Народно събрание на 17 септември 2024 г. и е подпечатан с официалния печат на Народното събрание.\n\nПредседател на Народното събрание:\n Рая Назарян\n\n6119",
  "textLength": 3869,
  "scrapedAt": "2026-01-11T03:09:52.584Z",
  "isComplete": true,
  "error": null,
  "retryCount": 0
}