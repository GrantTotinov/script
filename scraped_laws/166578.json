{
  "title": "18/12/2025 Закон за изменение и допълнение на Наказателния кодекс",
  "date": "",
  "link": "https://www.parliament.bg/bg/laws/ID/166578",
  "lawId": "166578",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Наказателния кодекс\n\n(обн., ДВ, бр. 26 от 1968 г.; попр., бр. 29 от 1968 г.; изм., бр. 92 от 1969 г., бр. 26 и 27 от 1973 г., бр. 89 от 1974 г., бр. 95 от 1975 г., бр. 3 от 1977 г., бр. 54 от 1978 г., бр. 89 от 1979 г., бр. 28 от 1982 г.; попр., бр. 31 от 1982 г.; изм., бр. 44 от 1984 г., бр. 41 и 79 от 1985 г.; попр., бр. 80 от 1985 г.; изм. и доп., бр. 89 от 1986 г.; попр., бр. 90 от 1986 г.; изм., бр. 37, 91 и 99 от 1989 г., бр. 10, 31 и 81 от 1990 г., бр. 1 и 86 от 1991 г.; попр., бр. 90 от 1991 г.; изм., бр. 105 от 1991 г., бр. 54 от 1992 г., бр. 10 от 1993 г., бр. 50 от 1995 г.; Решение № 19 на Конституционния съд от 1995 г. – бр. 97 от 1995 г.; изм., бр. 102 от 1995 г., бр. 107 от 1996 г., бр. 62 и 85 от 1997 г.; Решение № 19 на Конституционния съд от 1997 г. – бр. 120 от 1997 г.; изм., бр. 83, 85, 132, 133 и 153 от 1998 г., бр. 7, 51 и 81 от 1999 г., бр. 21 и 51 от 2000 г.; Решение № 14 на Конституционния съд от 2000 г. – бр. 98 от 2000 г.; изм., бр. 41 и 101 от 2001 г., бр. 45 и 92 от 2002 г., бр. 26 и 103 от 2004 г., бр. 24, 43, 76, 86 и 88 от 2005 г., бр. 59, 75 и 102 от 2006 г., бр. 38, 57, 64, 85, 89 и 94 от 2007 г., бр. 19, 67 и 102 от 2008 г., бр. 12, 23, 27, 32, 47, 80, 93 и 102 от 2009 г., бр. 26 и 32 от 2010 г., бр. 33 и 60 от 2011 г., бр. 19, 20 и 60 от 2012 г., бр. 17, 61 и 84 от 2013 г., бр. 19, 53 и 107 от 2014 г., бр. 14, 24, 41, 74, 79 и 102 от 2015 г., бр. 32 и 47 от 2016 г.; Решение № 12 на Конституционния съд от 2016 г. – бр. 83 от 2016 г.; изм., бр. 95 от 2016 г., бр. 13, 54, 85 и 101 от 2017 г., бр. 55 от 2018 г., бр. 1, 7, 16 и 83 от 2019 г., бр. 13, 23, 28, 88, 103 и 108 от 2020 г., бр. 9 от 2021 г.; Решение № 12 на Конституционния съд от 2021 г. – бр. 84 от 2021 г.; изм., бр. 53 от 2022 г.; Решение № 13 на Конституционния съд от 2022 г. – бр. 79 от 2022 г.; Решение № 1 на Конституционния съд от 2023 г. – бр. 10 от 2023 г.; изм., бр. 67, 82 и 84 от 2023 г., бр. 23, 39, 41 и 42 от 2024 г. бр. 49 от 2025 г.; Решение № 7 на Конституционния съд от 2025 г. – бр. 50 от 2025 г.; изм., бр. 54 от 2025 г.; Решение № 8 на Конституционния съд от 2025 г. – бр. 60 от 2025 г.; изм., бр. 61, 64, 65 и 87 от 2025 г.)\n\n§ 1. \n\nВ чл. 114ж се правят следните изменения и допълнения:\n\n1. В ал. 5 думите „или от него е последвала средна или тежка телесна повреда на едно или повече лица“ се заличават.\n\n2. В ал. 6 след думите „вреди или“ се добавя „е последвала“, а думата „пет“ се заменя с „осем“.\n\n§ 2. \n\nВ чл. 114р, ал. 1 накрая се добавя „от хиляда до пет хиляди лева“.\n\n§ 3. \n\nВ чл. 137 думите „до три години“ се заменят с „до пет години“.\n\n§ 4. \n\nВ чл. 138 думите „до една година“ се заменят с „до три години“.\n\n§ 5. \n\nСъздава се чл. 234д:\n\n„Чл. 234д. (1) Който предоставя социална или интегрирана здравно-социална услуга за резидентна грижа или социална услуга за осигуряване на подслон без лиценз, който се изисква по закон, след като е бил наказан по административен ред за такова деяние, се наказва с лишаване от свобода до пет години и глоба от хиляда до пет хиляди лева.\n\n(2) С наказанието по ал. 1 се наказва и лице, което управлява или представлява юридическо лице, което предоставя социална или интегрирана здравно-социална услуга за резидентна грижа или социална услуга за осигуряване на подслон без лиценз, който се изисква по закон, след като е бил наказан по административен ред за такова деяние.\n\n(3) Наказанието е лишаване от свобода от една до шест години и глоба от пет хиляди до двадесет хиляди лева, когато деянието по ал. 1 или 2 е извършено:\n\n1. от две или повече лица, сговорили се предварително;\n\n2. чрез използване на документ с невярно съдържание, неистински или преправен документ;\n\n3. с цел имотна облага.\n\n(4) Наказанието е лишаване от свобода от две до осем години и глоба от десет хиляди до петдесет хиляди лева, когато деянието по ал. 1 – 3:\n\n1. е извършено от лице, което действа по поръчение или в изпълнение на решение на организирана престъпна група;\n\n2. представлява опасен рецидив.\n\n(5) В случаите по ал. 1 – 4 съдът може да постанови и лишаване от права по чл. 37, ал. 1, т. 7.“\n\n§ 6. \n\nВ чл. 342, ал. 5, изречение второ думите „ал. 4, буква „б“ се заменят с „ал. 4, букви „б“ и „в“.\n\nЗаключителни разпоредби\n\n§ 7. \n\nВ Закона за административните нарушения и наказания (обн., ДВ, бр. 92 от 1969 г.; изм., бр. 54 от 1978 г., бр. 28 от 1982 г., бр. 28 и 101 от 1983 г., бр. 89 от 1986 г., бр. 24 от 1987 г., бр. 94 от 1990 г., бр. 105 от 1991 г., бр. 59 от 1992 г., бр. 102 от 1995 г., бр. 12 и 110 от 1996 г., бр. 11, 15, 59, 85 и 89 от 1998 г., бр. 51, 67 и 114 от 1999 г., бр. 92 от 2000 г., бр. 25, 61 и 101 от 2002 г., бр. 96 от 2004 г., бр. 39 и 79 от 2005 г., бр. 30, 33, 69 и 108 от 2006 г., бр. 51, 59 и 97 от 2007 г., бр. 12, 27 и 32 от 2009 г., бр. 10, 33, 39, 60 и 77 от 2011 г., бр. 19, 54 и 77 от 2012 г., бр. 17 от 2013 г., бр. 98 и 107 от 2014 г., бр. 81 от 2015 г., бр. 76 и 101 от 2016 г., бр. 63 и 101 от 2017 г., бр. 20 и 38 от 2018 г., бр. 83 и 94 от 2019 г., бр. 13 и 109 от 2020 г., бр. 21 от 2021 г., бр. 25 и 51 от 2022 г., бр. 80, 84 и 106 от 2023 г., бр. 39 и 79 от 2024 г. и бр. 50, 54, 61 и 64 от 2025 г.) се правят следните изменения и допълнения:\n\n1. В чл. 83а, ал. 1 в текста преди т. 1 след думите „227, ал. 1 – 5“ се поставя запетая и се добавя „чл. 234д“.\n\n2. В чл. 83г, ал. 13, т. 1 и 2 думата „имуществена“ се заличава.\n\n3. В чл. 83д, ал. 4, т. 2 и 3 думата „имуществена“ се заличава.\n\n§ 8. \n\nВ Закона за социалните услуги (обн., ДВ, бр. 24 от 2019 г.; изм., бр. 101 от 2019 г.; Решение № 9 на Конституционния съд от 2020 г. – бр. 65 от 2020 г.; изм., бр. 71 и 110 от 2020 г., бр. 14 от 2021 г., бр. 8 и 104 от 2022 г., бр. 108 от 2023 г. и бр. 6, 26 и 31 от 2025 г.) се правят следните изменения и допълнения:\n\n1. В чл. 64, ал. 2 т. 4 се отменя.\n\n2. В чл. 67, ал. 2 т. 7 се отменя.\n\n3. В чл. 117 ал. 4 се изменя така:\n\n„(4) Държавните и общинските органи и ръководителите на ведомствата, организациите, физическите и юридическите лица са длъжни да оказват необходимата помощ и съдействие на служителите на Агенцията за качеството на социалните услуги при изпълнение на техните функции.“\n\n4. В чл. 148:\n\nа) в ал. 1, т. 4 след думата „отнася“ се добавя „за управителите им и“ и след думата „управителните“ се добавя „и контролните“;\n\nб) алинея 2 се изменя така:\n\n„(2) Няма право на лицензиране за срок пет години, считано от датата на установяване на нарушението:\n\n1. лице, което предоставя или е предоставяло социална услуга без издаден лиценз;\n\n2. лице, чийто управител или в чийто управителен или контролен орган има член, който е или е бил управител или член на управителен или контролен орган на юридическо лице, което предоставя или е предоставяло социална услуга без издаден лиценз.“;\n\nв) алинея 3 се изменя така:\n\n„(3) Няма право на лицензиране за срок пет години, считано от датата на влизането в сила на заповедта за отнемане на лиценза:\n\n1. лице, чийто лиценз е бил отнет по реда на чл. 158;\n\n2. лице, чийто управител или в чийто управителен или контролен орган има член, който е или е бил управител или член на управителен или контролен орган на юридическо лице, чийто лиценз е бил отнет по реда на чл. 158.“;\n\nг) алинея 4 се изменя така:\n\n„(4) Лицата по ал. 2 и 3 нямат право на лицензиране, когато предоставянето на социална услуга без издаден лиценз или нарушението по чл. 158 са довели до опасност за живота и здравето на лица, ползващи услугата, или представлява престъпление.“\n\n5. В чл. 149, ал. 2, т. 3 след думите „свидетелства за съдимост на“ се добавя „управителите им и“ и след думата „управителните“ се добавя „и контролните“.\n\n6. В чл. 155 се създава ал. 3:\n\n„(3) При промяна на някое от обстоятелствата по чл. 148, ал. 1, т. 2, 3 или 4 доставчикът на социална услуга уведомява писмено изпълнителния директор на Агенцията за качеството на социалните услуги в 7-дневен срок от настъпването на промяната, като лицата по чл. 30, т. 2 прилагат и съответните документи, които доказват промяната.“\n\n7. В чл. 158:\n\nа) в ал. 1 се създават т. 8, 9 и 10:\n\n„8. промяна на някое от обстоятелствата по чл. 148, ал. 1, т. 2, 3 или 4;\n\n9. неспазване на права на потребител на социална услуга;\n\n10. извършване на дейност, която е довела до опасност за живота и здравето на лице, ползващо социална услуга.“;\n\nб) в ал. 2 думата „три“ се заменя с „два“.\n\n8. Член 166 се изменя така:\n\n„Отговорност при предоставяне на социални услуги без лиценз\n\nЧл. 166. (1) На лице, което предоставя без лиценз социална или интегрирана здравно-социална услуга за резидентна грижа или социална услуга за осигуряване на подслон, се налага глоба от 8000 до 15 000 лв. или имуществена санкция от 15 000 до 24 000 лв.\n\n(2) На юридическо лице, което повторно извърши нарушението по ал. 1, се налага имуществена санкция от 25 000 до 40 000 лв.\n\n(3) На лице, което предоставя без лиценз социална или интегрирана междусекторна услуга, с изключение на услугите по ал. 1, се налага глоба от 6000 до 12 000 лв. или имуществена санкция от 12 000 до 18 000 лв. и глоба от 12 000 до 24 000 лв. или имуществена санкция от 24 000 до 34 000 лв. – при повторно нарушение.“\n\n9. В чл. 168 думите „от 500 до 1000 лв. – при първо нарушение“ се заменят с „от 1200 до 2400 лв.“, а думите „от 1000 до 2000 лв.“ се заменят с „от 2400 до 4000 лв.\n“\n.\n\n10. Член 169 се изменя така:\n\n„Отговорност при неизпълнение на закона\n\nЧл. 169. (1) На лице, което не изпълни влязло в сила задължително предписание по този закон и нормативните актове, приети в изпълнение на този закон, се налага глоба от 4000 до 6000 лв. или имуществена санкция от 6000 до 8000 лв. и глоба от 6000 до 8000 лв. или имуществена санкция от 8000 до 14 000 лв. – при повторно нарушение.\n\n(2) На лице, което не изпълни задължение по този закон и нормативните актове, приети в изпълнение на този закон, което е довело до неспазване на правата на потребител на социална или интегрирана междусекторна услуга, ако деянието не съставлява престъпление, се налага глоба от 8000 до 12 000 лв. или имуществена санкция от 12 000 до 18 000 лв. и глоба от 12 000 до 15 000 лв. или имуществена санкция от 18 000 до 24 000 лв. – при повторно нарушение.“\n\n11. В чл. 170:\n\nа) досегашният текст става ал. 1 и в нея думите „социална услуга“ се заменят с „доставчик на социална или интегрирана междусекторна услуга“, думите „от 3000 до 5000 лв. или имуществена санкция от 5000 до 7000 лв. – при първо нарушение“ се заменят с „от 6000 до 8000 лв. или имуществена санкция от 8000 до 12 000 лв.“, а думите „от 5000 до 7000 лв. или имуществена санкция от 7000 до 10 000 лв.“ се заменят с „от 8000 до 12 000 лв. или имуществена санкция от 12 000 до 18 000 лв.“;\n\nб) създава се ал. 2:\n\n„(2) На орган на управление на доставчик на социална или интегрирана междусекторна услуга, който не изпълни задължение по този закон и нормативните актове, приети в изпълнение на този закон, което е довело до неспазване на правата на потребител на социална услуга, ако деянието не съставлява престъпление, се налага глоба от 12 000 до 18 000 лв. или имуществена санкция от 18 000 до 24 000 лв. и глоба от 18 000 до 24 000 лв. или имуществена санкция от 24 000 до 28 000 лв. – при повторно нарушение.“\n\n§ 9. \n\nПараграф 1 относно чл. 114ж и § 2 относно чл. 114р влизат в сила от 31 януари 2026 г.\n\nЗаконът е приет от 51-вото Народно събрание на 18 декември 2025 г. и е подпечатан с официалния печат на Народното събрание.\n\nПредседател на Народното събрание: \nРая Назарян\n\n7729",
  "textLength": 11421,
  "scrapedAt": "2026-01-11T01:16:39.588Z",
  "isComplete": true,
  "error": null,
  "retryCount": 0
}