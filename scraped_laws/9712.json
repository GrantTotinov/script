{
  "title": "09/12/2009 Закон за изменение и допълнение на Закона за лекарствените продукти в хуманната медицина",
  "date": "",
  "link": "https://www.parliament.bg/bg/laws/ID/9712",
  "lawId": "9712",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за лекарствените продукти в хуманната медицина \n\n(обн., ДВ, бр. 31 от 2007 г.; изм., бр. 19 от 2008 г.; Решение № 5 на Конституционния съд от 2008 г. – бр. 65 от 2008 г.; изм., бр. 71 от 2008 г. и бр. 10, 23, 41 и 88 от 2009 г.)\n\n§ 1.\n\n В чл. 227 се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) Изискванията към устройството и помещенията на аптеките по чл. 228, ал. 4 се определят в наредбата по ал. 1.“\n\n§ 2. \n\nВ чл. 228 се правят следните изменения и допълнения:\n\n1. Създава се нова ал. 4:\n\n„(4) Разрешение за търговия на дребно с лекарствени продукти в аптека, която се открива в на\nселено място с население под 10 000 жители, \nсе издава въз основа на заявление по образец, към което се прилагат:\n\n1. документите по ал. 1, т. 1, 2, 4, 5, 6 и 7 и документ, издаден от кмета на съответната община, удостоверяващ броя на жителите на съответното населено място;\n\n2. документ за платена такса в размер 1000 лв.“\n\n2. Досегашната ал. 4 става ал. 5 и в нея след думите „ал. 1“ се добавя „и 4“.\n\n3. Досегашната ал. 5 става ал. 6 и в нея думите „ал. 4“ се заменят с „ал. 5“.\n\n§ 3.\n\n В чл. 229, ал. 2, изречение първо думите „ал. 4“ се заменят с „ал. 5“.\n\nПреходни и заключителни разпоредби\n\n§ 4.\n (1) Заварените до влизането в сила на този закон магистър-фармацевти и помощник-фармацевти, които са получили разрешение за откриване на аптека в населените места по чл. 228, ал. 4 по реда на отменения Закон за лекарствата и аптеките в хуманната медицина (обн., ДВ, бр. 36 от 1995 г.; Решение № 10 на Конституционния съд от 1996 г. – бр. 61 от 1996 г.; изм., бр. 38 от 1998 г., бр. 30 от 1999 г., бр. 10 от 2000 г.; Решение № 3 на Конституционния съд от 2000 г. – бр. 37 от 2000 г.; изм., бр. 59 от 2000 г.; Решение № 7 на Конституционния съд от 2000 г. – бр. 78 от 2000 г.; изм., бр. 41 от 2001 г., бр. 107 и 120 от 2002 г., попр., бр. 2 от 2003 г.; изм., бр. 56, 71 и 112 от 2003 г., бр. 70 и 111 от 2004 г., бр. 37, 76, 85, 87, 99 и 105 от 2005 г., бр. 30, 31, 34, 75, 80 и 105 от 2006 г., отм., бр. 31 от 2007 г.) и които не са подали заявление за пререгистрация в срока по § 66, ал. 3 от Закона за изменение и допълнение на Закона за лекарствените продукти в хуманната медицина (ДВ, бр. 71 от 2008 г.), привеждат дейността си в съответствие с изискванията на този закон в срок до 31 януари 2010 г.\n\n(2) Лицата по ал. 1 подават в Министерството на здравеопазването заявление за пререгистрация, към което прилагат:\n\n1. заявление за издаване на разрешение за търговия на дребно с лекарствени продукти от лицата по чл. 222, ал. 1 по образец, утвърден от министъра на здравеопазването;\n\n2. актуално удостоверение за вписване в търговския регистър, съответно документ за актуална регистрация на лицето по чл. 222, ал. 1; \n\n3. копие от издаденото по реда на отменения Закон за лекарствата и аптеките в хуманната медицина разрешение за откриване на аптека;\n\n4. заверено копие от трудовия договор или договор за възлагане на управление на ръководителя на аптеката – в случаите, когато се изисква такъв;\n\n5. декларация от лицата по чл. 222, ал. 1, че са запазени условията, при които е издадено разрешението за търговия на дребно с лекарствени продукти на лицата по ал. 1;\n\n6. документ, издаден от кмета на съответната община, удостоверяващ броя на жителите на съответното населено място;\n\n7. документ за еднократно платена такса в размер 100 лв.\n\n§ 5. \n\nВ срок до три месеца от влизането в сила на този закон министърът на здравеопазването изменя и допълва наредбата по чл. 219, ал. 2. \n\n§ 6.\n\n Законът влиза в сила от деня на обнародването му в „Държавен вестник“.\n\nЗаконът е приет от 41-ото Народно събрание на 9 декември 2009 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n13484",
  "textLength": 3833,
  "scrapedAt": "2026-01-11T03:38:09.535Z",
  "isComplete": true,
  "error": null,
  "retryCount": 0
}