{
  "title": "29/07/2020 Закон за изменение и допълнение на Закона за ветеринарномедицинската дейност",
  "date": "",
  "link": "https://www.parliament.bg/bg/laws/ID/157517",
  "lawId": "157517",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за ветеринарномедицинската дейност\n\n (обн., ДВ, бр. 87 от 2005 г.; изм., бр. 30, 31, 55 и 88 от 2006 г., бр. 51 и 84 от 2007 г., бр. 13, 36 и 100 от 2008 г., бр. 27, 35, 74, 95 и 102 от 2009 г., бр. 25 и 41 от 2010 г., бр. 8 и 92 от 2011 г., бр. 77, 82 и 97 от 2012 г., бр. 7, 15, 66, 68, 83 и 99 от 2013 г., бр. 98 от 2014 г., бр. 14 от 2015 г., бр. 14, 34 и 58 от 2016 г., бр. 58 и 85 от 2017 г., бр. 17 и 98 от 2018 г., бр. 24 и 101 от 2019 г. и бр. 13, 51 и 52 от 2020 г.)\n\n§ 1. \n\nВ чл. 133, ал. 2, т. 8 след думите „животните от“ се добавя „животновъден обект и/или“.\n\n§ 2. \n\nВ чл. 137 се правят следните изменения:\n\n1. В ал. 1: \n\nа) в текста преди т. 1 думите „в което се посочва номер и дата на издаване на документ за въвеждане в експлоатация на обекта или удостоверение за търпимост на сградата в съответствие с § 16 от преходните разпоредби на Закона за устройство на територията, когато такъв се изисква съгласно Закона за устройство на територията“ се заличават;\n\nб) точка 1 се изменя така:\n\n„1. копие от документ за собственост или друг документ, доказващ правото на ползване или владение на обекта, или на имота, върху който е разположен обектът;“.\n\n2. В ал. 9, т. 7 думата „технология“ се заменя с „информация за начина и технологията“.\n\n§ 3. \n\nСъздава се чл. 144а:\n\n„Чл. 144а. (1) Независимият оценител изготвя оценителски доклад и в тридневен срок го предоставя на възложителя по чл. 144, ал. 3, който със заповед определя комисия за проверка на изпълнението.\n\n(2) Изпълнителният директор на БАБХ със заповед утвърждава критерии за:\n\n1. извършване на проверката на изпълнението по ал. 1 и на изготвения оценителски доклад;\n\n2. съответствие на определените от независимия оценител цени с пазарната стойност за конкретния вид и категория животни, за които не са определени пределни цени в наредбата по чл. 109.\n\n(3) Комисията по ал. 1 в срок до 5 дни от извършване на проверката изготвя становище до възложителя за приемане на оценителския доклад или за връщането му за преработване.\n\n(4) Въз основа на становището на комисията възложителят:\n\n1. приема оценителския доклад;\n\n2. връща оценителския доклад с указания за цялостно или частично преработване.\n\n(5) Когато оценителят откаже да преработи оценителския доклад или преработеният доклад не съответства на критериите по ал. 2, не му се заплаща възнаграждение, а извършването на оценката се възлага на друг оценител.\n\n(6) В случаите по ал. 5, когато извършването на оценката е възложено на друг оценител, се прилага процедурата по ал. 1 – 4.\n\n(7) Когато оценителят по ал. 6 откаже да преработи оценителския доклад или преработеният доклад не съответства на критериите по ал. 2, не му се заплаща възнаграждение, а обезщетението се определя от комисията по ал. 1.“\n\n§ 4. \n\nВ чл. 145, ал. 1 числото „500“ се заменя с „1000“.\n\n§ 5. \n\nВ чл. 146 се правят следните изменения и допълнения:\n\n1. В ал. 1 думите „и комбинирани“ се заменят с „премикси, комбинирани и медикаментозни“, думите „по видове и категории животни“ се заличават и накрая се добавя „а когато няма такава – по фактурна стойност“.\n\n2. Създава се ал. 4:\n\n„(4) Независимият оценител изготвя оценителски доклад, който се проверява по реда на чл. 144а.“\n\n§ 6. \n\nВ чл. 148, т. 1 след думите „до 30 дни от датата“ се добавя „на влизането в сила“.\n\nЗаключителна разпоредба\n\n§ 7. \n\nСобствениците или ползвателите на животновъдни обекти, с изключение на животновъдните обекти – лични стопанства, за които към датата на влизането в сила на този закон не е издадено удостоверение за регистрация по чл. 137, ал. 6 и в които се отглеждат или са настанени животни, идентифицирани в системата по чл. 51, ал. 3, подават заявление за регистрация на животновъдния обект по чл. 137, ал. 1 в срок до 6 месеца от влизането в сила на този закон.\n\nЗаконът е приет от 44-то Народно събрание на 29 юли 2020 г. и е подпечатан с официалния печат на Народното събрание.\n\nПредседател на Народното събрание: \nЦвета Караянчева\n\n5576",
  "textLength": 3972,
  "scrapedAt": "2026-01-11T03:14:36.537Z",
  "isComplete": true,
  "error": null,
  "retryCount": 0
}