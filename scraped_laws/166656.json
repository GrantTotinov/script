{
  "title": "06/11/2025 Закон за допълнение на Закона за насърчаване на инвестициите",
  "date": "",
  "link": "https://www.parliament.bg/bg/laws/ID/166656",
  "lawId": "166656",
  "actualTitle": "Закони",
  "metadata": [],
  "fullText": "ЗАКОН\n\nза допълнение на Закона за насърчаване на инвестициите\n\n(обн., ДВ, бр. 97 от 1997 г.; попр., бр. 99 от 1997 г.; изм., бр. 29 и 153 от 1998 г., бр. 110 от 1999 г., бр. 28 от 2002 г., бр. 37 от 2004 г.; попр., бр. 40 от 2004 г.; изм., бр. 34, 59, 65, 80, 82 и 86 от 2006 г., бр. 42 и 53 от 2007 г., бр. 69 от 2008 г., бр. 41 и 82 от 2009 г., бр. 18, 88 и 100 от 2010 г., бр. 38, 45 и 82 от 2012 г., бр. 15, 16 и 66 от 2013 г., бр. 98 от 2014 г., бр. 14, 32 и 61 от 2015 г., бр. 85 и 96 от 2017 г., бр. 20 от 2018 г., бр. 44 от 2019 г., бр. 21 от 2020 г., бр. 17 и 21 от 2021 г., бр. 22 от 2022 г., бр. 20 и 79 от 2024 г. и бр. 43 и 74 от 2025 г.)\n\n§ 1. \n\nВ чл. 27 се създават ал. 10 – 13:\n\n„(10) Държавна агенция „Национална сигурност“ в изпълнение на функциите си по чл. 6, ал. 6 от Закона за Държавна агенция „Национална сигурност“ извършва предварително проучване и дава писмено становище преди извършване на разпоредителни сделки с дружествени дялове и акции от капитала на „Лукойл-България“ ЕООД, „Лукойл Нефтохим Бургас“ АД, „Лукойл ейвиейшън България“ ЕООД и „Състейнабъл енерджи съплай“ ООД, както и с дружествени права, дялове или акции в други юридически лица в структурата на собствеността им, регистрирани на територията на Република България или на територията на трета държава, собственост на или контролирани пряко или непряко от Лукойл ОАО, Русия или свързани с него лица.\n\n(11) Държавна агенция „Национална сигурност“ извършва предварително проучване и дава писмено становище преди извършване на разпоредителни сделки с недвижимо имущество, както и с движими вещи и съоръжения, предназначени за преработка, производство, съхранение и продажба на нефт и нефтопродукти, собственост на „Лукойл-България“ ЕООД, „Лукойл Нефтохим Бургас“ АД, „Лукойл ейвиейшън България“ ЕООД и „Състейнабъл енерджи съплай“ ООД.\n\n(12) Разпоредителните сделки по ал. 10 и 11 може да се извършват след решение на Министерския съвет при наличието на положително становище от Държавна агенция „Национална сигурност“.\n\n(13) Разпоредителни сделки по ал. 10 и 11, извършени без разрешение на Министерския съвет, са нищожни.“\n\nЗаключителна разпоредба\n\n§ 2. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 51-вото Народно събрание на 24 октомври 2025 г. и на 6 ноември 2025 г. и е подпечатан с официалния печат на Народното събрание.\n\nПредседател на Народното събрание: \nРая Назарян\n\n6372",
  "textLength": 2422,
  "scrapedAt": "2026-01-11T02:55:33.033Z",
  "isComplete": true,
  "error": null,
  "retryCount": 0
}