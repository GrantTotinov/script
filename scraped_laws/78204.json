{
  "title": "24/10/2018 Закон за изменение и допълнение на Закона за правната помощ",
  "date": "",
  "link": "https://www.parliament.bg/bg/laws/ID/78204",
  "lawId": "78204",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за правната помощ \n\n(обн., ДВ, бр. 79 от 2005 г.; изм., бр. 105 от 2005 г., бр. 17 и 30 от 2006 г., бр. 42 от 2009 г., бр. 32, 97 и 99 от 2010 г., бр. 9, 82 и 99 от 2011 г., бр. 82 от 2012 г., бр. 15 и 28 от 2013 г., бр. 53 от 2014 г., бр. 97 от 2016 г., бр. 13 и 63 от 2017 г. и бр. 7, 56 и 77 от 2018 г.)\n\n§ 1. \n\nВ чл. 18 се правят следните изменения: \n\n1. В т. 3 думите „ал. 4 и 5“ се заменят с „ал. 5 и 6“. \n\n2. В т. 4 думите „ал. 3“ се заменят с „ал. 4“.\n\n§ 2. \n\nВ чл. 22 се създава ал. 4:\n\n„(4) Националното бюро за правна помощ служебно събира информацията по ал. 2 и 3 и се снабдява с необходимите документи от съответните компетентни органи по електронен път.“\n\n§ 3. \n\nВ чл. 23, ал. 3 навсякъде в текста преди т. 1 след думата „съдът“ се добавя „съответно председателят на НБПП“.\n\n§ 4. \n\nВ чл. 25 се правят следните изменения и допълнения:\n\n1. Създава се нова ал. 3:\n\n„(3) Когато\n\nе предоставена правна помощ чрез консултация в регионален център за консултиране, лицето може да кандидатства за правна помощ по чл. 21, т. 2 и 3. Решението за предоставяне на правна помощ за подготовка на документи за завеждане на дело и за назначаване на адвокат за процесуално представителство се взема от председателя на НБПП в 14-дневен срок от получаването на документите от съответния адвокатски съвет. Отказът за предоставяне на правна помощ се мотивира и подлежи на обжалване, като за обжалването се прилага ал. 2.“\n\n2. Досегашните ал. 3, 4 и 5 стават съответно ал. 4, 5 и 6.\n\nПреходни и заключителни разпоредби\n\n§ 5. \n\nВ Закона за частната охранителна дейност (обн., ДВ, бр. 10 от 2018 г.; изм., бр. 27 от 2018 г.) се правят следните изменения:\n\n1. В чл. 5, ал. 1:\n\nа) в т. 5 думите „питейни и развлекателни заведения, дискотеки, игрални и компютърни зали“ се заменят с „обекти – недвижими имоти“;\n\nб) точка 6 се отменя.\n\n2. В чл. 7, ал. 1 думите „т. 2 – 6“ се заменят с „т. 2 – 5“.\n\n3. В глава втора наименованието на раздел V се изменя така: „Охрана на обекти – недвижими имоти“.\n\n4. В чл. 24:\n\nа) алинея 1 се изменя така:\n\n„(1) Охраната на обекти – недвижими имоти, е дейност по осигуряване на пропускателен режим в охранявания обект, по опазване на телесната неприкосновеност на физически лица, пребиваващи в обекта, и физическа защита от противоправни посегателства на имуществото, находящо се в него, както и по тяхното предотвратяване.“;\n\nб) в ал. 2 думите „и/или мониторен контрол“ се заменят с „мониторен контрол и реакция с мобилни охранителни патрули“.\n\n5. Член 25 се изменя така:\n\n„Чл. 25. (1) Възложител по договор за охрана по чл. 24 е физическо и/или юридическо лице, включително държавен или местен орган,собственик или ползвател на законно основание на недвижимия имот и имуществото, находящо се в обекта. \n\n(2) Възложител по договор за охрана по ал. 1 е и едноличният търговец или юридическото лице, собственик или ползвател на законно основание на недвижимия имот, в който са обособени дискотеки, питейни или развлекателни заведения, игрални или компютърни зали, притежаващ разрешение от местен орган за извършване на търговската дейност и/или лиценз, издаден от Държавната комисия по хазарта.“\n\n6. В глава втора раздел VI с чл. 27, 28 и 29 се отменя.\n\n7. В § 1 от допълнителните разпоредби:\n\nа) точка 2 се изменя така:\n\n„2. „Охраняван обект“ е физическо лице при лична охрана; движимо или недвижимо имущество – при охрана или самоохрана на имуществото на физически или юридически лица; недвижим имот и намиращото се в него движимо имущество – при сигнално-охранителна дейност; недвижим имот и намиращите се в него лица и движимо имущество – при охрана на обекти – недвижими имоти; пътното превозно средство и намиращите се в него ценности – при охрана при транспортиране на ценни пратки или товари; конкретното мероприятие – при охрана на мероприятие; селскостопанското имущество – при охрана на селскостопанско имущество.“;\n\nб) точка 5 се отменя.\n\n8. В § 4, ал. 2 от преходните и заключителните разпоредби думата „6-месечен“ се заменя с „9-месечен“.\n\n§ 6. \n\n(1) Издадените до влизането в сила на този закон лицензи за извършване на охрана на питейни и развлекателни заведения, дискотеки, игрални и компютърни зали и за охрана на урбанизирани територии по Закона за частната охранителна дейност, включително допълненията към лицензите, издадени по реда на § 4, ал. 4 – 6 от преходните и заключителните разпоредби на същия закон за извършване на тези дейности, запазват действието си. Към притежаваните лицензи служебно се издава допълнение по чл. 46, ал. 4 от Закона за частната охранителна дейност, в което като вид дейност се посочва „охрана на обекти – недвижими имоти“.\n\n(2) Подадените до влизането в сила на този закон заявления за издаване на лиценз за извършване на охрана на питейни и развлекателни заведения, дискотеки, игрални и компютърни зали и за охрана на урбанизирани територии, включително заявленията, подадени по реда на § 4, ал. 4 – 6 от преходните и заключителните разпоредби на Закона за частната охранителна дейност за извършване на тези дейности, се разглеждат в срок до три месеца от влизането в сила на този закон, без да е необходима промяна на данните в тях и без да се събира държавна такса, като в издадения лиценз, съответно в допълнението, като вид дейност се посочва „охрана на обекти – недвижими имоти“.\n\n§ 7. \n\nПараграф 5, т. 8 влиза в сила от 30 септември 2018 г.\n\nЗаконът е приет от 44-то Народно събрание на 24 октомври 2018 г. и е подпечатан с официалния печат на Народното събрание.\n\nПредседател на Народното събрание:  \nЦвета Караянчева\n\n9562",
  "textLength": 5545,
  "scrapedAt": "2026-01-11T03:22:18.105Z",
  "isComplete": true,
  "error": null,
  "retryCount": 0
}