{
  "title": "22/10/2009 Закон за изменение и допълнение на Закона за контрол над взривните вещества, огнестрелните оръжия и боеприпасите",
  "date": "",
  "link": "https://www.parliament.bg/bg/laws/ID/9774",
  "lawId": "9774",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за контрол над взривните вещества, огнестрелните оръжия и боеприпасите \n\n(обн., ДВ, бр. 133 от 1998 г.; изм., бр. 85 от 2000 г., бр. 99 от 2002 г., бр. 71 от 2003 г., бр. 102 и 105 от 2005 г., бр. 17, 30 и 38 от 2006 г., бр. 11 и 95 от 2007 г. и бр. 69 от 2008 г.)\n\n§ 1. \n\nВ чл. 1, ал. 2 след думите „Министерствотона вътрешните работи“ се поставя запетая и се добавя „за Главна дирекция „Охрана“ и Главна дирекция „Изпълнение на наказанията“ към Министерството на правосъдието, за Държавна агенция „Национална сигурност“.\n\n§ 2. \n\nВ преходните и заключителните разпоредби се правят следните изменения и допълнения:\n\n1. В \n§\n 6 след думите „Министерството на вътрешните работи“ се поставя запетая и се добавя „в Главна дирекция „Охрана“ и Главна дирекция „Изпълнение на наказанията“ към Министерството на правосъдието, в Държавна агенция „Национална сигурност“.\n\n2. В § 7: \n\nа) досегашният текст става ал. 1 и в нея след думите „Министерството на вътрешните работи“ се поставя запетая и се добавя „на държавните служители от Държавна агенция „Национална сигурност“, на държавните служители от Главна дирекция „Охрана“ и от Главна дирекция „Изпълнениe на наказанията“ към Министерството на правосъдието“;\n\nб) създава се ал. 2:\n\n„(2) Стажът, придобит по Закона за Министерството на вътрешните работи, Закона за отбраната и въоръжените сили на Република България и Закона за държавния служител от служителите, преминали в Държавна агенция „Национална сигурност“, в Главна дирекция „Охрана“ и Главна дирекция „Изпълнениe на наказанията“ към Министерството на правосъдието, се зачита за прослужено време по ал. 1.“\n\nЗаконът е приет от 41-ото Народно събрание на 22 октомври 2009 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n12116",
  "textLength": 1832,
  "scrapedAt": "2026-01-11T03:42:25.505Z",
  "isComplete": true,
  "error": null,
  "retryCount": 0
}