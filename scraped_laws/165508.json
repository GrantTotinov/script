{
  "title": "25/04/2024 Закон за изменение и допълнение на Закона за енергетиката",
  "date": "",
  "link": "https://www.parliament.bg/bg/laws/ID/165508",
  "lawId": "165508",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за енергетиката \n\n(обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г., бр. 35, 41, 42, 82 и 103 от 2009 г., бр. 54 и 97 от 2010 г., бр. 35 и 47 от 2011 г., бр. 38, 54 и 82 от 2012 г., бр. 15, 20, 23, 59 и 66 от 2013 г., бр. 98 от 2014 г., бр. 14, 17, 35, 48 и 56 от 2015 г., бр. 42, 47 и 105 от 2016 г., бр. 51, 58, 102 и 103 от 2017 г., бр. 7, 38, 57, 64, 77, 83, 91 и 103 от 2018 г., бр. 17, 41 и 79 от 2019 г., бр. 25, 38 и 57 от 2020 г., бр. 9 и 21 от 2021 г., бр. 8, 9, 99 и 102 от 2022 г., бр. 11, 82, 84, 86 и 96 от 2023 г. и бр. 16 и 27 от 2024 г.)\n\n§ 1. \n\nВ чл. 24 ал. 2 се отменя.\n\n§ 2. \n\nВ чл. 25, ал. 1, т. 6 думите „21, 25“ се заменят с „25“.\n\n§ 3. \n\nВ чл. 31б, ал. 1 т. 1 се отменя.\n\n§ 4. \n\nВ чл. 35, ал. 2 т. 2 се отменя.\n\n§ 5. \n\nВ чл. 105 се създава нова ал. 3:\n\n„(3) Операторът на електропреносната мрежа може да провежда търгове и да сключва договори за гарантиране на разполагаемост за резерви за първично регулиране на честотата и автоматично вторично регулиране на честотата от бъдещи съоръжения за съхранение на електрическа енергия, като редът за провеждане на търгове и сключване на договори се урежда в правилата по чл. 83, ал. 1, т. 4 и чл. 91, ал. 2.“\n\n§ 6. \n\nВ чл. 112, ал. 2 т. 2 се отменя.\n\n§ 7. \n\nВ чл. 116 се създава ал. 15:\n\n„(15) Операторът на електропреносната мрежа, съответно оператор на електроразпределителна мрежа, може да присъедини два или повече обекта, чийто общ капацитет да доставят в мрежата или да бъдат снабдявани от мрежата надвишава нейната преносна способност, като определя техническите изисквания и договаря условията за оптималното използване на капацитета на мрежата. Отношенията между оператора и ползвателите на мрежата се уреждат в правилата по чл. 83, ал. 1, т. 4, чл. 91, ал. 2 и наредбата по ал. 7.“\n\n§ 8. \n\nВ § 1 от допълнителните разпоредби се правят следните изменения и допълнения:\n\n1. В т. 23 след думите „разпределение на електрическа, топлинна енергия или природен газ през мрежи, както и техните спомагателни мрежи и съоръжения“ се добавя „публично достъпна зарядна точка или съвкупност от такива точки, разположени в един поземлен имот с предоставена и инсталирана мощност, равна или над 1,2 MW“.\n\n2. В т. 41 думите „както и по“ се заличават и накрая се добавя „както и публично достъпна зарядна точка или съвкупност от такива точки, разположени в един поземлен имот с предоставена и инсталирана мощност, равна или над 1,2 MW“.\n\n3. В т. 54а думите „чл. 93а, ал. 1 и“ се заличават.\n\n§ 9. \n\nВ Закона за изменение и допълнение на Закона за енергетиката (ДВ, бр. 96 от 2023 г.) в преходните и заключителните разпоредби се правят следните изменения и допълнения:\n\n1. В § 53 думите „2024 г.“ се заменят с „2025 г.“.\n\n2. В § 54 думите „2025 г.“ се заменят с „2026 г.“.\n\n3. В § 55 думите „2024 г.“ се заменят с „2025 г.“.\n\n4. В § 60, 61 и 62 думите „2024 г.“ се заменят с „2025 г.“\n\n5. В § 66:\n\nа) в т. 1 след думите „§ 20“ се добавя „т. 1 – 3“ и думите „2024 г.“ се заменят с „2025 г.“;\n\nб) създава се нова т. 2:\n\n„2. параграф 20, т. 4 и 5, които влизат в сила от 1 юли 2024 г.“;\n\nв) досегашната т. 2 става т. 3.\n\nЗаключителни разпоредби\n\n§ 10.\n\n В срок до 30 април 2024 г. дружествата в сектор „Електроенергетика“ подават заявление до комисията за утвърждаване на цени за периода 1 юли 2024 г. – 30 юни 2025 г., като в този случай чл. 36а, ал. 1 не се прилага.\n\n§ 11.\n\n Законът влиза в сила от деня на обнародването му в „Държавен вестник“, с изключение на § 1, 2, 3, 4, 6 и § 8, т. 3, които влизат в сила от 1 юли 2025 г.\n\nЗаконът е приет от 49-ото Народно събрание на 25 април 2024 г. и е подпечатан с официалния печат на Народното събрание.\n\nЗа председател на Народното събрание: \nРосица Кирова\n\n3050",
  "textLength": 3822,
  "scrapedAt": "2026-01-11T03:14:38.757Z",
  "isComplete": true,
  "error": null,
  "retryCount": 0
}