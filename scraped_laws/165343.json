{
  "title": "14/03/2024 Закон за изменение и допълнение на Закона за безопасно използване на ядрената енергия",
  "date": "",
  "link": "https://www.parliament.bg/bg/laws/ID/165343",
  "lawId": "165343",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за безопасно използване на ядрената енергия \n\n(обн., ДВ, бр. 63 от 2002 г.; изм., бр. 120 от 2002 г., бр. 70 от 2004 г., бр. 76, 88 и 105 от 2005 г., бр. 30 от 2006 г., бр. 11 и 109 от 2007 г., бр. 36 и 67 от 2008 г., бр. 42 и 74 от 2009 г., бр. 80, 87, 88 и 97 от 2010 г., бр. 26 от 2011 г., бр. 38 и 82 от 2012 г., бр. 15, 66 и 68 от 2013 г., бр. 98 от 2014 г., бр. 14 от 2015 г., бр. 58, 99, 102 и 103 от 2017 г., бр. 7 и 77 от 2018 г., бр. 17 от 2020 г., бр. 102 от 2022 г. и бр. 84, 86 и 102 от 2023 г.)\n\n§ 1. \n\nВ чл. 16а думата „Ядрените“ се заменя с „Лицата, които експлоатират ядрени“.\n\n§ 2. \n\nВ чл. 20 се правят следните изменения и допълнения:\n\n1. В ал. 1 накрая се добавя „освен в случаите по ал. 4“.\n\n2. Създава се нова ал. 4:\n\n„(4) Лицензиите за експлоатация на ядрени съоръжения, в които се използва, манипулира или съхранява ядрен материал, не се ограничават със срок.“\n\n3. Досегашната ал. 4 става ал. 5.\n\n§ 3. \n\nВ чл. 23, ал. 1 се създава нова т. 3:\n\n„3. при неизпълнение на изискванията на закона, свързани с извършване на периодичен преглед на безопасността – в случаите на лицензии, които не са ограничени със срок;“.\n\n§ 4. \n\nВ чл. 30, ал. 3 думите „за срока“ се заменят с „от действието“ и думите „както и за срока на продължаването й“ се заличават.\n\n§ 5. \n\nВ чл. 33 се създават нова ал. 9 и ал. 10 и 11:\n\n„(9) Извън случаите по ал. 8 и след издадено разрешение по ал. 1, т. 1 разрешение за строеж може да се издаде след одобрение на идеен инвестиционен проект по реда на чл. 142, ал. 2 от Закона за устройство на територията. \n\n(10) В случаите по ал. 9 заявителят уведомява председателя на агенцията за внесеното заявление с искане за одобрение на идеен инвестиционен проект по чл. 142, ал. 2 от Закона за устройство на територията.\n\n(11) Титулярят на разрешение по ал. 1, т. 1 е заинтересовано лице по смисъла на чл. 124а, ал. 5 от Закона за устройство на територията.“\n\n§ 6. \n\nВ чл. 35 ал. 3 се отменя.\n\n§ 7. \n\nВ чл. 36, ал. 2 след думите „отделна лицензия“ се добавя „за експлоатация“.\n\n§ 8. \n\nСъздават се чл. 37а, 37б и 37в:\n\n„Чл. 37а. (1) Титулярите на лицензии по чл. 35, ал. 1 са длъжни да извършват периодичен преглед на безопасността на ядреното съоръжение най-малко веднъж на всеки 10 години.\n\n(2) Обхватът и изискванията за извършване на периодичен преглед на безопасността се определят със съответната наредба по чл. 26, ал. 2.\n\nЧл. 37б. Титулярите на лицензии, които са ограничени със срок, извършват периодичния преглед на безопасността и представят резултатите от него в рамките на производството по продължаване срока на лицензията съгласно наредбата по чл. 26, ал. 1.\n\nЧл. 37в. (1) Титулярите на лицензии, които не са ограничени със срок, представят в агенцията резултатите от извършения периодичен преглед на безопасността под формата на отчет и на интегрирана програма за изпълнение на мерки за подобряване на безопасността.\n\n(2) В 9-месечен срок от подаване на документите по ал. 1 председателят на агенцията издава заповед за утвърждаване на резултатите от прегледа, ако е налице съответствие с изискванията по чл. 37а, ал. 2.\n\n(3) Със заповедта по ал. 2 се определя срок за представяне на резултатите от следващия периодичен преглед на безопасността в рамките на срока по чл. 37а, ал. 1. При определянето на този срок се вземат предвид резултатите от извършения преглед, включително оценката на действителното състояние на ядреното съоръжение.\n\n(4) Срокът за представяне на резултатите от първия периодичен преглед на безопасността се определя с условията на лицензията.\n\n(5) Мотивираният отказ на председателя на агенцията да издаде заповедта по ал. 2 представлява основание за отнемане на лицензията.\n\n(6) В случаите, когато с издадената заповед по ал. 2 се изменят условия на действащата лицензия, тя се изменя служебно от председателя на агенцията.“\n\n§ 9. \n\nВ чл. 45 ал. 3 се отменя.\n\nПреходни и заключителни разпоредби\n\n§ 10.\n\n Титулярите на лицензии за експлоатация на ядрени съоръжения, в които се използва, манипулира или съхранява ядрен материал, в едномесечен срок от влизането в сила на този закон подават искане до председателя на Агенцията за ядрено регулиране за изменение на издадените лицензии по реда на чл. 21 за привеждането им в съответствие с изискванията на този закон.\n\n§ 11.\n\n Започналите и неприключени до влизането в сила на този закон производства по продължаване на срока на лицензии за експлоатация на ядрени съоръжения, в които се използва, манипулира или съхранява ядрен материал, се довършват по реда на този закон, като председателят на Агенцията за ядрено регулиране изменя лицензията в съответствие с чл. 20, ал. 4 и определя срока по чл. 37в, ал. 4.\n\n§ 12.\n\n (1) Титулярите на заварени лицензии за извеждане от експлоатация на ядрени съоръжения, разположени на една площадка, може да поискат от председателя на Агенцията за ядрено регулиране издаване на обща лицензия за извеждане от експлоатация на тези съоръжения, ако те са функционално свързани чрез общи конструкции системи и оборудване, извеждането им от експлоатация се намира на еднакъв етап и имат общ план за извеждане от експлоатация.\n\n(2) Искането по ал. 1 може да бъде направено не по-късно от шест месеца преди изтичане на срока на съответните лицензии.\n\n(3) Когато при прегледа и оценката на документите в рамките на производството по ал. 1 се установи съответствие с нормативните изисквания, председателят на Агенцията за ядрено регулиране издава обща лицензия за извеждане от експлоатация на ядрените съоръжения в срока по чл. 18, ал. 1, т. 1.\n\n§ 13.\n\n (1) В едногодишен срок от влизането в сила на този закон Министерският съвет привежда подзаконовите нормативни актове по прилагането му в съответствие с този закон.\n\n(2) До привеждането на актовете по ал. 1 в съответствие с този закон се прилагат действащите подзаконови нормативни актове, доколкото не му противоречат.\n\n§ 14.\n\n В Закона за енергетиката (обн., ДВ, бр. 107 от 2003 г.; изм., бр. 18 от 2004 г., бр. 18 и 95 от 2005 г., бр. 30, 65 и 74 от 2006 г., бр. 49, 55 и 59 от 2007 г., бр. 36, 43 и 98 от 2008 г., бр. 35, 41, 42, 82 и 103 от 2009 г., бр. 54 и 97 от 2010 г., бр. 35 и 47 от 2011 г., бр. 38, 54 и 82 от 2012 г., бр. 15, 20, 23, 59 и 66 от 2013 г., бр. 98 от 2014 г., бр. 14, 17, 35, 48 и 56 от 2015 г., бр. 42, 47 и 105 от 2016 г., бр. 51, 58, 102 и 103 от 2017 г., бр. 7, 38, 57, 64, 77, 83, 91 и 103 от 2018 г., бр. 17, 41 и 79 от 2019 г., бр. 25, 38 и 57 от 2020 г., бр. 9 и 21 от 2021 г., бр. 8, 9, 99 и 102 от 2022 г., бр. 11, 82, 84, 86 и 96 от 2023 г. и бр. 16 от 2024 г.) в чл. 21, ал. 1 се правят следните изменения:\n\n1. В т. 8 думите „както и определя ежегодно пределна цена за сключване на сделки на пазара на балансираща енергия“ се заличават.\n\n2. В т. 11 думите „като част от правилата за търговия с електрическа енергия по т. 9“ се заличават.\n\n§ 15.\n\n Определените от Комисията за енергийно и водно регулиране пределни цени за сключване на сделки на пазара на балансираща енергия за 2024 г. се прилагат до приемането на методиката по чл. 21, ал. 1, т. 11 от Закона за енергетиката.\n\n§ 16.\n\n До приемането на методиката по чл. 21, ал. 1, т. 11 от Закона за енергетиката се прилага методиката, която е част от действащите до влизането в сила на този закон правила за търговия с електрическа енергия.\n\n§ 17.\n\n В Закона за изменение и допълнение на Закона за енергията от възобновяеми източници (ДВ, бр. 86 от 2023 г.) § 75 от преходните и заключителните разпоредби се отменя.\n\nЗаконът е приет от 49-ото Народно събрание на 14 март 2024 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n2086",
  "textLength": 7625,
  "scrapedAt": "2026-01-11T03:20:12.336Z",
  "isComplete": true,
  "error": null,
  "retryCount": 0
}