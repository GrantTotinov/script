{
  "title": "20/02/2013 Закон за изменение на Закона за електронното управление",
  "date": "",
  "link": "https://www.parliament.bg/bg/laws/ID/14281",
  "lawId": "14281",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за електронното управление\n\n (обн., ДВ, бр. 46 от 2007 г.; изм., бр. 82 от 2009 г.)\n\n§ 1. \n\nВ глава четвърта наименованието на раздел ІV се изменя така: „Съответствие с изискванията за оперативна съвместимост и информационна сигурност“.\n\n§ 2. \n\nВ чл. 56 се правят следните изменения:\n\n1. В ал. 1 думите „са сертифицирани за съответствие с“ се заменят със „съответстват на“.\n\n2. В ал. 2 думите „са сертифицирани“ се заменят със „съответстват на изискванията“.\n\n§ 3.\n\n В чл. 57 се правят следните изменения:\n\n1. В ал. 1 думите „от акредитирани“ и думата „лица“ се заличават.\n\n2. Алинея 2 се изменя така:\n\n„(2) Методиката и правилата за извършване на оценката за съответствие се определят с наредбата по чл. 43, ал. 2.“\n\n3. Алинеи 3 и 4 се отменят.\n\n§ 4.\n\n Член 58 се отменя.\n\nПреходни и заключителни разпоредби\n\n§ 5.\n\n В Закона за пряко участие на гражданите в държавната власт и местното самоуправление (обн., ДВ, бр. 44 от 2009 г.; изм., бр. 100 от 2010 г., бр. 9 от 2011 г. и бр. 42 от 2012 г.) в чл. 53а се правят следните изменения:\n\n1. В ал. 3 след думите „Регламент (ЕС) № 211/2011“ се поставя точка и текстът докрая се заличава.\n\n2. Алинея 5 се изменя така:\n\n„(5) Методиката и правилата за извършване на оценката за съответствие се уреждат с наредба на Министерския съвет.“ \n\n3. Алинея 6 се отменя.\n\n4. В ал. 8 думите „акредитираните от министъра на транспорта, информационните технологии и съобщенията лица по ал. 3 издават“ се заменят с „министърът на транспорта, информационните технологии и съобщенията издава“.\n\n§ 6. \n\n(1) За информационни системи, разработени или в процес на разработка към датата на влизане в сила на този закон, се прилагат разпоредбите на този закон. \n\n(2) Издадените към датата на влизане в сила на този закон сертификати за оперативна съвместимост и информационна сигурност запазват своето действие.\n\nЗаконът е приет от 41-ото Народно събрание на 20 февруари 2013 г. и е подпечатан с официалния печат на Народното събрание.\n\n Председател на Народното събрание: \nЦецка Цачева\n\n1812",
  "textLength": 2044,
  "scrapedAt": "2026-01-11T03:36:25.971Z",
  "isComplete": true,
  "error": null,
  "retryCount": 0
}