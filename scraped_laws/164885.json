{
  "title": "13/12/2023 Закон за изменение и допълнение на Закона за морските пространства, вътрешните водни пътища и пристанищата на Република България",
  "date": "",
  "link": "https://www.parliament.bg/bg/laws/ID/164885",
  "lawId": "164885",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за морските пространства, \n\nвътрешните водни пътища и пристанищата на Република България \n\n(обн., ДВ, бр. 12 от 2000 г.; изм., бр. 111 от 2001 г., бр. 24 и 70 от 2004 г., бр. 11 от 2005 г.; Решение № 5 на Конституционния съд от 2005 г. – бр. 45 от 2005 г.; изм., бр. 87, 88, 94, 102 и 104 от 2005 г., бр. 30, 36, 43, 65, 99 и 108 от 2006 г., бр. 41, 54 и 109 от 2007 г., бр. 67, 71, 98 и 108 от 2008 г., бр. 47 и 81 от 2009 г., бр. 61 и 88 от 2010 г., бр. 23 от 2011 г., бр. 32 и 53 от 2012 г., бр. 15, 28, 66 и 109 от 2013 г.; Решение № 3 на Конституционния съд от 2014 г. – бр. 24 от 2014 г.; изм., бр. 98 от 2014 г., бр. 14 и 52 от 2015 г., бр. 26 от 2016 г., бр. 13, 58 и 96 от 2017 г., бр. 28 от 2018 г., бр. 60 и 104 от 2020 г., бр. 17 от 2021 г., бр. 102 от 2022 г. и бр. 103 от 2023 г.)\n\n§ 1. \n\nЧлен 103д се изменя така:\n\n„Чл. 103д. (1) При определяне размера на таксата по чл. 103в, ал. 1, т. 2 се спазват следните принципи:\n\n1. размерът на таксата не насърчава изхвърлянето на отпадъци в морето, съответно в река Дунав;\n\n2. таксата е непряка и покрива непреките административни разходи и не по-малко от 30 на сто от общите преки експлоатационни разходи, определени в наредбата по чл. 95, ал. 1, за действителното предаване на отпадъци през предходната година, като могат да бъдат взети предвид и разходите, свързани с прогнозния обем на трафика за следващата година;\n\n3. размерът на таксата се определя в зависимост от категорията, вида и размера на кораба, предоставяните услуги на кораби извън установеното работно време в пристанището или опасността, която представляват отпадъците;\n\n4. размерът на таксата се намалява в зависимост от вида търговска дейност, за която се използва корабът, когато извършва търговски морски превоз на къси разстояния или когато конструкцията, оборудването и експлоатацията на кораба доказват, че на него се генерират намалени количества отпадъци и те се управляват по устойчив и съобразен с околната среда начин.\n\n(2) Таксата по чл. 103в, ал. 1, т. 2 се заплаща за всеки кораб, който посещава пристанището, независимо дали е ползвано пристанищно приемно съоръжение.\n\n(3) Корабопритежател на кораб, който по реда на наредбата по чл. 371 от Кодекса на търговското корабоплаване е освободен от задължението за предаване на отпадъци от кораби, може да бъде освободен от заплащане на таксата по чл. 103в, ал. 1, т. 2, когато са изпълнени следните условия:\n\n1. корабът извършва редовни превози, свързани с чести и редовни посещения на български морски пристанища;\n\n2. корабопритежателят има сключено споразумение за предаване на отпадъците и плащане на съответните такси в пристанище по маршрута на кораба.\n\n(4) Освобождаването по ал. 3 се извършва от лицето, което събира таксата по чл. 103в, ал. 1, т. 2 в пристанището, като в началото на всяко тримесечие предоставя на Изпълнителна агенция „Морска администрация“ информация за случаите на освобождаване през предходния тримесечен период.\n\n(5) Таксата по чл. 103в, ал. 1, т. 2 се разходва за дейността по приемане и обработване на отпадъци от кораби, различни от остатъци от товари.\n\n(6) Частта от разходите за предоставяне на морско-техническата пристанищна услуга „приемане и обработване на отпадъци от кораби“, която не се покрива от непряката такса, се заплаща на пристанищния оператор, предоставящ услугата, въз основа на действително предадените от кораба видове и количества отпадъци.“\n\n§ 2. \n\nВ чл. 104, ал. 3 след думите „Изпълнителна агенция „Морска администрация“ се поставя запетая и се добавя „Държавно предприятие „Пристанищна инфраструктура“.\n\n§ 3. \n\nВ чл. 112с се правят следните изменения:\n\n1. В ал. 2, т. 2 думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n\n2. В ал. 3 думите „по ал. 1, т. 2“ се заменят с „по ал. 1, т. 3“.\n\n3. В ал. 5 думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n\n§ 4. \n\nВ допълнителните разпоредби се правят следните изменения и допълнения:\n\n1. В § 1б думите „отпадъците – резултат от корабоплавателна дейност, и на остатъците от корабни товари“ се заменят с „отпадъците от кораби“.\n\n2. Параграфи 1в и 1г се отменят.\n\n3. В § 2:\n\nа) в т. 20 думите „министъра на транспорта, информационните технологии и съобщенията“ се заменят с „министъра на транспорта и съобщенията“;\n\nб) точка 37 се изменя така:\n\n„37. „Отпадъци от кораби“ са всички отпадъци, включително остатъците от товари, генерирани по време на експлоатацията на кораба или по време на товарене, разтоварване и почистване. В морските пристанища се приемат отпадъци от кораби, попадащи в обхвата на анекси I, II, IV, V и VI към Международната конвенция за предотвратяване на замърсяването от кораби, 1973, изменена с Протокол от 1978 г. (MARPOL 73/78) и с Протокол от 1997 г., съставена в Лондон на 2 ноември 1973 г. (ратифицирана със закон – ДВ, бр. 94 от 2004 г.) (обн., ДВ, бр. 12 от 2005 г.), както и пасивно уловените отпадъци. Отпадъците от кораби са отпадъци по смисъла на § 1, т. 17 от допълнителните разпоредби на Закона за управление на отпадъците.“;\n\nв) създават се т. 37а и 37б:\n\n„37а. „Пасивно уловени отпадъци“ са отпадъци, които са попаднали в мрежите по време на риболовни операции.\n\n37б. „Непряка такса“ е такса, която се заплаща за дейността по осигуряване на пристанищни приемни съоръжения, независимо дали при посещението на кораба в пристанището действително са предадени отпадъци.“;\n\nг) точка 38 се изменя така:\n\n„38. „Остатъци от товари“ са всички остатъци от товари на борда на кораба, които остават на палубата, в трюмовете или в товарните танкове след приключване на операциите по товарене или разтоварване, включително излишъците и разлетите или разпилени по време на товарене или разтоварване количества, независимо дали са в течно или сухо състояние, или се съдържат в миячните води. Не са остатъци от товари прахът от товара, останал на палубата след премитане, и прахът по външните повърхности на кораба. Остатъците от товари са отпадъци по смисъла на § 1, т. 17 от допълнителните разпоредби на Закона за управление на отпадъците.“;\n\nд) в т. 39 думите „отпадъци – резултат от корабоплавателна дейност, и остатъци от корабни товари“ се заменят с „отпадъците от кораби“;\n\nе) в т. 39а думите „отпадъците от корабоплавателна дейност и на остатъците от корабни товари“ се заменят с „отпадъците от кораби“;\n\nж) в т. 40 думите „отпадъците – резултат от корабоплавателна дейност, и на остатъците от корабни товари“ се заменят с „отпадъците от кораби“;\n\nз) създават се т. 57, 58 и 59:\n\n„57. „Редовни превози“ са превози въз основа на обявено или планирано разписание с посочени времена на отпътуване и пристигане между посочени пристанища или често повтарящи се пътувания между пристанища, които се приемат за общоприето разписание.\n\n58. „Редовни посещения в пристанище“ са повтарящи се пътувания на кораб, които образуват постоянна схема на движение между посочени пристанища или серия от пътувания без междинни влизания в пристанище, започващи и завършващи в едно и също пристанище.\n\n59. „Чести посещения в пристанище“ са посещения на дадено пристанище от конкретен кораб, осъществявани най-малко веднъж на две седмици.“\n\n§ 5. \n\nВ Закона за изменение и допълнение на Закона за морските пространства, вътрешните водни пътища и пристанищата на Република България (ДВ, бр. 104 от 2020 г.) в § 57, ал. 1 от преходните и заключителните разпоредби след думите „Черноморското крайбрежие“ се поставя запетая.\n\nДопълнителни разпоредби\n\n§ 6. \n\nТози закон въвежда изисквания на Директива (ЕС) 2019/883 на Европейския парламент и на Съвета от 17 април 2019 г. относно пристанищните приемни съоръжения за предаване на отпадъци от кораби, за изменение на Директива 2010/65/ЕС и за отмяна на Директива 2000/59/ЕС (ОВ, L 151/116 от 7 юни 2019 г.).\n\n§ 7. \n\n(1) Навсякъде в закона думите „министърът на транспорта, информационните технологии и съобщенията“ и „Министерството на транспорта, информационните технологии и съобщенията“ се заменят съответно с „министърът на транспорта и съобщенията“ и „Министерството на транспорта и съобщенията“.\n\n(2) В останалите текстове на закона думите „министъра на транспорта, информационните технологии и съобщенията“ се заменят с „министъра на транспорта и съобщенията“, а думите „отпадъци – резултат от корабоплавателна дейност“ се заменят с „отпадъци от кораби“.\n\nЗаключителна разпоредба\n\n§ 8. \n\nВ Кодекса на търговското корабоплаване (обн., ДВ, бр. 55 и 56 от 1970 г.; попр., бр. 58 от 1970 г.; изм., бр. 55 от 1975 г., бр. 10 от 1987 г., бр. 30 от 1990 г., бр. 85 от 1998 г., бр. 12 от 2000 г., бр. 41 от 2001 г., бр. 113 от 2002 г., бр. 55 от 2004 г., бр. 42, 77, 87, 94 и 104 от 2005 г., бр. 30, 62 и 108 от 2006 г., бр. 36, 71 и 98 от 2008 г., бр. 12 и 32 от 2009 г., бр. 85 от 2010 г., бр. 92 от 2011 г., бр. 38 и 77 от 2012 г., бр. 15, 28 и 109 от 2013 г., бр. 14 и 52 от 2015 г., бр. 58 от 2016 г., бр. 93 от 2017 г., бр. 28 от 2018 г., бр. 62 от 2019 г. и бр. 104 и 108 от 2020 г.) се правят следните изменения и допълнения:\n\n1. В чл. 6е, ал. 1 думите „заместник-министър на транспорта, информационните технологии и съобщенията“ се заменят със „заместник-министър на транспорта и съобщенията“.\n\n2. В чл. 371 думите „отпадъци – резултат от корабоплавателната дейност и корабните товари“ се заменят с „отпадъци от кораби“, а думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n\n3. В чл. 377 ал. 3 се отменя.\n\n4. В допълнителните разпоредби се създава § 1г:\n\n„§ 1г. Този кодекс въвежда изисквания на Директива (ЕС) 2019/883 на Европейския парламент и на Съвета от 17 април 2019 г. относно пристанищните приемни съоръжения за предаване на отпадъци от кораби, за изменение на Директива 2010/65/ЕС и за отмяна на Директива 2000/59/ЕС (ОВ, L 151/116 от 7 юни 2019 г.).“\n\n5. Навсякъде в кодекса думите „министърът на транспорта, информационните технологии и съобщенията“ и „Министерството на транспорта, информационните технологии и съобщенията“ се заменят съответно с „министърът на транспорта и съобщенията“ и „Министерството на транспорта и съобщенията“.\n\n6. В останалите текстове на кодекса думите „министъра на транспорта, информационните технологии и съобщенията“ се заменят с „министъра на транспорта и съобщенията“.\n\nЗаконът е приет от 49-ото Народно събрание на 13 декември 2023 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n8935",
  "textLength": 10519,
  "scrapedAt": "2026-01-11T03:09:58.433Z",
  "isComplete": true,
  "error": null,
  "retryCount": 0
}