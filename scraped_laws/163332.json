{
  "title": "17/09/2020 Закон за изменение на Закона за бюджета на държавното обществено осигуряване за 2020 г.",
  "date": "",
  "link": "https://www.parliament.bg/bg/laws/ID/163332",
  "lawId": "163332",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за бюджета на държавното обществено осигуряване за 2020 г. \n\n(обн., ДВ, бр. 99 от 2019 г.; изм., бр. 34 и 55 от 2020 г.)\n\n§ 1. \n\nЧлен 11 се изменя така:\n\n„Чл. 11. (1) Определя се следният дневен минимален размер на обезщетението за безработица за 2020 г.:\n\n1. от 1 януари до 30 септември – 9,00 лв.;\n\n2. от 1 октомври до 31 декември – 12,00 лв.\n\n(2) Определя се дневен максимален размер на обезщетението за безработица за 2020 г. – 74,29 лв.“\n\nПреходни и заключителни разпоредби\n\n§ 2. \n\n(1) Паричните обезщетения за безработица по чл. 54б, ал. 4 от Кодекса за социално осигуряване, отпуснати с начална дата от 1 октомври 2020 г. до 31 декември 2020 г. включително, се изплащат за срок 7 месеца.\n\n(2) Срокът по ал. 1 се прилага и за паричните обезщетения за безработица по чл. 54б, ал. 4 от Кодекса за социално осигуряване, чийто срок не е изтекъл към 1 октомври 2020 г.\n\n§ 3. \n\nВ преходните и заключителните разпоредби на Закона за изменение и допълнение на Закона за корпоративното подоходно облагане (обн., ДВ, бр. 96 от 2019 г.; изм., бр. 18 и 44 от 2020 г.) в § 38, ал. 2 думите „В тримесечен срок от влизането в сила на измененията и допълненията в наредбите по ал. 1“ се заменят с „В срок до 31 декември 2020 г.“.\n\nЗаконът е приет от 44-то Народно събрание на 17 септември 2020 г. и е подпечатан с официалния печат на Народното събрание.\n\nПредседател на Народното събрание: \nЦвета Караянчева\n\n6966",
  "textLength": 1433,
  "scrapedAt": "2026-01-11T03:12:35.410Z",
  "isComplete": true,
  "error": null,
  "retryCount": 0
}