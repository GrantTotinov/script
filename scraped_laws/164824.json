{
  "title": "18/07/2023 Закон за изменение и допълнение на Закона за пазарите на финансови инструменти",
  "date": "",
  "link": "https://www.parliament.bg/bg/laws/ID/164824",
  "lawId": "164824",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за пазарите на финансови инструменти \n\n(обн., ДВ, бр. 15 от 2018 г.; попр., бр. 16 от 2018 г.; изм., бр. 24 и 98 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г., бр. 16, 25 и 51 от 2022 г. и бр. 8 от 2023 г.)\n\n§ 1. \n\nВ чл. 4 в текста преди т. 1 накрая се поставя запетая и се добавя „включително, когато са издадени чрез технологията на децентрализирания регистър“.\n\n§ 2. \n\nВ чл. 13, ал. 4, т. 1 накрая се поставя запетая и се добавя „освен ако е реабилитирано“. \n\n§ 3. \n\nВ чл. 71, ал. 7 думата „споразумението“ се заменя с „договорът“. \n\n§ 4. \n\nВ чл. 158, ал. 1, т. 2 накрая се поставя запетая и се добавя „освен ако са реабилитирани“.\n\n§ 5. \n\nВ чл. 191в, ал. 4 думите „чл. 9, параграф 7, ал. 2 и 3 и параграфи 8 – 10 и чл. 10, параграф 2 и параграфи 6 – 10 от“ се заличават.\n\n§ 6. \n\nВ чл. 198, ал. 1, т. 3 след думите „определена позиция“ се добавя „временно или постоянно“ и се поставя запетая.\n\n§ 7. \n\nВ чл. 202, ал. 1 думата „ако“ се заменя с „когато“, а след думите „на централен компетентен орган“ се добавя „или на съответния централен компетентен орган на друга държава членка“.\n\n§ 8. \n\nВ част втора се създава дял седми „Пазарни инфраструктури, основани на технологията на децентрализирания регистър“ с глава двадесет и първа „в“ „Пазарни инфраструктури, основани на технологията на децентрализирания регистър“ с чл. 227т – 227х: \n\n„ДЯЛ СЕДМИ \n\nПАЗАРНИ ИНФРАСТРУКТУРИ, ОСНОВАНИ НА ТЕХНОЛОГИЯТА НА ДЕЦЕНТРАЛИЗИРАНИЯ РЕГИСТЪР\n\nГлава двадесет и първа „в“\n\nПАЗАРНИ ИНФРАСТРУКТУРИ, ОСНОВАНИ НА ТЕХНОЛОГИЯТА НА ДЕЦЕНТРАЛИЗИРАНИЯ РЕГИСТЪР\n\nРаздел I \n\nОбщи положения\n\nОбщи положения\n\nЧл. 227т. (1) Пазарните инфраструктури, основани на технологията на децентрализирания регистър, определени съгласно чл. 2, т. 5 от Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014, (ЕС) № 909/2014 и Директива 2014/65/ЕС (ОВ, L 151/1 от 2 юни 2022 г.), наричан по-нататък „Регламент (ЕС) 2022/858“, допускат до търговия и/или регистрират в системи за сетълмент само финансови инструменти, основани на технологията на децентрализирания регистър, при спазване на ограниченията, предвидени в чл. 3 от същия регламент.\n\n(2) Специалните разрешения и освобождаванията, издадени от комисията по реда на този дял, са валидни на територията на Европейския съюз за период до 6 години считано от датата на издаването на съответното специално разрешение или освобождаване съгласно чл. 8, параграф 11, чл. 9, параграф 11 и чл. 10, параграф 11 от Регламент (ЕС) 2022/858 и само за срока на пилотната уредба по същия регламент. \n\nКомпетентен орган\n\nЧл. 227у. (1) Комисията за финансов надзор e компетентен орган по смисъла на чл. 12 от Регламент (ЕС) 2022/858.\n\n(2) Комисията за финансов надзор упражнява правомощията на компетентен орган по чл. 3, параграф 6, чл. 4, параграфи 2 и 3, чл. 5, параграфи 2 – 9, чл. 6, чл. 7, параграф 4, ал. 3, параграф 6, ал. 3 и параграф 7, ал. 3, изречение последно, чл. 8 – 10 и чл. 11, параграфи 2 и 3 от Регламент (ЕС) 2022/858. \n\n(3) Комисията за финансов надзор упражнява предоставените й правомощия на компетентен орган по Регламент (ЕС) 2022/858 и взема съответните решения по предложение на заместник-председателя. \n\n(4) Заместник-председателят упражнява правомощията на компетентен орган по Регламент (ЕС) 2022/858 с изключение на тези, които са предоставени в изричната компетентност на комисията. \n\n(5) Комисията за финансов надзор е компетентен орган за сътрудничество с другите компетентни органи по Регламент (ЕС) 2022/858.\n\nРаздел II \n\nСпециални разрешения, изисквания и освобождавания по чл. 8, параграф 11, чл. 9, параграф 11 и чл. 10, параграф 11 от Регламент (ЕС) 2022/858\n\nСпециални разрешения и извършване на дейност\n\nЧл. 227ф. (1) Комисията за финансов надзор издава, отказва да издаде, изменя и отнема специално разрешение за управление на многостранна система за търговия, основана на технологията на децентрализирания регистър, специално разрешение за управление на системи за сетълмент, основани на технологията на децентрализирания регистър, специално разрешение за управление на системи за търговия и сетълмент, основани на технологията на децентрализирания регистър, на юридическо лице със седалище и адрес на управление на територията на Република България, което отговаря на изискванията на Регламент (ЕС) 2022/858 и на актовете по прилагането му. В специалното разрешение се посочват предоставените освобождавания, компенсаторните мерки и евентуалните по-ниски прагове, определени от комисията съгласно чл. 3, параграф 6 от Регламент (ЕС) 2022/858.\n\n(2) Освобождаванията по ал. 1 не се прилагат за пазарна инфраструктура, основана на технологията на децентрализирания регистър, която функционира извън пилотната уредба по Регламент (ЕС) 2022/858. \n\n(3) Комисията за финансов надзор извършва уведомяванията до ЕОЦКП, предвидени в изискванията на Регламент (ЕС) 2022/858. \n\nИзисквания при извършване на дейност\n\nЧл. 227х. При извършване на своята дейност пазарните инфраструктури, основани на технологията на децентрализирания регистър, получили специално разрешение по чл. 227ф, ал. 1, спазват изискванията на този закон, на Регламент (ЕС) 2022/858 и на актовете по тяхното прилагане, насоките, приети от ЕОЦКП, за които комисията е взела решение за прилагането им съгласно чл. 13, ал. 1, т. 26 от Закона за Комисията за финансов надзор, както и останалото приложимо към дейността им законодателство.“ \n\n§ 9. \n\nСъздава се чл. 277в:\n\n„Принудителни административни мерки спрямо лица, получили специални разрешения за управление на пазарни инфраструктури, основани на технологията на децентрализирания регистър, техни служители и членове на управителните или контролните им органи \n\nЧл. 277в. (1) Когато установи, че лице, получило специално разрешение за управление на пазарна инфраструктура, основана на технологията на децентрализирания регистър, неговите служители или членове на управителен или контролен орган на лице, получило специално разрешение за управление на пазарна инфраструктура, основана на технологията на децентрализирания регистър, са извършили или извършват дейност в нарушение на този закон, на Регламент (ЕС) 2022/858 и на актовете по тяхното прилагане, както и когато са застрашени интересите на инвеститорите, целостта на пазара или финансовата система:\n\n1. заместник-председателят може да приложи мярката по чл. 276, ал. 1, т. 1; \n\n2. Комисията за финансов надзор може:\n\nа) да приложи компенсаторни мерки, включително посочените в насоките на ЕОЦКП по чл. 4, параграф 6 и чл. 5, параграф 12 от Регламент (ЕС) 2022/858; \n\nб) да изиска предприемането на корективни мерки по чл. 11, параграф 3, изречение първо от Регламент (ЕС) 2022/858;\n\nв) да назначи независим одитор, който да извърши независим одит на процедурите в областта на информационните технологии и киберсигурността на пазарна инфраструктура, основана на технологията на децентрализирания регистър, като разходите са за сметка на проверяваното лице;\n\nг) да приложи мярката по чл. 276, ал. 1, т. 3.\n\n(2) Комисията за финансов надзор и заместник-председателят могат да приложат мерките по чл. 276, ал. 1, т. 1 и 3 и спрямо лице, което извършва дейност като пазарна инфраструктура, основана на технологията на децентрализирания регистър, без да притежава специално разрешение по чл. 227ф.“\n\n§ 10.\n\n В чл. 279 навсякъде след думите „чл. 277а, ал. 1, т. 1“ съюзът „и“ се заменя със запетая, след думите „чл. 277б, ал. 1, т. 1“ се добавя „и чл. 277в, ал. 1, т. 1“, а след думите „чл. 277б, ал. 1, т. 2“ се поставя запетая и се добавя „чл. 277в, ал. 1, т. 2“.\n\n§ 11.\n\n В чл. 290 се правят следните изменения и допълнения:\n\n1. В ал. 1:\n\nа) в т. 1 след думите „член 14, ал. 2“ се добавя „чл. 63, ал. 4“ и се поставя запетая, а след думите „чл. 130“ думите „ал. 2“ се заличават; \n\nб) в т. 2 след думите „чл. 54, ал. 1 и 2“ се добавя „чл. 69, ал. 3“ и се поставя запетая, а думите „чл. 130, ал. 1“ и запетаята след тях се заличават;\n\nв) в т. 3 думите „чл. 7, параграф 1, изречение първо“ се заменят с „чл. 7, параграф 1, ал. 1“, а думите „чл. 20, параграф 1, чл. 20, параграф 2, изречение първо“ се заменят с „чл. 20, параграф 1 и параграф 2, изречение първо“; \n\nг) в т. 4 думите „чл. 13а, ал. 1“ и запетаята след тях се заличават, думите „чл. 63, ал. 4“ и запетаята след тях се заличават, а след числото „69“ се поставя запетая и се добавя „ал. 1 и 2“;\n\nд) в т. 16 числото „2500“ се заменя с „2000“.\n\n2. В ал. 2, т. 13 числото „5000“ се заменя с „4000“. \n\n3. В ал. 3 след думите „инвестиционни услуги“ се добавя „и дейности“.\n\n4. В ал. 4 думите „изречение трето“ се заменят с „ал. 3“, числото „10 000“ се заменя с „5000“, след думите „до 100 000 лв.“ се поставя запетая и се добавя „а при повторно нарушение – с глоба от 10 000 до 200 000 лв.“.\n\n5. В ал. 9:\n\nа) в т. 12 числото „50 000“ се заменя с „25 000“, а думите „от 100 000“ се заменят с „от 50 000“; \n\nб) в т. 16 числото „5000“ се заменя с „4000“, а числото „10 000“ се заменя с „8000“.\n\n§ 12.\n\n Създава се чл. 294в: \n\n„Отговорност за нарушения на Регламент (ЕС) 2022/858\n\nЧл. 294в. (1) Който извърши или допусне извършването на нарушение на чл. 3, параграф 5, чл. 4, параграф 3, ал. 2, чл. 7, параграфи 1 – 3, параграф 4, ал. 1 и 2, параграф 5, параграф 6, ал. 1 и 2, параграф 7, чл. 11, параграф 1, ал. 2 и 3, параграфи 2 и 4 от Регламент (ЕС) 2022/858, се наказва с глоба в размер от 1000 до 10 000 лв. \n\n(2) В случай на повторно нарушение по ал. 1 виновното лице се наказва с глоба в размер от 2000 до 20 000 лв. \n\n(3) За нарушения по ал. 1 на юридически лица се налага имуществена санкция в размер от 2000 до 20 000 лв., а при повторно нарушение – имуществена санкция в размер от 4000 до 40 000 лв. \n\n(4) Който извършва дейност като пазарна инфраструктура, основана на технологията на децентрализирания регистър, без да притежава специално разрешение по чл. 227ф, се наказва с глоба в размер от 20 000 до 50 000 лв., а при повторно нарушение – с глоба в размер от 40 000 до 100 000 лв.\n\n(5) За нарушение по ал. 4 на юридически лица се налага имуществена санкция в размер от 50 000 до 100 000 лв., а при повторно нарушение – имуществена санкция в размер от 100 000 до 10 000 000 лв.“ \n\n§ 13.\n\n В чл. 295 ал. 1 се изменя така: \n\n„(1) Актовете за установяване на нарушения по чл. 290 – 294а, по чл. 294б относно нарушения на чл. 9, чл. 13, параграф 3 и чл. 70, параграф 1 от Регламент (ЕС) 2021/23 и по чл. 294в се съставят от оправомощени от заместник-председателя длъжностни лица, а наказателните постановления се издават от заместник-председателя.“\n\n§ 14.\n\n В чл. 298, ал. 1 след думите „на Регламент (ЕС) 2021/23“ се поставя запетая и се добавя „на Регламент (ЕС) 2022/858“.\n\n§ 15.\n\n В допълнителните разпоредби се правят следните изменения и допълнения: \n\n1. В § 1, ал. 1:\n\nа) в т. 28 след думите „Регламент (ЕС) № 600/2014“ се поставя запетая, думите „и които“ се заменят с „които“, а след думите „управление на дружеството“ се поставя запетая и се добавя „включително за изпълнението на политиките относно предлагането на услуги и продукти на клиентите от дружеството и неговия персонал“; \n\nб) създават се т. 100 – 106: \n\n„100. „Технология на децентрализирания регистър“ е понятие по смисъла на чл. 2, т. 1 от Регламент (ЕС) 2022/858.\n\n101. „Децентрализиран регистър“ е понятие по смисъла на чл. 2, т. 2 от Регламент (ЕС) 2022/858. \n\n102. „Пазарна инфраструктура, основана на технологията на децентрализирания регистър“ е понятие по смисъла на чл. 2, т. 5 от Регламент (ЕС) 2022/858. \n\n103. „Многостранна система за търговия, основана на технологията на децентрализирания регистър“ е понятие по смисъла на чл. 2, т. 6 от Регламент (ЕС) 2022/858. \n\n104. „Система за сетълмент, основана на технологията на децентрализирания регистър“ е понятие по смисъла на чл. 2, т. 7 от Регламент (ЕС) 2022/858. \n\n105. „Система за търговия и сетълмент, основана на технологията на децентрализирания регистър“ е понятие по смисъла на чл. 2, т. 10 от Регламент (ЕС) 2022/858.\n\n106. „Финансови инструменти, основани на технологията на децентрализирания регистър“ е понятие по смисъла на чл. 2, т. 11 от Регламент (ЕС) 2022/858.“\n\n2. В § 2, ал. 2 се създава т. 11:\n\n„11. Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014 и (ЕС) № 909/2014 и Директива 2014/65/ЕС.“\n\nПреходни и заключителни разпоредби\n\n§ 16.\n\n В Закона за Комисията за финансов надзор (обн., ДВ, бр. 8 от 2003 г.; изм., бр. 31, 67 и 112 от 2003 г., бр. 85 от 2004 г., бр. 39, 103 и 105 от 2005 г., бр. 30, 56, 59 и 84 от 2006 г., бр. 52, 97 и 109 от 2007 г., бр. 67 от 2008 г., бр. 24 и 42 от 2009 г., бр. 43 и 97 от 2010 г., бр. 77 от 2011 г., бр. 21, 38, 60, 102 и 103 от 2012 г., бр. 15 и 109 от 2013 г., бр. 34, 62 и 102 от 2015 г., бр. 42 и 76 от 2016 г.; Решение № 10 на Конституционния съд от 2017 г. – бр. 57 от 2017 г.; изм., бр. 62, 92, 95 и 103 от 2017 г., бр. 7, 15, 24, 27, 77 и 101 от 2018 г., бр. 12, 17, 42, 83, 94 и 102 от 2019 г., бр. 26 и 64 от 2020 г., бр. 21 от 2021 г., бр. 16, 25 и 51 от 2022 г. и бр. 8 и 60 от 2023 г.) се правят следните изменения и допълнения:\n\n1. В чл. 1, ал. 2, т. 1 след думите „упълномощените съветници“ съюзът „и“ се заменя със запетая, след думите „доставчиците на услуги за колективно финансиране“ се поставя запетая и се добавя „пазарните инфраструктури, основани на технологията на децентрализирания регистър“, след думите „наричан по-нататък Регламент (ЕС) 2020/1503“ съюзът „и“ се заменя със запетая, а след думите „наричан по-нататък „Регламент (ЕС) 2021/23“ се поставя запетая и се добавя „и Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014 и (ЕС) № 909/2014 и Директива 2014/65/ЕС (ОВ, L 151/1 от 2 юни 2022 г.), наричан по-нататък „Регламент (ЕС) 2022/858“.\n\n2. В чл. 12, ал. 1 се създава т. 26: \n\n„26. е компетентен орган по прилагането на Регламент (ЕС) 2022/858.“\n\n3. В чл. 13, ал. 1 се създава т. 43: \n\n„43. по предложение на ресорния заместник-председател упражнява правомощията на компетентен орган по чл. 12 от Регламент (ЕС) 2022/858 и прилага принудителните административни мерки за нарушения на Регламент (ЕС) 2022/858.“\n\n4. В чл. 15, ал. 1:\n\nа) в т. 1 числата „36 – 40“ се заменят с „36 – 41 и 43“;\n\nб) в т. 16 след думите „Регламент (EС) 2020/1503“ се добавя „Регламент (ЕС) 2021/23 и Регламент (ЕС) 2022/858“ и се поставя запетая.\n\n5. В чл. 18: \n\nа) в ал. 1:\n\nаа) в т. 1 след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“;\n\nбб) в т. 6 след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“;\n\nб) в ал. 2 накрая се поставя запетая и се добавя „съответно независим одитор за извършването на оценка на надеждността на процедурите в областта на информационните технологии и киберсигурността на пазарна инфраструктура, основана на технологията на децентрализирания регистър, получила специално разрешение по Регламент (ЕС) 2022/858“; \n\nв) в ал. 3 след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“;\n\nг) алинея 11 се изменя така:\n\n„(11) Комисията може да откаже пълно или частично упражняването на правата на субектите на данни по чл. 12 – 22 от Регламент (ЕС) 2016/679 на Европейския парламент и на Съвета от 27 април 2016 г. относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/ЕО (Общ регламент относно защитата на данните) (OB, L 119/1 от 4 май 2016 г.), както и да не изпълни задължението си по чл. 34 от същия регламент само в случаите по чл. 37а, ал. 1, т. 5 от Закона за защита на личните данни.“\n\n6. В чл. 19, ал. 2, т. 1 след думите „Регламент (ЕС) 2020/1503“ съюзът „и“ се заменя със запетая, а след думите „Регламент (ЕС) 2021/23“ се поставя запетая и се добавя „Регламент (ЕС) 2022/858“.\n\n7. В чл. 30, ал. 1 се създава т. 26:\n\n„26. пазарните инфраструктури, основани на технологията на децентрализирания регистър;“.\n\n8. В приложението към чл. 27, ал. 1:\n\nа) в раздел I: \n\nаа) в т. II:\n\nааа) в текста преди таблицата, след думите „Регламент (ЕС) № 648/2012“ се поставя запетая и се добавя „Регламент (ЕС) 2022/858“;\n\nббб) в таблицата се създават редове 44 – 47:\n\n„\n\n    \n\n        \n\n            \n\n            \n\n44.\n\n            \n\n            \n\n            \n\nза издаване на специално разрешение за управление на многостранна система за търговия, основана на технологията на децентрализирания регистър на основание чл. 8, параграф 9 от Регламент (ЕС) 2022/858 \n\n            \n\n            \n\n            \n\n10 000 лв.\n\n            \n\n        \n\n        \n\n            \n\n            \n\n45.\n\n            \n\n            \n\n            \n\nза издаване на специално разрешение за управление на система за сетълмент, основана на технологията на децентрализирания регистър на основание чл. 9, параграф 9 от Регламент (ЕС) 2022/858 \n\n            \n\n            \n\n            \n\n15 000 лв.\n\n            \n\n        \n\n        \n\n            \n\n            \n\n46.\n\n            \n\n            \n\n            \n\nза издаване на специално разрешение за управление на система за търговия и сетълмент, основана на технологията на децентрализирания регистър на основание чл. 10, параграф 9 от Регламент (ЕС) 2022/858\n\n            \n\n            \n\n            \n\n20 000 лв.\n\n            \n\n        \n\n        \n\n            \n\n            \n\n47.\n\n            \n\n            \n\n            \n\nза предоставяне на всяко последващо освобождаване, в допълнение на заявените с първоначалното искане за издаване на специално разрешение на основание чл. 8, параграф 9, чл. 9, параграф 9 и чл. 10, параграф 9 от Регламент (ЕС) 2022/858\n\n            \n\n            \n\n            \n\n1000 лв.\n\n            \n\n        \n\n    \n\n“\n\nбб) в т. V:\n\nааа) на ред 44 от таблицата след думите „капитал по“ се добавя „чл. 14 и 14а от“;\n\nббб) на ред 45 от таблицата след думите „предприемачество по“ се добавя „чл. 15 и 15а от“;\n\nб) в раздел II, т. I:\n\nаа) на ред 7 от таблицата след думите „чл. 10, ал. 1 ЗПФИ“ се поставя запетая, след думите „чл. 6, ал. 2, т. 8 и 9 ЗПФИ“ се поставя запетая и накрая се поставя запетая и се добавя „в допълнение към таксата по ред 4“;\n\nбб) на ред 8 от таблицата накрая се поставя запетая и се добавя „в допълнение към таксата по ред 5“;\n\nвв) на ред 9 от таблицата след думите „чл. 10, ал. 3“ думите „и 5“ се заличават, а накрая се поставя запетая и се добавя „в допълнение към таксата по ред 6“;\n\nгг) ред 10а от таблицата се изменя така:\n\n„\n\n    \n\n        \n\n            \n\n            \n\n10а.\n\n            \n\n            \n\n            \n\nот инвестиционни посредници майки от Съюза, лицензирани в България, във връзка с прилагането на Регламент (ЕС) № 2019/2033, в допълнение към съответната такса по ред 4, 5 или 6\n\n            \n\n            \n\n            \n\n1500 лв.\n\n            \n\n        \n\n    \n\n“\n\nдд) създава се ред 10б в таблицата: \n\n„\n\n    \n\n        \n\n            \n\n            \n\n10б.\n\n            \n\n            \n\n            \n\nот инвестиционен холдинг майка от Съюза или смесен финансов холдинг майка от Съюза\n\n            \n\n            \n\n            \n\n5000 лв.\n\n            \n\n        \n\n    \n\n“\n\nее) създават се редове 11б – 11г в таблицата:\n\n„\n\n    \n\n        \n\n            \n\n            \n\n11б.\n\n            \n\n            \n\n            \n\nот многостранна система за търговия, основана на технологията на децентрализирания регистър, получила специално разрешение на основание чл. 8, параграф 9 от Регламент (ЕС) 2022/858\n\n            \n\n            \n\n            \n\n10 000 лв.\n\n            \n\n        \n\n        \n\n            \n\n            \n\n11в.\n\n            \n\n            \n\n            \n\nот система за сетълмент, основана на технологията на децентрализирания регистър, получила специално разрешение на основание чл. 9, параграф 9 от Регламент (ЕС) 2022/858\n\n            \n\n            \n\n            \n\n15 000 лв.\n\n            \n\n        \n\n        \n\n            \n\n            \n\n11г.\n\n            \n\n            \n\n            \n\nот система за търговия и сетълмент, основана на технологията на децентрализирания регистър, получила специално разрешение на основание чл. 10, параграф 9 от Регламент (ЕС) 2022/858\n\n            \n\n            \n\n            \n\n20 000 лв.\n\n            \n\n        \n\n    \n\n“\n\nжж) създава се точка IIа:\n\n„IIа. Таксата за общ финансов надзор по редове 7 – 9, 10а и 10б е дължима от деня, в който поднадзорното лице придобива съответното качество. Таксата се изчислява пропорционално от този ден до края на годината, като дните от годината се броят за 360.“\n\n§ 17.\n\n В Закона за публичното предлагане на ценни книжа (обн., ДВ, бр. 114 от 1999 г.; изм., бр. 63 и 92 от 2000 г., бр. 28, 61, 93 и 101 от 2002 г., бр. 8, 31, 67 и 71 от 2003 г., бр. 37 от 2004 г., бр. 19, 31, 39, 103 и 105 от 2005 г., бр. 30, 33, 34, 59, 63, 80, 84, 86 и 105 от 2006 г., бр. 25, 52, 53 и 109 от 2007 г., бр. 67 и 69 от 2008 г., бр. 23, 24, 42 и 93 от 2009 г., бр. 43 и 101 от 2010 г., бр. 57 и 77 от 2011 г., бр. 21 и 94 от 2012 г., бр. 109 от 2013 г., бр. 34, 61, 62, 95 и 102 от 2015 г., бр. 33, 42, 62 и 76 от 2016 г., бр. 62, 91 и 95 от 2017 г., бр. 7, 15, 20, 24 и 77 от 2018 г., бр. 17, 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г., бр. 16, 25 и 51 от 2022 г. и бр. 8 от 2023 г.) се правят следните допълнения:\n\n1. В дял трети, глава шеста се създава нов раздел III с чл. 90 – 93:\n\n„Раздел III\n\nСпециални правила относно емитенти на ценни книжа, допуснати до търговия на многостранна система за търговия\n\nЧл. 90. (1) Емитент със седалище в Република България, чиито акции са допуснати до търговия на многостранна система за търговия, вписана във водения от комисията регистър по чл. 30, ал. 1, т. 1 от Закона за Комисията за финансов надзор, може да предвиди в устава си и/или в поканата за свикване на общото събрание възможност общо събрание на дружеството да се провежда чрез използване на електронни средства посредством една или повече от следните форми:\n\n1. предаване в реално време на общото събрание;\n\n2. двупосочни съобщения в реално време, позволяващи на акционерите да участват в обсъждането и вземането на решения в общото събрание от разстояние;\n\n3. механизъм за гласуване преди или по време на общото събрание, без да е необходимо упълномощаване на лице, което да участва лично на общото събрание.\n\n(2) В случаите по ал. 1 участието на акционерите в общото събрание посредством използването на електронни средства се отчита при определяне на кворума, а гласуването се отбелязва в протокола от общото събрание. Към протокола от общото събрание се прилага и списък на лицата, упражнили правото си на глас в общото събрание чрез електронни средства, и на броя на притежаваните акции, който се заверява от председателя и секретаря на общото събрание.\n\n(3) Дружеството осигурява необходимите мерки за идентификация на акционерите и лицата, които ги представляват, при участието им в общото събрание посредством използването на електронни средства и за сигурност на връзката само доколкото са необходими за постигане на тези цели.\n\n(4) При провеждане на общо събрание чрез електронни средства дружеството осигурява възможност за незабавно електронно потвърждение за получаване на гласовете от акционера или от неговия пълномощник, изготвено съгласно устава на дружеството.\n\nЧл. 91. (1) Емитент със седалище в Република България, чиито акции са допуснати до търговия на многостранна система за търговия, която е вписана във водения от комисията регистър по чл. 30, ал. 1, т. 1 от Закона за Комисията за финансов надзор, може да предвиди в устава си възможност правото на глас на акционерите да се упражнява преди датата на общото събрание чрез кореспонденция, като се използва поща, включително електронна поща, куриер или друг възможен начин.\n\n(2) Гласуването чрез кореспонденция е валидно, ако вотът е получен от дружеството не по-късно от деня, предхождащ датата на общото събрание. Акциите на лицата, гласували чрез кореспонденция, се вземат предвид при определянето на кворума, а гласуването се отбелязва в протокола от общото събрание. Към протокола от общото събрание се прилага и списък на лицата, упражнили правото си на глас в общото събрание чрез кореспонденция, и на броя на притежаваните акции, който се заверява от председателя и от секретаря на общото събрание.\n\n(3) Когато акционерът присъства на общото събрание лично, упражненото от него право на глас чрез кореспонденция е валидно, освен ако същият заяви обратното. По въпросите, по които акционерът гласува на общото събрание, упражненото от него право на глас чрез кореспонденция отпада.\n\n(4) Дружеството може да поставя изисквания за установяване качеството на акционер и за гласуването чрез кореспонденция, които са необходими за осигуряване идентификация на акционерите, и само доколкото това съответства за постигането на тази цел. \n\n(5) Акционерите в дружества, чиито акции са допуснати до търговия на многостранна система за търговия, имат право да упълномощят съгласно правилата, предвидени в устава им, всяко физическо или юридическо лице да участва и да гласува в общото събрание от тяхно име. Член 220, ал. 1, изречение трето от Търговския закон не се прилага, ако акционерът изрично е посочил начина на гласуване по всяка от точките от дневния ред.\n\nЧл. 92. В случаите по чл. 90, ал. 1, т. 3 и чл. 91, ал. 1 дружеството предоставя потвърждение, че гласът на акционера е бил действително отчетен и преброен от дружеството, в срок до три месеца от датата на провеждане на общото събрание по искане от акционера или от трето лице, определено от акционера. Потвърждението за получаване, съответно за записване и преброяване на гласовете, се изготвя и предоставя при условия и по ред, определени в устава на дружеството.\n\nЧл. 93. Членове 90 – 92 се прилагат съответно и за емитенти със седалище в Република България, които са издали акции, основани на технологията на децентрализирания регистър, допуснати до търговия на многостранна система за търговия, основана на технологията на децентрализирания регистър, съгласно определението по чл. 2, т. 6 от Регламент (ЕС) 2022/858 на Европейския парламент и на Съвета от 30 май 2022 г. относно пилотна уредба на пазарните инфраструктури, основани на технологията на децентрализирания регистър, и за изменение на регламенти (ЕС) № 600/2014 и (ЕС) № 909/2014 и Директива 2014/65/ЕС (ОВ, L 151/1 от 2 юни 2022 г.), наричан по-нататък „Регламент (ЕС) 2022/858“.\n\n2. В чл. 127 се създават ал. 3 и 4: \n\n„(3) Алинеи 1 и 2 не се прилагат за финансови инструменти, основани на технологията на децентрализирания регистър, когато на пазарните инфраструктури, основани на технологията на децентрализирания регистър, определени съгласно чл. 2, т. 5 от Регламент (ЕС) 2022/858, е предоставено освобождаване съгласно чл. 5 и 6 от същия регламент. \n\n(4) Алинеи 1 и 2 се прилагат за финансовите инструменти по ал. 3 при задействане на стратегията за преход на пазарна инфраструктура, основана на технологията на децентрализирания регистър, в случаите по чл. 7, параграф 7 от Регламент (ЕС) 2022/858.“\n\n3. В § 1 от допълнителните разпоредби се създават т. 56 – 58: \n\n„56. „Технология на децентрализирания регистър“ е понятие по смисъла на § 1, ал. 1, т. 100 от допълнителните разпоредби на Закона за пазарите за финансови инструменти.\n\n57. „Децентрализиран регистър“ е понятие по смисъла на § 1, ал. 1, т. 101 от допълнителните разпоредби на Закона за пазарите на финансови инструменти.\n\n58. „Пазарна инфраструктура, основана на технологията на децентрализирания регистър“ е понятие по смисъла на § 1, ал. 1, т. 102 от допълнителните разпоредби на Закона за пазарите на финансови инструменти.“ \n\n§ 18.\n\n В Закона за кредитните институции (обн., ДВ, бр. 59 от 2006 г.; изм., бр. 105 от 2006 г., бр. 52, 59 и 109 от 2007 г., бр. 69 от 2008 г., бр. 23, 24, 44, 93 и 95 от 2009 г., бр. 94 и 101 от 2010 г., бр. 77 и 105 от 2011 г., бр. 38 и 44 от 2012 г., бр. 52, 70 и 109 от 2013 г., бр. 22, 27, 35 и 53 от 2014 г., бр. 14, 22, 50, 62 и 94 от 2015 г., бр. 33, 59, 62, 81, 95 и 98 от 2016 г., бр. 63, 97 и 103 от 2017 г., бр. 7, 15, 16, 20, 22, 51, 77, 98 и 106 от 2018 г., бр. 37, 42, 83, 94 и 96 от 2019 г., бр. 11, 13, 14, 18 и 64 от 2020 г., бр. 12 и 21 от 2021 г. и бр. 25 и 51 от 2022 г.) се правят следните изменения и допълнения: \n\n1. В чл. 3а: \n\nа) в ал. 1, изречение първо се изменя така: „За извършване по занятие на дейност по финансов лизинг, гаранционни сделки, придобиване на вземания по кредити или дейност, представляваща друга форма на финансиране (факторинг, форфетинг и други) във връзка с кредити, придобиване на дялови участия в кредитни и финансови институции и отпускане на кредити със средства, които не са набрани чрез публично привличане на влогове или други възстановими средства, е необходимо лицето да бъде вписано в публичен регистър на БНБ, ако една или повече от тези дейности е съществена за него.“;\n\nб) в ал. 2, т. 2 думите „по чл. 2, ал. 2, т. 6, 7 и 12 или по чл. 3, ал. 1, т. 2 и 3“ се заменят с „по ал. 1“;\n\nв) алинея 9 се изменя така: \n\n„(9) Не подлежи на регистрация лице, което: \n\n1. извършва кредитиране само като спомагателна услуга във връзка с друга дейност, за която е лицензирано, както и лице, което предоставя кредити единствено чрез платформа за колективно финансиране;\n\n2. придобива дялови участия съгласно чл. 3, ал. 1, т. 2, ако дейността му подлежи на лицензиране, одобрение, регистриране или вписване от Комисията за финансов надзор в регистрите по чл. 30, ал. 1 от Закона за Комисията за финансов надзор.“\n\n2. В чл. 56:\n\nа) в ал. 1, т. 2 думите „извършващи дейности по чл. 2, ал. 2, т. 6, 7 или 12, или по чл. 3, ал. 1, т. 3“ се заличават;\n\nб) в ал. 11 се създават изречения второ и трето: „При подаване на заявление за информация от упълномощено лице е необходимо предоставяне на изрично нотариално заверено пълномощно в оригинал или в нотариално заверен препис. Когато заявлението се подава по пощата, подписът на заявителя трябва да бъде нотариално заверен.“ \n\n3. В чл. 56а, ал. 4 се създават изречения второ и трето: „При подаване на заявление за информация от упълномощено лице е необходимо предоставяне на изрично нотариално заверено пълномощно в оригинал или в нотариално заверен препис. Когато заявлението се подава по пощата, подписът на заявителя трябва да бъде нотариално заверен.“ \n\n§ 19.\n\n В Закона за защита на лицата, подаващи сигнали или публично оповестяващи информация за нарушения (ДВ, бр. 11 от 2023 г.), се правят следните изменения и допълнения: \n\n1. В чл. 20:\n\nа) в ал. 1:\n\nаа) точка 2 се изменя така:\n\n„2. за сигнали по чл. 3, ал. 1, т. 1, буква „б“:\n\nа) до Комисията за финансов надзор – за нарушения, извършени от поднадзорните й лица;\n\nб) до Българската народна банка – за нарушения, извършени от поднадзорните й лица;\n\nв) до Държавна агенция „Национална сигурност“ – за нарушения в областта на превенцията на изпирането на пари и финансирането на тероризма, извършени от задължените лица по чл. 4 от Закона за мерките срещу изпирането на пари;\n\nг) до Комисията за публичен надзор над регистрираните одитори – за нарушения в областта на независимия финансов одит;\n\nд) до Комисията за защита на потребителите – за нарушения на Закона за кредитите за недвижими имоти на потребители, в случаите, при които контролът за спазването му се упражнява от нея;“\n\nбб) точка 11 се изменя така:\n\n„11. министъра на вътрешните работи чрез дирекция „Защита на финансовите интереси на Европейския съюз“ (АФКОС) – за сигнали по чл. 3, ал. 1, т. 2;“\n\nвв) в т. 12 след думите „чл. 3, ал. 1, т. 4“ се добавя „и ал. 2, т. 1, свързани с дължими публични държавни вземания;“\n\nгг) създава се т. 15:\n\n„15. кметовете на общини – за сигнали за нарушения по чл. 3, ал. 2, т. 1, свързани с дължими общински вземания;“\n\nб) в ал. 4 след съюза „и“ се поставя запетая, добавя се „с изключение на сигналите по чл. 3, ал. 1, т. 1, буква „б“ и се поставя запетая. \n\n2. В чл. 24, т. 3 след думите „общински органи“ се добавя „освен от органите по чл. 20, ал. 1, т. 2“. \n\n3. В чл. 28 се създава ал. 4:\n\n„(4) Алинея 3 не се прилага за сигнали по чл. 3, ал. 1, т. 1, буква „б“.“ \n\n§ 20.\n\n Започналите до влизането в сила на този закон производства по сигнали за нарушения по чл. 3, ал. 1, т. 1, буква „б“, т. 2 и ал. 2, т. 1 от Закона за защита на лицата, подаващи сигнали или публично оповестяващи информация за нарушения, се довършват по досегашния ред.\n\n§ 21.\n\n В Закона за дейността на колективните инвестиционни схеми и на други предприятия за колективно инвестиране (обн., ДВ, бр. 77 от 2011 г.; изм., бр. 21 от 2012 г., бр. 109 от 2013 г., бр. 27 от 2014 г., бр. 22 и 34 от 2015 г., бр. 42, 76 и 95 от 2016 г., бр. 62, 95 и 103 от 2017 г., бр. 15, 20, 24, 27 и 77 от 2018 г., бр. 83, 94 и 102 от 2019 г., бр. 26, 28 и 64 от 2020 г., бр. 12 и 21 от 2021 г. и бр. 16, 25 и 51 от 2022 г.) в чл. 275, ал. 7 думите „Закона за защита на личните данни“ се заменят с „изискванията за защита на личните данни“.\n\n§ 22.\n\n В Закона за кредитите за недвижими имоти на потребители (обн., ДВ, бр. 59 от 2016 г.; изм., бр. 97 от 2016 г., бр. 103 от 2017 г., бр. 20 и 51 от 2018 г. и бр. 17 от 2019 г.) в чл. 14, ал. 2 думите „чл. 13“ се заменят с „чл. 14“.\n\nЗаконът е приет от 49-ото Народно събрание на 18 юли 2023 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n5688",
  "textLength": 33617,
  "scrapedAt": "2026-01-11T03:22:24.691Z",
  "isComplete": true,
  "error": null,
  "retryCount": 0
}