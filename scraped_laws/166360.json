{
  "title": "25/06/2025 Закон за изменение и допълнение на Закона за водите",
  "date": "",
  "link": "https://www.parliament.bg/bg/laws/ID/166360",
  "lawId": "166360",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за водите\n\n(обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г., бр. 15, 51, 52 и 95 от 2016 г., бр. 12, 58 и 96 от 2017 г., бр. 55, 77, 98 и 103 от 2018 г., бр. 17, 25 и 61 от 2019 г., бр. 21, 44 и 52 от 2020 г., бр. 13 и 17 от 2021 г., бр. 20, 96 и 102 от 2022 г., бр. 66, 86 и 102 от 2023 г. и бр. 41 и 79 от 2024 г.)\n\n§ 1. \n\nВ допълнителните разпоредби в § 1, ал. 1 се създава т. 104:\n\n„104. „напоителна система“ е съвкупност от инженерни съоръжения, мрежи и устройства, предназначени за подаване на вода с цел осигуряване на необходимата влажност за отглежданите култури.“\n\n§ 2. \n\nВ преходните и заключителните разпоредби се правят следните изменения и допълнения:\n\n1. В § 4а:\n\nа) в ал. 1 думите „обществената услуга“ се заменят с „услугата от общ икономически интерес“;\n\nб) в ал. 2 думите „обществената услуга за защита от вредното въздействие на водите“ се заменят с „услугата по ал. 1“;\n\nв) в ал. 3 думите „обществената услуга за защита от вредното въздействие на водите“ се заменят с „услугата по ал. 1“;\n\nг) алинея 4 се изменя така:\n\n„(4) Министърът на земеделието и храните предвижда необходимите авансови средства по ал. 3 в средносрочната бюджетна прогноза и проекта на бюджет на Министерството на земеделието и храните за съответната година.“\n\n2. В § 4б:\n\nа) в ал. 1 думите „обществената услуга за защита от вредното въздействие на водите“ се заменят с „услугата по § 4а“;\n\nб) в ал. 2 думите „обществената услуга за защита от вредното въздействие на водите“ се заменят с „услугата по § 4а“;\n\nв) в ал. 3 навсякъде думите „обществената услуга за защита от вредното въздействие на водите“ се заменят с „услугата по § 4а“;\n\nг) алинея 5 се отменя;\n\nд) в ал. 6 след думата „финансите“ се добавя „по предложение на министъра на земеделието и храните“;\n\nе) алинея 7 се изменя така:\n\n„(7) Когато авансово предоставените средства за услугата по § 4а за съответната година превишават определения размер на компенсацията по ал. 3, т. 2 за същата година с повече от 10 на сто, пълният размер на превишението се възстановява от дружеството на държавния бюджет.“;\n\nж) създава се ал. 8:\n\n„(8) Когато авансово предоставените средства за услугата по § 4а за съответната година превишават определения размер на компенсацията по ал. 3, т. 2 за същата година с не повече от 10 на сто, пълният размер на превишението се приспада от размера на компенсацията за следващата година.“\n\n§ 3. \n\nВ преходните и заключителните разпоредби се създават § 4г и § 4д:\n\n„§ 4г. (1) Задължението за извършване на услугата от общ икономически интерес за доставяне на вода за напояване се възлага на „Напоителни системи“ ЕАД чрез договор от министъра на земеделието и храните.\n\n(2) Дружеството по ал. 1 получава компенсация от държавния бюджет, когато задължението за извършване на възложената услуга води до нетни разходи и представлява несправедлива финансова тежест за него.\n\n(3) Размерът на несправедливата финансова тежест се определя въз основа на нетните разходи, изчислени по методика, приета от Министерския съвет.\n\n(4) Размерът на компенсацията не може да надхвърля размера на несправедливата финансова тежест от извършване на услугата по ал. 1.\n\n(5) Средствата за компенсиране на несправедливата финансова тежест от извършването на услугата по ал. 1 се предоставят на „Напоителни системи“ ЕАД съгласно чл. 2, параграф 1, буква „а“ от Решение на Комисията от 20 декември 2011 г. относно прилагането на член 106, параграф 2 от Договора за функционирането на Европейския съюз за държавната помощ под формата на компенсация за обществена услуга, предоставена на определени предприятия, натоварени с извършването на услуги от общ икономически интерес. Средствата се предоставят и отчитат чрез бюджета на Министерството на земеделието и храните.\n\n(6) След сключване на договора по ал. 1 средствата за компенсиране на несправедливата финансова тежест от извършването на услугата се предоставят на „Напоителни системи“ ЕАД авансово за текущата година чрез бюджета на Министерството на земеделието и храните.\n\n(7) Министърът на земеделието и храните предвижда необходимите авансови средства в средносрочната бюджетна прогноза и проекта на бюджет на Министерството на земеделието и храните за съответната година.\n\n§ 4д. (1) Дружеството със задължение за извършване на услугата по § 4г представя пред комисия, определена със заповед на министъра на земеделието и храните, отчет за направените разходи при извършването й за предходната година заедно с необходимите доказателства до 30 април на текущата година.\n\n(2) Документите, свързани с изчисляването на нетните разходи от извършването на услугата, се предоставят на комисията и се проверяват от регистриран одитор съгласно Закона за независимия финансов одит и изразяването на сигурност по устойчивостта.\n\n(3) В срок три месеца от подаване на отчета по ал. 1 комисията се произнася с решение относно:\n\n1. наличието на несправедлива финансова тежест от извършването на услугата по § 4г;\n\n2. размера на компенсацията, дължима на дружеството със задължение за извършване на услугата по § 4г за предходната година;\n\n3. съпоставка между размера на несправедливо понесената финансова тежест с авансово предоставените средства за съответния период.\n\n(4) В срока по ал. 3 комисията може да поиска от дружеството да представи в 7-дневен срок допълнително информация и доказателства.\n\n(5) Когато направените разходи за предходната година превишават размера на авансово предоставените средства за услугата по § 4г за същата година, министърът на финансите, по предложение на министъра на земеделието и храните, включва размера на разликата към разчетените авансови средства за следващата година в проекта на закона за държавния бюджет на Република България.\n\n(6) Когато авансово предоставените средства за услугата по § 4г за съответната година превишават определения размер на компенсацията по ал. 3, т. 2 за същата година с повече от 10 на сто, пълният размер на превишението се възстановява от дружеството на държавния бюджет.\n\n(7) Когато авансово предоставените средства за услугата по § 4г за съответната година превишават определения размер на компенсацията по ал. 3, т. 2 за същата година с не повече от 10 на сто, пълният размер на превишението се приспада от размера на компенсацията за следващата година.“\n\nЗаконът е приет от 51-вото Народно събрание на 25 юни 2025 г. и е подпечатан с официалния печат на Народното събрание.\n\nПредседател на Народното събрание: \nНаталия Киселова\n\n3618",
  "textLength": 6972,
  "scrapedAt": "2026-01-11T03:11:50.680Z",
  "isComplete": true,
  "error": null,
  "retryCount": 0
}