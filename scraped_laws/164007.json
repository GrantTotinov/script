{
  "title": "02/03/2022 Закон за изменение и допълнение на Закона за водите",
  "date": "",
  "link": "https://www.parliament.bg/bg/laws/ID/164007",
  "lawId": "164007",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за водите \n\n(обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., бр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., бр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г., бр. 15, 51, 52 и 95 от 2016 г., бр. 12, 58 и 96 от 2017 г., бр. 55, 77, 98 и 103 от 2018 г., бр. 17, 25 и 61 от 2019 г., бр. 21, 44 и 52 от 2020 г. и бр. 13 и 17 от 2021 г.)\n\n§ 1. \n\nВ чл. 146о се правят следните изменения и допълнения:\n\n1. Създава се нова ал. 3:\n\n„(3) Приетите планове за управление на риска от наводнения се прилагат до приемането на актуализирани планове по ал. 1.“\n\n2. Досегашната ал. 3 става ал. 4.\n\n§ 2. \n\nВ чл. 151, ал. 3, т. 5 думите „министъра на образованието и науката“ се заменят с „министъра на околната среда и водите“.\n\n§ 3. \n\nВ чл. 159 се създава ал. 3:\n\n„(3) Приетите планове за управление на речните басейни се прилагат до приемането на актуализирани планове по ал. 1.“\n\n§ 4. \n\nВ чл. 171 се правят следните изменения:\n\n1. В ал. 2 в текста преди т. 1 думите „министъра на образованието и науката“ се заменят с „министъра на околната среда и водите“.\n\n2. В ал. 6:\n\nа) в текста преди т. 1 думите „министъра на образованието и науката“ се заменят с „министъра на околната среда и водите“;\n\nб) в т. 4 думите „министъра на образованието и науката“ се заменят с „министъра на околната среда и водите“.\n\n3. В ал. 8 думите „министъра на образованието и науката“ се заменят с „министъра на околната среда и водите“.\n\n§ 5. \n\nВ чл. 173, ал. 1, т. 2 думите „министъра на образованието и науката“ се заменят с „министъра на околната среда и водите“.\n\nПреходни и заключителни разпоредби\n\n§ 6. \n\nПлановете за управление на риска от наводнения за периода 2016 – 2021 г. и Плановете за управление на речните басейни за периода от 2016 – 2021 г. се прилагат до приемането на актуализирани планове по реда на чл. 146о и чл. 159.\n\n§ 7. \n\n(1) Националният институт по метеорология и хидрология към министъра на образованието и науката преминава към министъра на околната среда и водите.\n\n(2) Националният институт по метеорология и хидрология е национална научна организация за осъществяване на оперативни дейности в областта на метеорологията, хидрологията и агрометеорологията, както и за научни изследвания, и за научно-приложна, иновативна и образователна дейност. Националният институт по метеорология и хидрология е националната хидрометеорологична служба на Република България и не изпълнява функции във връзка с осъществяването на изпълнителната власт.\n\n(3) Генералният директор на Националния институт по метеорология и хидрология се назначава и освобождава от министъра на околната среда и водите.\n\n(4) Дейността на Националния институт по метеорология и хидрология се осъществява от служители, които работят по трудово правоотношение, в т.ч. и заемащите академични длъжности.\n\n§ 8. \n\nТрудовите правоотношения на служителите на Националния институт по метеорология и хидрология при министъра на образованието и науката, в т.ч. и заемащите академични длъжности, се уреждат съгласно чл. 123 от Кодекса на труда.\n\n§ 9. \n\nИмуществото, архивът, както и всички права и задължения, включително членствените правоотношения в национални, европейски и международни организации по метеорология и хидрология, и правото да обучава докторанти по акредитирани докторски програми на Националния институт по метеорология и хидрология към Министерството на образованието и науката преминават към Националния институт по метеорология и хидрология към Министерството на околната среда и водите.\n\n§ 10.\n\n В срок до два месеца от влизането в сила на този закон Министерският съвет по предложение на министъра на околната среда и водите приема необходимите промени в правилника за устройството и дейността на Националния институт по метеорология и хидрология.\n\n§ 11.\n\n В Закона за чистотата на атмосферния въздух (обн., ДВ, бр. 45 от 1996 г.; попр., бр. 49 от 1996 г.; изм., бр. 85 от 1997 г., бр. 27 от 2000 г., бр. 102 от 2001 г., бр. 91 от 2002 г., бр. 112 от 2003 г., бр. 95 от 2005 г., бр. 99 и 102 от 2006 г., бр. 86 от 2007 г., бр. 36 и 52 от 2008 г., бр. 6, 82 и 93 от 2009 г., бр. 41, 87 и 88 от 2010 г., бр. 35 и 42 от 2011 г., бр. 32, 38, 53, 54, 77 и 102 от 2012 г., бр. 98 от 2014 г., бр. 14 и 101 от 2015 г., бр. 58 от 2016 г. и бр. 12, 58 и 85 от 2017 г., бр. 98 и 103 от 2018 г., бр. 1 и 81 от 2019 г. и бр. 18 от 2021 г.) в чл. 22, ал. 1 думите „министъра на образованието и науката“ се заменят с „министъра на околната среда и водите“.\n\n§ 12.\n\n Параграфи 1 и 3 влизат в сила от 1 януари 2022 г.\n\nЗаконът е приет от 47-ото Народно събрание на 2 март 2022 г. и е подпечатан с официалния печат на Народното събрание.\n\nПредседател на Народното събрание: \nНикола Минчев\n\n1551",
  "textLength": 5115,
  "scrapedAt": "2026-01-11T03:07:02.772Z",
  "isComplete": true,
  "error": null,
  "retryCount": 0
}