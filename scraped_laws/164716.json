{
  "title": "21/06/2023 Закон за изменение и допълнение на Закона за обществените библиотеки",
  "date": "",
  "link": "https://www.parliament.bg/bg/laws/ID/164716",
  "lawId": "164716",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за обществените библиотеки \n\n(обн., ДВ, бр. 42 от 2009 г.; изм., бр. 74 от 2009 г., бр. 38 от 2010 г., бр. 15 и 68 от 2013 г. и бр. 2, 89 и 94 от 2018 г.)\n\n§ 1. \n\nВ чл. 19 се правят следните изменения и допълнения:\n\n1. Създава се нова ал. 7:\n\n„(7) Директорът:\n\n1. въз основа на концепцията по ал. 6 изготвя стратегически план за развитието на Националната библиотека, който се одобрява от министъра на културата;\n\n2. представя ежегоден доклад за дейността на Националната библиотека пред министъра на културата.“\n\n2. Досегашната ал. 7 става ал. 8.\n\n§ 2. \n\nЧлен 22 се изменя така:\n\n„Чл. 22. Дейността на Националната библиотека подлежи на наблюдение, анализ и оценка по ред, определен с наредбата по чл. 14, ал. 6 от Закона за закрила и развитие на културата.“\n\nЗаключителни разпоредби\n\n§ 3. \n\nВ Закона за закрила и развитие на културата (обн., ДВ, бр. 50 от 1999 г.; изм., бр. 1 от 2000 г., бр. 34 от 2001 г., бр. 75 от 2002 г., бр. 55 от 2004 г., бр. 28, 74, 93 и 103 от 2005 г., бр. 21, 41 и 106 от 2006 г., бр. 84 от 2007 г., бр. 19, 42 и 74 от 2009 г., бр. 13, 50 и 97 от 2010 г., бр. 25 и 54 от 2011 г., бр. 77 и 102 от 2012 г., бр. 15 и 68 от 2013 г., бр. 96 от 2015 г., бр. 16 от 2016 г., бр. 7 от 2018 г., бр. 28, 88, 94 и 103 от 2018 г., бр. 47 и 100 от 2019 г., бр. 26, 44 и 52 от 2020 г. и бр. 18 от 2022 г.) в чл. 5 се създава ал. 6:\n\n„(6) Директорът на държавен културен институт по ал. 1:\n\n1. въз основа на концепцията по ал. 4 и чл. 7, ал. 5 изготвя стратегически план за развитието на държавния културен институт, който се одобрява от министъра на културата;\n\n2. ежегодно до 31 март представя на министъра на културата доклад за дейността на държавния културен институт за предходната година.“\n\n§ 4. \n\nВ Закона за задължителното депозиране на печатни и други произведения и за обявяване на разпространителите и доставчиците на медийни услуги (обн., ДВ, бр. 108 от 2000 г.; изм., бр. 28, 88 и 94 от 2005 г., бр. 57 от 2007 г., бр. 42 и 82 от 2009 г., бр. 87 и 101 от 2010 г., бр. 94 от 2018 г., бр. 17 от 2019 г. и бр. 31 от 2022 г.) се правят следните изменения:\n\n1. В чл. 1 думите „с цел да бъдат съхранени като част от националното културно наследство“ се заличават.\n\n2. В чл. 2, т. 1 думите „и да бъдат запазени като част от националното културно наследство“ се заличават.\n\nЗаконът е приет от 49-ото Народно събрание на 21 юни 2023 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n5139",
  "textLength": 2511,
  "scrapedAt": "2026-01-11T03:23:44.058Z",
  "isComplete": true,
  "error": null,
  "retryCount": 0
}