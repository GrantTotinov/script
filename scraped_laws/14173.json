{
  "title": "11/12/2012 Закон за изменение на Закона за Българската агенция по безопасност на храните",
  "date": "",
  "link": "https://www.parliament.bg/bg/laws/ID/14173",
  "lawId": "14173",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за Българската агенция по безопасност на храните\n\n (обн., ДВ, бр. 8 от 2011 г.; изм., бр. 38 от 2012 г.)\n\n§ 1. \n\nВ преходните и заключителните разпоредби в § 1, ал. 4 думите „както и имуществото на Главна дирекция „Централна лаборатория за окачествяване на зърно, зърнени продукти и фуражи“ се заличават, а думата „предоставят“ се заменя с „предоставя“.\n\nПреходна разпоредба\n\n§ 2. \n\n(1) Централната лаборатория за окачествяване на зърно, зърнени продукти и фуражи към БАБХ преминава към Националната служба по зърното.\n\n(2) Имуществото на лабораторията по ал. 1 се предоставя на Националната служба по зърното със заповед на министъра на земеделието и храните.\n\n(3) Трудовите и служебните правоотношения на служителите в лабораторията по ал. 1 се уреждат при условията на чл. 123 от Кодекса на труда и чл. 87а от Закона за държавния служител. \n\n(4) По искане на БАБХ за целите на официалния контрол лабораторията по ал. 1 извършва анализи на зърно, зърнени продукти и фуражи по показателите в обхвата на акредитацията им.\n\n(5) Анализите по ал. 4 се извършват за сметка на бюджета на Националната служба по зърното.\n\nЗаконът е приет от 41-ото Народно събрание на 11 декември 2012 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n11347",
  "textLength": 1325,
  "scrapedAt": "2026-01-11T03:40:49.207Z",
  "isComplete": true,
  "error": null,
  "retryCount": 0
}