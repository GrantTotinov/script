{
  "title": "17/03/2016 Закон за изменение и допълнение на Закона за управление на етажната собственост",
  "date": "",
  "link": "https://www.parliament.bg/bg/laws/ID/15457",
  "lawId": "15457",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за управление на етажната собственост \n\n(обн., ДВ, бр. 6 от 2009 г.; изм., бр. 15 от 2010 г., бр. 8 и 57 от 2011 г., бр. 82 от 2012 г., бр. 66 от 2013 г. и бр. 98 от 2014 г.)\n\n§ 1. \n\nВ чл. 6, ал. 1 се правят следните изменения и допълнения:\n\n1. В т. 5 след думите „не извършват“ се добавя „ремонтни“, а след думата „него“ се добавя „които да водят до влошаване на проектните показатели на характеристиките на строителни продукти, променени/заменени и/или първоначално вложени, както и/или дейности“.\n\n2. В т. 9 след думата „преустройство“ се поставя запетая, съюзът „и“ се заличава и се добавя „основен ремонт и основно“.\n\n3. В т. 12 след думата „преустройство“ се поставя запетая, съюзът „или“ се заличава и се добавя „основен ремонт или основно“.\n\n4. Създава се нова т. 17: \n\n„17. поддържат общите части на сградата и своя самостоятелен обект в техническо състояние, отговарящо на основните изисквания на чл. 169, ал. 1 от Закона за устройство на територията;“.\n\n5. Създават се т. 18 и 19:\n\n„18. се грижат за безопасната експлоатация на всички съоръжения и инсталации в сградата;\n\n19. не извършват дейности в общите части на сградата, включително и по фасадата, които нарушават тяхната цялост и архитектурен вид, носимоспособността, устойчивостта на строителната конструкция, пожарната безопасност или безопасното ползване на сградата;“.\n\n6. Досегашната т. 17 става т. 20.\n\n§ 2. \n\nВ чл. 7, ал. 2, т. 3 накрая се поставя запетая и се добавя „като за собственика или ползвателя се посочва и електронна поща за уведомяване, ако разполага с такава“.\n\n§ 3. \n\nВ чл. 11, ал. 1 се правят следните изменения и допълнения:\n\n1. В т. 8 думите „доклада към“ се заличават.\n\n2. В т. 10, буква „в“ преди думата „обновяване“ се добавя „основен ремонт и/или основно“.\n\n3. Създава се нова т. 15:\n\n„15. в рамките на нормативно установените срокове за изготвяне на технически паспорт приема решение за възлагане съставянето на технически паспорт за съществуващите сгради и одобрява договора с изпълнителя, приема доклада за извършеното обследване и направените оценки на техническите характеристики и съставения технически паспорт на сградата;“.\n\n4. Досегашната т. 15 става т. 16.\n\n§ 4. \n\nВ чл. 13 се правят следните допълнения: \n\n1. В ал. 1, изречение второ след думата „часът“ се добавя „на поставянето“ и се създава изречение трето: „Общото събрание може да бъде насрочено и да се проведе най-рано на осмия ден след датата на поставяне на поканата, а в неотложни случаи – не по-рано от 24 часа след поставянето й.“\n\n2. В ал. 2, 3 и 4 след думата „адрес“ се добавя „в страната“.\n\n§ 5. \n\nВ чл. 15, ал. 1 след думите „по чл. 17, ал. 2, т. 1 – 4“ се добавя „и 7“.\n\n§ 6. \n\nВ чл. 16 се правят следните изменения и допълнения:\n\n1. В ал. 5 думите „В протокола се вписват“ се заменят с „Протоколът съдържа“, а след думата „представляват“ се добавя „номера на самостоятелния обект, начина, по който са гласували лицата – „за“, „против“ или „въздържал се“, техен подпис“ и се поставя запетая.\n\n2. В ал. 7 изречение трето се изменя така: „Копие от протокола от провеждане на общото събрание, заверен с надпис „Вярно с оригинала“, и приложенията към него се предоставят на собствениците, ползвателите или обитателите, а в случаите по чл. 13, ал. 2 се изпраща на посочената електронна поща или адрес в страната.“, и се създава изречение четвърто: „Когато в случаите по чл. 13, ал. 2 лицето не е посочило електронна поща или адрес в страната, на които да се изпращат копия на протоколи, то се смята за уведомено с поставяне на съобщението.“\n\n§ 7. \n\nВ чл. 17, ал. 2 се правят следните изменения и допълнения: \n\n1. В т. 5 думите „за обновяване“ се заменят със „за основно обновяване“. \n\n2. В т. 6 думите „не по-малко от 67“ се заменят с „повече от 50“. \n\n3. Създава се т. 7:\n\n„7. за възлагане правомощията или на част от тях на управителния съвет (управителя), както и за възлагане на дейности по поддържането на общите части на сградата на юридически или физически лица, които не са собственици – с мнозинство повече от 67 на сто идеални части от общите части на етажната собственост.“\n\n§ 8. \n\nВ чл. 19, ал. 8 числото „50“ се заменя с „67“, след думите „физически лица“ се добавя „или на юридически лица“, изречение второ се изменя така: „Договорът за възлагане се одобрява с решение на общото събрание, взето с мнозинство повече от 67 на сто идеални части от общите части на етажната собственост, и се сключва от упълномощено от общото събрание лице за срок до две години.“, и се създават изречения трето и четвърто: „Договор, сключен за по-дълъг срок, се смята за сключен за две години, а клауза, предвиждаща автоматично подновяване на договора или превръщането му в безсрочен, се смята за недействителна. В срока на договора избраното физическо или юридическо лице има правата, задълженията и отговорността на управителния съвет (управителя) по този закон.“\n\n§ 9. \n\nВ чл. 21 се създава ал. 4: \n\n„(4) При нововъзникнала етажна собственост избор на управителен съвет (управител) се провежда в 6-месечен срок от въвеждането на сградата в експлоатация.“\n\n§ 10.\n\n В чл. 23 се правят следните изменения и допълнения: \n\n1. В ал. 1:\n\nа) създава се нова т. 12:\n\n„12. при поискване издава на собствениците документ за наличието или липсата на задължения към етажната собственост;“\n\nб) досегашната т. 12 става т. 13.\n\n2. В ал. 2 изречение първо се изменя така: „Управителният съвет (управителят) се отчита ежегодно и в края на мандата си с доклад пред общото събрание.“\n\n§ 11.\n\n В чл. 25 се правят следните изменения и допълнения:\n\n1. В ал. 1 думите „ремонт и обновяване“ се заменят с „основен ремонт и/или основно обновяване“.\n\n2. В ал. 4 след думата „сградата“ се добавя „или за няколко сгради в режим на етажна собственост, които са изпълнени при свързано застрояване“ и навсякъде думата „(входовете)“ се заменя с „(входовете или сградите)“.\n\n3. В ал. 6 накрая се добавя „и Закона за статистиката“.\n\n§ 12.\n\n В чл. 27, ал. 6 думите „два еднообразни екземпляра“ се заменят с „един екземпляр“.\n\n§ 13.\n\n В чл. 29, ал. 2, т. 2 и 3 след думата „заверено“ се добавя „с полагане на надпис „Вярно с оригинала“.\n\n§ 14.\n\n В чл. 30 се правят следните изменения и допълнения:\n\n1. В ал. 1 след думата „собственик“ се поставя запетая и се добавя „като за задълженията към сдружението, станали изискуеми преди промяната на собствеността, отговаря старият собственик, освен ако при промяната на собствеността не е уговорено друго“.\n\n2. В ал. 2 думите „средства за обновяване“ се заменят със „средства за основен ремонт и/или основно обновяване“.\n\n§ 15.\n\n В чл. 33, ал. 2 се правят следните изменения и допълнения: \n\n1. В т. 5 думите „за обновяване“ се заменят със „за основно обновяване“.\n\n2. В т. 6 думите „не по-малко от 67“ се заменят с „повече от 50“.\n\n3. Създава се т. 7:\n\n„7. за възлагане правомощията или част от тях на управителния съвет (управителя), както и за възлагане на дейности по поддържането на общите части на сградата, на юридически или физически лица, които не са собственици – с мнозинство повече от 67 на сто от представените идеални части в сдружението.“\n\n§ 16.\n\n В чл. 34 се правят следните изменения и допълнения:\n\n1. В ал. 2:\n\nа) създава се нова т. 9:\n\n„9. при поискване издава на собствениците документ за наличието или липсата на задължения към сдружението;“\n\nб) досегашната т. 9 става т. 10.\n\n2. В ал. 10 числото „50“ се заменя с „67“, след думите „физически лица“ се добавя „или на юридически лица“, изречение второ се изменя така: „Договорът за възлагане се одобрява с решение на общото събрание на сдружението, взето с мнозинство повече от 67 на сто от представените идеални части в сдружението, и се сключва от упълномощено от общото събрание на сдружението лице за срок до две години.“, и се създава изречение трето: „В срока на договора избраното физическо или юридическо лице има правата, задълженията и отговорността на управителния съвет (управителя) по този закон.“\n\n§ 17.\n\n В чл. 40, ал. 2 думата „оповестяването“ се заменя с „получаването“.\n\n§ 18.\n\n В чл. 43, ал. 2 думата „оповестяването“ се заменя с „получаването му“.\n\n§ 19.\n\n Наименованието на глава трета се изменя така: „Регистрационен и уведомителен режим. Контрол“.\n\n§ 20.\n\n В чл. 44, ал. 3 след думата „имената“ се поставя запетая и се добавя „електронната поща“.\n\n§ 21.\n\n В чл. 46б след думата „имената“ се добавя „електронната поща“ и се поставя запетая, а думите „както и адрес за кореспонденция“ се заменят с „адрес в страната и копие на протокол за избор на управителен съвет (управител), заверено с полагане на надпис „Вярно с оригинала“ и приложенията към него“.\n\n§ 22.\n\n Наименованието на глава четвърта се изменя така: „Поддържане, ремонт и основно обновяване на общите части“. \n\n§ 23.\n\n В чл. 48, ал. 1, 3 и 4 думата „обновяване“ се заменя с „основно обновяване“.\n\n§ 24.\n\n В чл. 49 се правят следните изменения и допълнения: \n\n1. В ал. 4 изречение първо се изменя така: „Кметът на общината или района или оправомощено от него длъжностно лице извършва проверка и издава заповед в срок до един месец от уведомяването по ал. 3, с която задължава собствениците да осъществят в определен срок ремонта по ал. 1, но не по-късно от три месеца.“\n\n2. В ал. 5, изречение първо накрая се добавя „в срок до три месеца от изтичане на срока за ремонт по ал. 4“.\n\n§ 25.\n\n В чл. 51, ал. 1 накрая се добавя „и членовете на техните домакинства независимо от етажа, на който живеят“. \n\n§ 26.\n\n В чл. 52 ал. 3 се отменя. \n\n§ 27.\n\n В глава четвърта се създава чл. 54а:\n\n„Осигуряване на достъп\n\nЧл. 54а. (1) При прието решение от общото събрание на собствениците и/или на сдружението на собствениците за извършване на дейности по чл. 6, ал. 1, т. 12 и отказ за осигуряване на достъп от страна на собственик до притежавания от него самостоятелен обект кметът на общината или района или оправомощено от него длъжностно лице извършва проверка и издава заповед, с която задължава собственика да осигури необходимия достъп. Заповедта се съобщава на собственика и на председателя на управителния съвет (управителя) и може да се обжалва пред административния съд по местонахождението на етажната собственост.\n\n(2) Заповедта по ал. 1 се издава в срок до 1 месец след подадено искане от председателя на управителния съвет (управителя), придружено от констативен протокол за неосигурен достъп, съставен от управителния съвет (управителя) и двама собственици.\n\n(3) Изпълнението на заповедта по ал. 1 се осъществява по реда на Административнопроцесуалния кодекс.“\n\n§ 28.\n\n В чл. 56 се създават ал. 4 и 5:\n\n„(4) Председател на управителен съвет (управител), който не изпълни задълженията си по чл. 49, aл. 1 – 3, се наказва с глоба от 500 до 1000 лв.\n\n(5) Когато физическо лице или юридическо лице, на което са възложени правомощия на управителен съвет (управител) по реда на чл. 19, ал. 8 и чл. 34, ал. 10, наруши или не изпълни задълженията, които то има по този закон като управителен съвет (управител), ако извършеното не съставлява престъпление, се наказва с глоба от 800 до 1500 лв. – за физическо лице, или с имуществена санкция от 1000 до 2000 лв. – за юридическо лице.“\n\n§ 29.\n\n В чл. 56а се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) За неизпълнение на задължението по чл. 49, ал. 4 или 5 кметът на общината или района се наказва с глоба от 300 до 700 лв.“\n\n§ 30.\n\n В чл. 57 се правят следните изменения и допълнения:\n\n1. В ал. 1 след думата „ползватели“ се добавя „а при отказ от страна на управителя, протоколът се съставя от трима собственици и/или ползватели“, а след думата „дата“ се добавя „или период и място“.\n\n2. В ал. 2 след думата „(управителя)“ се добавя „или на контролния съвет“, а думите „контрольора и двама собственици и/или ползватели“ се заменят с „трима собственици и/или ползватели“.\n\n3. В ал. 3, изречение първо след думата „(управителя)“ се добавя „или един от собствениците, участвали в съставянето му“.\n\n§ 31.\n\n В § 1 от допълнителната разпоредба се правят следните изменения и допълнения:\n\n1. Точка 10 се изменя така: \n\n„10. „Основно обновяване“ е „основно обновяване“ по смисъла на Закона за устройство на територията.“\n\n2. В т. 12 преди думата „обновяване“ се добавя „основно“.\n\n3. Създават се т. 17 и 18:\n\n„17. „Адрес в страната“ е посочен от собственик, ползвател или обитател адрес за кореспонденция в Република България, на който собственикът, ползвателят или обитателят желае да получава съобщения. Адресът в страната може да бъде различен от настоящия или постоянния адрес.\n\n18. „Основен ремонт“ е „основен ремонт“ по смисъла на Закона за устройство на територията.“\n\nЗаконът е приет от 43-то Народно съб­рание на 17 март 2016 г. и е подпечатан с официалния печат на Народното събрание.\n\nПредседател на Народното събрание:  \nЦецка Цачева\n\n2147",
  "textLength": 12710,
  "scrapedAt": "2026-01-11T03:25:52.945Z",
  "isComplete": true,
  "error": null,
  "retryCount": 0
}