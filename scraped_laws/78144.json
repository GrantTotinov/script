{
  "title": "12/07/2018 Закон за изменение и допълнение на Закона за интеграция на хората с увреждания",
  "date": "",
  "link": "https://www.parliament.bg/bg/laws/ID/78144",
  "lawId": "78144",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за интеграция на хората с увреждания \n\n(обн., ДВ, бр. 81 от 2004 г.; изм., бр. 28, 88, 94, 103 и 105 от 2005 г., бр. 18, 30, 33, 37, 63, 95, 97 и 108 от 2006 г., \n\nбр. 31, 46 и 108 от 2007 г., бр. 41 и 74 от 2009 г., бр. 24, 62 и 98 от 2010 г., бр. 15, 66 и 68 от 2013 г., \n\nбр. 27, 40 и 98 от 2014 г., бр. 14 и 79 от 2015 г., бр. 13 и 98 от 2016 г. и бр. 85 и 91 от 2017 г.)\n\n§ 1. \n\nВ чл. 42 се правят следните изменения и допълнения: \n\n1. В ал. 1 думите „според индивидуалните им потребности съобразно“ се заменят със „след индивидуална социална оценка на потребностите и възможностите им, определени според“.\n\n2. В ал. 2 в текста преди т. 1 думите „е диференцирана и“ се заличават. \n\n3. Алинея 3 се отменя. \n\n4. Създава се нова ал. 4:\n\n„(4) База за определяне на размера на месечната добавка за социална интеграция е гарантираният минимален доход, който се определя от Министерския съвет съгласно чл. 12, ал. 3 от Закона за социално подпомагане.“ \n\n5. Досегашната ал. 4 става ал. 5. \n\n6. Досегашната ал. 5 става ал. 6 и в нея думите „въз основа на социалната оценка“ се заличават.\n\n7. Досегашните ал. 6, 7, 8 и 9 стават съответно ал. 7, 8, 9 и 10. \n\n8. Досегашната ал. 10 става ал. 11 и в нея думите „ал. 7“ се зaменят с „ал. 8“. \n\n9. Досегашната ал. 11 става ал. 12 и в нея след думата „институции“ се добавя „или социалните услуги – резидентен тип“.\n\n10. Досегашната ал. 12 става ал. 13. \n\n11. Досегашната ал. 13 става ал. 14 и се изменя така:\n\n„(14) Условията и редът за отпускане, изменяне, спиране, прекратяване и възобновяване на добавката по ал. 1 се определят с правилника за прилагане на закона.“\n\n§ 2. \n\nВ чл. 42а се правят следните изменения и допълнения: \n\n1. Досегашният текст става ал. 1 и в нея в т. 1 числото „70“ се заменя със „70,99“.\n\n2. Създава се ал. 2:\n\n„(2) Месечната добавка за социална интеграция по ал. 1 е в размер 15 на сто от гарантирания минимален доход.“\n\n§ 3. \n\nВ чл. 42б се правят следните изменения и допълнения: \n\n1. Досегашният текст става ал. 1. \n\n2. Създават се ал. 2 и 3:\n\n„(2) Добавката по ал. 1, т. 1 се отпуска след представяне на документ, удостоверяващ продължителността на обучението.\n\n(3) Месечната добавка за социална интеграция по ал. 1, т. 1 и 3 е в размер 20 на сто от гарантирания минимален доход, а по т. 2 е в размер 15 на сто от гарантирания минимален доход.“\n\n§ 4. \n\nВ чл. 42г се правят следните изменения и допълнения: \n\n1. Създава се нова ал. 2:\n\n„(2) Добавката по ал. 1 е в размер до трикратния размер на гарантирания минимален доход, но не повече от действително направения разход съгласно представените документи.“ \n\n2. Досегашната ал. 2 става ал. 3 и се изменя така: \n\n„(3) Лицата по ал. 1 с определена чужда помощ имат право на добавка за покриване на разходите за един придружител, ако ползват такъв в размер до трикратния размер на гарантирания минимален доход, но не повече от действително направения разход съгласно представените документи.“\n\n3. Създава се ал. 4: \n\n„(4) Добавката се отпуска, когато за същия период услугите по ал. 1 не са ползвани на друго правно основание.“\n\n§ 5. \n\nВ чл. 42ж се правят следните изменения и допълнения: \n\n1. Досегашният текст става ал. 1.\n\n2. Създава се ал. 2:\n\n„(2) Месечната добавка за диетично хранене и лекарствени продукти е в размер 15 на сто от гарантирания минимален доход.“ \n\n§ 6. \n\nВ чл. 44 ал. 3 се изменя така:\n\n„(3) Максималният размер на целевите помощи по ал. 2 се определя и актуализира със заповед на министъра на труда и социалната политика съгласувано с министъра на финансите, министъра на икономиката и министъра на здравеопазването.“\n\nПреходни и заключителни разпоредби\n\n§ 7. \n\nЗапочналите и неприключили до влизането в сила на този закон производства по чл. 42 се довършват по новия ред.\n\n§ 8. \n\nМесечните добавки за обучение, отпуснати от 15 юни 2018 г. до влизането в сила на този закон без документ, удостоверяващ продължителността на обучението, се спират и добавката се възобновява след представяне на документа по чл. 42б, ал. 2.\n\n§ 9. \n\nЗаконът влиза в сила от деня на обнародването му в „Държавен вестник“. \n\nЗаконът е приет от 44-то Народно събрание на 12 юли 2018 г. и е подпечатан с официалния печат на Народното събрание.\n\nПредседател на Народното събрание:\n\n \n\nЦвета Караянчева\n\n6988",
  "textLength": 4266,
  "scrapedAt": "2026-01-11T03:06:18.289Z",
  "isComplete": true,
  "error": null,
  "retryCount": 0
}