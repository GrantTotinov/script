{
  "title": "22/05/2012 Закон за изменение и допълнение на Закона за гражданската регистрация",
  "date": "",
  "link": "https://www.parliament.bg/bg/laws/ID/13935",
  "lawId": "13935",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за гражданската регистрация \n\n(обн., ДВ, бр. 67 от 1999 г.; изм., бр. 28 и 37 от 2001 г., бр. 54 от 2002 г., бр. 63 от 2003 г., бр. 70 и 96 от 2004 г., бр. 30 от 2006 г., бр. 48 и 59 от 2007 г., бр. 105 от 2008 г., бр. 6, 19, 47, 74 и 82 от 2009 г., бр. 33 от 2010 г., бр. 9 и 39 от 2011 г.)\n\n§ 1. \n\nВ чл. 92 се правят следните изменения и допълнения:\n\n1. В ал. 2:\n\nа) в текста преди т. 1 след думата „регистрация“ се добавя „на адрес в страната“;\n\nб) точка 2 се изменя така:\n\n„2. документи за ползване на имота за жилищни нужди, включително договор за предоставяне на социална услуга от резидентен тип и договор за настаняване в специализираните институции;“\n\nв) създава се т. 3:\n\n„3. други документи, доказващи собствеността или ползването на имота.“\n\n2. В ал. 3 думата „собственика“ се заменя със „собственик, когато заявителят не е собственик“.\n\n3. Създават се ал. 5, 6, 7, 8 и 9:\n\n„(5) За извършване на адресна регистрация на лица, които са в родство по права линия със собственика или ползвателя на \nимота, както и за съпрузите на тези лица, не се представят документите по ал. 2 и 3. \nКметът на общината, на района или на кметството или определените от тях длъжностни лица извършват служебна проверка в регистъра на населението за родствената връзка между собственика или ползвателя на имота и лицето, което заявява постоянен и/или настоящ адрес, както и проверка чрез отделите „Местни данъци и такси“ относно собствеността на имота.\n\n(6) За извършване на адресна регистрация на лице, с което собственикът или ползвателят на имота живее във фактическо съпружеско съжителство, не се представят документите по ал. 2 и 3. За удостоверяване на посочените обстоятелства се представя писмено съгласие на собственика или ползвателя на имота чрез декларация по образец, подадена лично пред органа по ал. 1, или с нотариална заверка на подписа.\n\n(7) За извършване на адресна регистрация на лица, настанени в държавни или общински жилища, не се изисква представяне на писмено съгласие от собственика на имота, а само настанителна заповед или договор за наем.\n\n(8) Обстоятелствата за извършване на адресна регистрация на лица, които не могат да представят документ по ал. 2, се установяват от комисия, определена със заповед на кмета на общината, в която се включват служители от общинската администрация и от териториалните структурни звена на Министерството на вътрешните работи и на Агенцията за социално подпомагане.\n\n(9) В случаите по ал. 8 органите по ал. 1 сезират незабавно комисията, която извършва проверка на обстоятелствата и дава становище за адресна регистрация в 7-дневен срок. Въз основа на становището на комисията органите по ал. 1 извършват адресната регистрация при спазване на разпоредбата на чл. 99а.“ \n\n§ 2. \n\nВ чл. 93 се създават нова ал. 5 и ал. 6 и 7:\n\n„(5) Постоянният адрес на гражданите е адрес за кореспонденция с органите на държавната власт и органите на местното самоуправление.\n\n(6) Постоянният адрес на гражданите служи за упражняване или ползване на права или услуги в случаите, определени в закон или друг нормативен акт. \n\n(7) Постоянният адрес може да съвпада с настоящия адрес.“\n\n§ 3. \n\nВ чл. 96, ал. 1 думите „общинската администрация“ се заменят с „органите по чл. 92, ал. 1“.\n\n§ 4. \n\nВ чл. 97 се правят следните изменения:\n\n1. Алинеи 1 и 2 се отменят.\n\n2. Алинея 3 се изменя така:\n\n„(3) Български гражданин, живеещ в чужбина, може да заяви постоянен и настоящ адрес пред органите по чл. 92, ал. 1, включително и чрез дипломатическите или консулските представителства на Република България в чужбина.“\n\n§ 5. \n\nЧлен 99а се изменя така:\n\n„Чл. 99а. В случаите по чл. 92, ал. 3 броят на лицата, които могат да се регистрират по настоящ адрес на адреса на едно жилище със съгласието на собственик на жилището, не може да надвишава повече от три пъти броя на лицата, които обичайно могат да обитават съответното жилище.“\n\n§ 6. \n\nВ чл. 115, ал. 1, т. 1, изречение второ запетаята след думата „гражданство“ се заменя със съюза „и“, а думите „адрес в чужбина“ се заличават.\n\nЗаключителна разпоредба\n\n§ 7. \n\nВ Закона за българските лични документи (обн., ДВ, бр. 93 от 1998 г.; изм., бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г., бр. 35, 47, 82 и 102 от 2009 г., бр. 26 и 100 от 2010 г., бр. 9 и 23 от 2011 г., Решение № 2 на Конституционния съд от 2011 г. – бр. 32 от 2011 г.; изм., бр. 55 от 2011 г. и бр. 21 от 2012 г.) в чл. 27 ал. 2, 3 и 4 се отменят.\n\nЗаконът е приет от 41-ото Народно събрание на 22 май 2012 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n5248",
  "textLength": 4829,
  "scrapedAt": "2026-01-11T03:36:56.546Z",
  "isComplete": true,
  "error": null,
  "retryCount": 0
}