{
  "title": "20/12/2018 Закон за изменение и допълнение на Закона за противодействие на корупцията и за отнемане на незаконно придобитото имущество",
  "date": "",
  "link": "https://www.parliament.bg/bg/laws/ID/156808",
  "lawId": "156808",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за противодействие на корупцията \n\nи за отнемане на незаконно придобитото имущество \n\n(обн., ДВ, бр. 7 от 2018 г.; изм., бр. 20, 21, 41 и 98 от 2018 г.)\n\n§ 1.\n\n В чл. 153 се създава ал. 6:\n\n„(6) Не съставляват законова пречка за съществуването и надлежното упражняване правото на иск за отнемане на незаконно придобитото имущество в полза на държавата прекратяването на наказателното производство или влизането в сила на присъда, с която подсъдимият е признат за невинен за престъпления, посочени в разпоредбата на чл. 108, ал. 1 от закона.“\n\n§ 2.\n\n В § 5 от преходните и заключителните разпоредби се правят следните изменения и допълнения: \n\n1. Алинея 1 се изменя така:\n\n„(1) Неприключилите до влизането в сила на този закон проверки и производства пред съда във връзка с отменения Закон за отнемане в полза на държавата на имущество, придобито от престъпна дейност, както и производства по установяване на конфликт на интереси и налагане на административни наказания, се довършват по досегашния ред от Комисията.“\n\n2. Създава се нова ал. 2:\n\n„(2) Неприключилите проверки и производства пред съда по отменения Закон за отнемане в полза на държавата на незаконно придобито имущество се довършват по реда на този закон.“\n\n3. Досегашните ал. 2 и 3 стават съответно ал. 3 и 4.\n\nЗаконът е приет от 44-то Народно събрание на 20 декември 2018 г. и е подпечатан с официалния печат на Народното събрание.\n\nПредседател на Народното събрание:\n\n \n\nЦвета Караянчева\n\n11310",
  "textLength": 1503,
  "scrapedAt": "2026-01-11T03:15:23.774Z",
  "isComplete": true,
  "error": null,
  "retryCount": 0
}