{
  "title": "13/07/2011 Закон за изменение и допълнение на Закона за публичното предлагане на ценни книжа",
  "date": "",
  "link": "https://www.parliament.bg/bg/laws/ID/13544",
  "lawId": "13544",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за публичното предлагане на ценни книжа \n\n(обн., ДВ, бр. 114 от 1999 г.; изм., бр. 63 и 92 от 2000 г., бр. 28, 61, 93 и 101 от 2002 г., бр. 8, 31, 67 и 71 от 2003 г., бр. 37 от 2004 г., бр. 19, 31, 39, 103 и 105 от 2005 г., бр. 30, 33, 34, 59, 63, 80, 84, 86 и 105 от 2006 г., бр. 25, 52, 53 и 109 от 2007 г., бр. 67 и 69 от 2008 г., бр. 23, 24, 42 и 93 от 2009 г. и бр. 43 и 101 от 2010 г.)\n\n§ 1.\n\n В чл. 127 се правят следните изменения:\n\n1. Алинея 5 се изменя така:\n\n„(5) Централният депозитар формира фонд „Резервен“ по реда на чл. 246 от Търговския закон и гаранционен фонд по реда на чл. 132.“\n\n2. Алинея 6 се отменя.\n\n§ 2. \n\nВ чл. 128 се правят следните изменения и допълнения:\n\n1. Алинея 2 се изменя така:\n\n„(2) Акционери на Централния депозитар могат да бъдат Министерството на финансите, Българската народна банка, банки, инвестиционни посредници и лица по чл. 131, ал. 1, т. 4 и 5.“\n\n2. Създава се нова ал. 3:\n\n„(3) До 10 на сто от капитала на Централния депозитар може да се притежава от акционери извън лицата по ал. 2.“\n\n3. Досегашната ал. 3 става ал. 4.\n\n§ 3. \n\nВ чл. 129 се правят следните изменения и допълнения:\n\n1. Алинея 1 се изменя така:\n\n„(1) Членовете на съвета на директорите на Централния депозитар трябва да:\n\n1. имат постоянно местопребиваване в страната, когато са овластени да представляват Централния депозитар;\n\n2. притежават квалификация и професионален опит в сферата на осъществяваните от Централния депозитар дейности, както и висше образование в областта на икономиката, правото, финансите, банковото дело или информатиката;\n\n3. не са осъждани за умишлено престъпление от общ характер;\n\n4. не са били членове на управителен или контролен орган или неограничено отговорни съдружници в дружество, прекратено поради несъстоятелност, ако са останали неудовлетворени кредитори;\n\n5. не са обявявани в несъстоятелност или не се намират в производство за обявяване в несъстоятелност;\n\n6. не са свързани лица по смисъла на този закон;\n\n7. не са лишени от право да заемат материалноотговорна длъжност.“\n\n2. Създават се нови ал. 2 и 3:\n\n„(2) Oбстоятелствата по ал. 1, т. 4 – 7 се удостоверяват с декларация. \n\n(3) Изискванията на ал. 1 се прилагат и за физическите лица, които представляват юридически лица – членове на съвета на директорите на Централния депозитар, както и за други лица, оправомощени да управляват и представляват Централния депозитар.“\n\n3. Досегашните ал. 2 и 3 стават съответно ал. 4 и 5.\n\n§ 4. \n\nВ чл. 130 се правят следните изменения и допълнения:\n\n1. Досегашният текст става ал. 1 и в нея в т. 6 думите „за управление“ се заменят със „за набиране на средствата и управлението“.\n\n2. Създава се ал. 2:\n\n„(2) Изменения и допълнения в правилника на Централния депозитар могат да се извършат само след предварително одобрение на заместник-председателя. Член 85, ал. 3 и 4 от Закона за пазарите на финансови инструменти се прилага съответно.“\n\n§ 5. \n\nВ чл. 132, ал. 2 се правят следните изменения и допълнения:\n\n1. В изречение първо след думите „чл. 130“ се поставя запетая и се добавя „ал. 1“. \n\n 2. В изречение второ думите „половината от превишението на приходите над разходите на Централния депозитар“ се заменят с „отчисления от приходите от дейността на дружеството съгласно условията и реда, определени с правилника на Централния депозитар“.\n\n§ 6. \n\nВ чл. 221, ал. 1, т. 4 думите „чл. 128, ал. 3“ се заменят с „чл. 128, ал. 4“.\n\nЗаконът е приет от 41-ото Народно събрание на 13 юли 2011 г. и е подпечатан с официалния печат на Народното събрание.\n\n Председател на Народното събрание: \nЦецка Цачева\n\n8621",
  "textLength": 3596,
  "scrapedAt": "2026-01-11T03:37:09.584Z",
  "isComplete": true,
  "error": null,
  "retryCount": 0
}