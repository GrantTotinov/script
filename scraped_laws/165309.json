{
  "title": "31/01/2024 Закон за изменение и допълнение на Закона за оръжията, боеприпасите, взривните вещества и пиротехническите изделия",
  "date": "",
  "link": "https://www.parliament.bg/bg/laws/ID/165309",
  "lawId": "165309",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за оръжията, боеприпасите, взривните вещества и пиротехническите изделия\n\n(обн., ДВ, бр. 73 от 2010 г.; изм., бр. 88 от 2010 г., бр. 26 и 43 от 2011 г., бр. 44 и 73 от 2012 г., бр. 66, 68 и 70 от 2013 г., бр. 53 и 98 от 2014 г., бр. 14, 56, 79, 94 и 95 от 2015 г., бр. 47, 81 и 103 от 2016 г., бр. 103 от 2017 г., бр. 10 и 20 от 2018 г., бр. 37 от 2019 г., бр. 28 и 100 от 2020 г., бр. 80 от 2021 г., бр. 102 от 2022 г. и бр. 84 от 2023 г.)\n\n§ 1. \n\nВ чл. 4, ал. 5 накрая се поставя запетая и се добавя „като за придобиването, продажбата, замяната или дарението му се прилагат правилата за предупредителните и сигналните оръжия“.\n\n§ 2. \n\nВ чл. 6 се правят следните изменения и допълнения:\n\n1. В ал. 2 числото „44“ се заменя с „51“ и навсякъде числото „50“ се заменя със „100“.\n\n2. В ал. 3:\n\nа) в текста преди т. 1 след думите „учебни стрелби“ се поставя запетая и се добавя „обучение“;\n\nб) в т. 1 числото „50“ се заменя със „100“;\n\nв) в т. 2 числото „51“ се заменя с „44“, числото „100“ се заменя с „500“ и числото „50“ се заменя със „100“;\n\nг) в т. 6 думите „учебни цели“ се заменят с „учебни стрелби и обучение“, а накрая се добавя „и от лица, получили разрешение по чл. 81а“;\n\nд) в т. 7 числото „50“ се заменя със „100“.\n\n3. В ал. 4:\n\nа) в т. 1 навсякъде числото „50“ се заменя със „100“;\n\nб) точка 2 се изменя така:\n\n„2. спортносъстезателни нужди – според доказаните потребности (с личен спортно-състезателен и/или тренировъчен план);“\n\nв) създава се т. 3:\n\n„3. ловен туризъм и за промишлен лов – според доказаните потребности.“\n\n4. В ал. 5, т. 1 думите „до 1000 броя капсули и до 1000 грама барут“ се заменят с „до 2500 броя капсули и до 2500 грама барут“.\n\n§ 3. \n\nВ чл. 8, ал. 2, т. 3 се създава буква „в“:\n\n„в) ракети за борба с градушките;“.\n\n§ 4. \n\nВ чл. 35, ал. 2 се създава изречение второ: „Складовете и търговските обекти трябва да са строежи по смисъла на Закона за устройство на територията.“\n\n§ 5. \n\nВ чл. 60, ал. 1 се правят следните изменения и допълнения:\n\n1. В т. 3:\n\nа) в текста преди буква „а“ думите „носенето и употребата“ се заменят с „носенето или употребата“;\n\nб) буква „д“ се изменя така:\n\n„д) в здравни и лечебни заведения, и в социални домове;“\n\nв) създава се буква „ж“:\n\n„ж) в образователни институции, освен когато са необходими за осъществяване на учебната дейност и са придобити съгласно чл. 6, ал. 3, т. 6;“.\n\n2. В т. 4 след думите „за ловни“ се поставя запетая и се добавя „спортни и обучителни цели и учебни стрелби“.\n\n§ 6. \n\nВ чл. 76, ал. 4, т. 3 накрая се поставя запетая и се добавя „с изключение на лицата по ал. 2“.\n\n§ 7. \n\nВ чл. 78 се правят следните допълнения:\n\n1. В ал. 3 след думите „служебни цели“ се добавя „или огнестрелно оръжие за спортни и ловни цели“.\n\n2. В ал. 4 се създават т. 4 и 5:\n\n„4. заверен билет за лов съгласно Закона за лова и опазване на дивеча – за ловни цели;\n\n5. документ за членство в официално призната организация по стрелкови спорт – за спортни цели.“\n\n§ 8. \n\nВ чл. 79 се правят следните изменения:\n\n1. В ал. 5 думите „както и за всеки калибър и размер на сачмите за ловните гладкоцевни оръжия“ се заличават.\n\n2. Алинеи 6 и 7 се отменят.\n\n§ 9. \n\nВ чл. 87, ал. 1 се правят следните допълнения:\n\n1. В т. 3 след думите „оръжия по чл. 6, ал. 3, т. 1“ се добавя „и късоцевни огнестрелни оръжия – пистолети и револвери по чл. 6, ал. 3, т. 2“.\n\n2. Създава се т. 4:\n\n„4. декларация за наличието на обстоятелства по чл. 58, ал. 1, т. 10, освен в случаите на подновяване на разрешението по чл. 81а.“\n\n§ 10.\n\n В чл. 99 се правят следните изменения и допълнения:\n\n1. В ал. 4 след думите „със съответното разрешение“ се добавя „за придобиване, съхранение и/или носене и употреба“.\n\n2. Създава се нова ал. 7:\n\n„(7) Не се изисква разрешение за транспортиране на оръжия, както и на боеприпаси с клас на опасност 1.4S, когато транспортирането се извършва между лица по чл. 35, ал. 1 или между лица по чл. 35, ал. 1 и лица по чл. 81а.“\n\n3. Досегашната ал. 7 става ал. 8.\n\n4. Досегашната ал. 8 става ал. 9 и в нея:\n\nа) в изречение първо думите „транспортирана и“ се заличават;\n\nб) в изречение трето думите „Транспортирането и експонирането“ се заменят с „Експонирането“, а думите „и получаване на разрешение за транспортиране“ се заличават.\n\n5. Досегашната ал. 9 става ал. 10.\n\n§ 11.\n\n В чл. 109, ал. 3 след думите „трета държава“ се добавя „или от трета държава, през територията на Република България до друга държава членка“.\n\n§ 12.\n\n В чл. 111, ал. 2 след думите „Република България“ се поставя запетая и се добавя „от държава членка през територията на Република България до трета държава или от трета държава, през територията на Република България до друга държава членка“.\n\n§ 13.\n\n В чл. 120а, ал. 5 накрая се поставя запетая и се добавя „както и от трета държава, през територията на Република България до друга държава членка“.\n\n§ 14.\n\n В чл. 121 се правят следните изменения и допълнения:\n\n1. Създава се ал. 1а:\n\n„(1a) Разрешение за внос и удостоверение за трансфер на взривни вещества, пиротехнически изделия, огнестрелни оръжия и боеприпаси, както и разрешение за износ и разрешение за трансфер на взривни вещества, пиротехнически изделия, огнестрелни оръжия и боеприпаси по този закон не се изисква, когато такова е надлежно издадено по Закона за експортния контрол на продукти, свързани с отбраната, и на изделия и технологии с двойна употреба.“\n\n2. Алинея 4 се отменя.\n\n3. Създава се ал. 10:\n\n„(10) Лицата, получили разрешение по Закона за експортния контрол на продукти, свързани с отбраната, и на изделия и технологии с двойна употреба в случаите по ал. 1а, уведомяват за това писмено или по електронен път директора на ГДНП на МВР, като представят документите по ал. 2, т. 7, 8 и 10а.“\n\n§ 15.\n\n В чл. 126, ал. 5 след думите „трета държава“ се добавя „или друга държава членка“.\n\n§ 16.\n\n В § 1 от допълнителните разпоредби се правят следните изменения и допълнения:\n\n1. В т. 22 думата „супресор“ се заличава.\n\n2. В т. 35 след думите „специално проектирана и изработена“ се добавя „до степен на пълна технологична завършеност и предназначена“.\n\nЗаключителна разпоредба\n\n§ 17.\n\n В Закона за експортния контрол на продукти, свързани с отбраната, и на изделия и технологии с двойна употреба (обн., ДВ, бр. 26 от 2011 г.; изм., бр. 56 и 93 от 2012 г., бр. 9 от 2014 г., бр. 14 и 79 от 2015 г., бр. 58 от 2016 г., бр. 101 от 2017 г. и бр. 63 от 2019 г.) се правят следните изменения и допълнения:\n\n1. В чл. 3 се създава т. 3:\n\n„3. придобивани от Министерството на отбраната и Министерството на вътрешните работи по силата на международни договори и споразумения.“\n\n2. В чл. 6 се създава ал. 10:\n\n„(10) Структурите на централната администрация на изпълнителната власт, ръководени от министри по чл. 3, т. 3, уведомяват в едномесечен срок от доставката на продуктите, свързани с отбраната, министъра на икономиката и индустрията или оправомощени от него длъжностни лица за придобитите продукти.“\n\n3. В чл. 60, ал. 3 думите „30-дневен срок“ се заменят със „7-дневен срок“.\n\nЗаконът е приет от 49-ото Народно събрание на 31 януари 2024 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n1131",
  "textLength": 7157,
  "scrapedAt": "2026-01-11T03:25:08.152Z",
  "isComplete": true,
  "error": null,
  "retryCount": 0
}