{
  "title": "06/03/2024 Закон за изменение и допълнение на Закона за предучилищното и училищното образование",
  "date": "",
  "link": "https://www.parliament.bg/bg/laws/ID/165067",
  "lawId": "165067",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за предучилищното и училищното образование \n\n(обн., ДВ, бр. 79 от 2015 г.; изм., бр. 98 и 105 от 2016 г., бр. 58 и 99 от 2017 г., бр. 24, 92 и 108 от 2018 г., бр. 24, 42, 100 и 101 от 2019 г., бр. 17 и 82 от 2020 г., бр. 17, 34 и 102 от 2022 г. и бр. 11 и 102 от 2023 г.)\n\n§ 1. \n\nВ чл. 34, ал. 2 се създава т. 8:\n\n„8. удостоверение за положен изпит по реда на държавните зрелостни изпити за целите на кандидатстването във висше училище.“\n\n§ 2. \n\nСъздава се чл. 135а:\n\n„Чл. 135а. (1) За целите на кандидатстването във висше училище зрелостници или лица, притежаващи диплома за средно образование, по свое желание имат право еднократно в рамките на учебната година на завършването си или на следващата учебна година да положат изпит по реда на държавните зрелостни изпити по учебен предмет, по който вече са положили успешно държавен зрелостен изпит, върху учебното съдържание, предвидено за изучаване на същия вид подготовка.\n\n(2) Резултатът от изпита по ал. 1 не променя резултата от държавния зрелостен изпит в дипломата за средно образование и се отразява в удостоверение за положен изпит по реда на държавните зрелостни изпити за целите на кандидатстването във висше училище.\n\n(3) При кандидатстване във висше училище удостоверението по ал. 2 дава право за включване на оценката от положения по ал. 1 изпит с тежестта на или вместо оценка от държавен зрелостен изпит от дипломата за средно образование в случаите, когато тя е по-благоприятна за лицето в балообразуването или за прием при условията на чл. 68, ал. 4 от Закона за висшето образование.“\n\n§ 3. \n\nВ чл. 300 се правят следните изменения и допълнения:\n\n1. В ал. 1 се създава т. 10:\n\n„10. полагане на изпит по чл. 135а, ал. 1.“\n\n2. В ал. 2 думите „по ал. 1, т. 6, 8 и 9“ се заменят с „по ал. 1, т. 6, 8, 9 и 10“.\n\nЗаключителна разпоредба\n\n§ 4. \n\nВ Закона за висшето образование (обн., ДВ, бр. 112 от 1995 г.; изм., бр. 28 от 1996 г., бр. 56, 57 и 58 от 1997 г., бр. 60, 66, 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42, 74 и 99 от 2009 г., бр. 38, 50, 56, 63 и 101 от 2010 г., бр. 61 и 99 от 2011 г., бр. 60 и 102 от 2012 г., бр. 15, 63, 68 и 101 от 2013 г., бр. 54, 66 и 107 от 2014 г., бр. 56 и 79 от 2015 г., бр. 17 и 98 от 2016 г., бр. 17, 30, 86 и 98 от 2018 г., бр. 17 от 2020 г., бр. 18 и 56 от 2022 г. и бр. 108 от 2023 г.) в чл. 68, ал. 4 се създава изречение второ: „В тези случаи висшите училища признават резултата от удостоверението по чл. 135а, ал. 2 от Закона за предучилищното и училищното образование вместо резултата от съответния държавен зрелостен изпит, ако той е по-благоприятен за лицето.“\n\nЗаконът е приет от 49-ото Народно събрание на\n\n 6 \n\nмарт 20\n\n2\n\n4\n\nг. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n1937",
  "textLength": 2981,
  "scrapedAt": "2026-01-11T03:20:42.703Z",
  "isComplete": true,
  "error": null,
  "retryCount": 0
}