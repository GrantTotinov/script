{
  "title": "27/03/2019 Закон за изменение и допълнение на Закона за съдебната власт",
  "date": "",
  "link": "https://www.parliament.bg/bg/laws/ID/156888",
  "lawId": "156888",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за съдебната власт \n\n(обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20, 50 и 81 от 2012 г., бр. 15, 17, 30, 52, 66, 70 и 71 от 2013 г., бр. 19, 21, 53, 98 и 107 от 2014 г., бр. 14 от 2015 г., бр. 28, 39, 50, 62 и 76 от 2016 г., бр. 13 от 2017 г.; Решение № 1 на Конституционния съд от 2017 г. – бр. 14 от 2017 г.; изм., бр. 63, 65, 85, 90 и 103 от 2017 г., бр. 7, 15, 49 и 77 от 2018 г., бр. 17 от 2019 г.; Решение № 2 на Конституционния съд от 2019 г. – бр. 19 от 2019 г.)\n\n§ 1. \n\nВ чл. 33, ал. 4 се създава ново изречение второ: „Когато за приемане на решение липсва необходимото мнозинство, се смята, че е налице решение за отхвърляне, което подлежи на обжалване по реда на чл. 36.“, а досегашното изречение второ става изречение трето.\n\n§ 2. \n\nВ чл. 36 се правят следните изменения:\n\n1. В ал. 2 накрая думите „в едномесечен срок от постъпването й в съда заедно с административната преписка“ се заличават.\n\n2. Алинея 3 се изменя така: \n\n„(3) Решението на тричленния състав на Върховния административен съд не подлежи на касационно обжалване, с изключение на делата, чийто предмет са актовете по чл. 30, ал. 2, т. 17 и производства по глава шестнадесета, раздел I.“\n\n§ 3. \n\nВ чл. 47 ал. 1 се отменя.\n\n§ 4. \n\nЧлен 49 се изменя така: \n\n„Чл. 49. При освобождаване на основание чл. 48, ал. 1 на главния инспектор или на инспектор Народното събрание избира нов главен инспектор с мандат по чл. 132а, ал. 2 от Конституцията или инспектор с мандат по чл. 132а, ал. 3 от Конституцията.“\n\n§ 5. \n\nВ чл. 50 се правят следните изменения и допълнения: \n\n1. Алинея 1 се изменя така:\n\n„(1) При изтичане на мандата или при предсрочното му прекратяване на основание чл. 48, ал. 1, т. 1 главният инспектор и инспекторите, подали молба до съответната колегия на Висшия съдебен съвет в 14-дневен срок от деня на изтичане или предсрочно прекратяване на мандата, могат да бъдат възстановени на длъжност с една степен по-висока от заеманата преди избора.“\n\n2. Създава се нова ал. 2:\n\n„(2) В случаите, в които молбата за възстановяване на длъжност по ал. 1 не бъде уважена, съответната колегия на Висшия съдебен съвет се произнася с решение в срока по ал. 1, с което главният инспектор и инспекторите се възстановяват на длъжността съдия, прокурор или следовател, заемана преди избора, или на равна по степен длъжност в органите на съдебната власт.“\n\n3. Досегашната ал. 2 става ал. 3 и в нея думите „ал. 1“ се заменят с „ал. 2“.\n\n§ 6. \n\nВ чл. 63, ал. 8 накрая се добавя „за които е предвидено касационно обжалване“.\n\n§ 7. \n\nВ чл. 80, ал. 2 думите „във връзка с“ се заменят с „и утвърдените от него правила за“.\n\n§ 8. \n\nВ чл. 83 ал. 2 се изменя така:\n\n„(2) В случаите по ал. 1 само един от членовете на състава на окръжен съд може да бъде младши съдия.“\n\n§ 9. \n\nВ чл. 86, ал. 2 думите „във връзка с“ се заменят с „и утвърдените от него правила за“.\n\n§ 10.\n\n В чл. 93, ал. 2 думите „във връзка с“ се заменят с „и утвърдените от него правила за“.\n\n§ 11.\n\n В чл. 106, ал. 2 думите „във връзка с“ се заменят с „и утвърдените от него правила за“.\n\n§ 12.\n\n В чл. 114, ал. 5 думите „във връзка с“ се заменят с „и утвърдените от него правила за“.\n\n§ 13.\n\n В чл. 122, ал. 5 думите „във връзка с“ се заменят с „и утвърдените от него правила за“.\n\n§ 14.\n\n В чл. 167, ал. 3 думата „постановяването“ се заменя с „влизането в сила“.\n\n§ 15.\n\n В чл. 173, ал. 11 накрая се добавя „и незабавно го изпраща на президента на републиката“.\n\n§ 16.\n\n В чл. 183, ал. 2 текстът преди т. 1 се изменя така: „Членовете на конкурсната комисия включват един хабилитиран учен по правни науки по съответната материя, както и четирима членове със статут на действащ съдия, прокурор или следовател, определени, както следва:“.\n\n§ 17.\n\n В чл. 189, ал. 5 в текста преди т. 1 изречение второ се изменя така: „Членовете на конкурсната комисия включват един хабилитиран учен по правни науки по съответната материя с академична длъжност доцент или професор, както и четирима членове със статут на действащ съдия, прокурор или следовател, определени, както следва:“.\n\n§ 18.\n\n В чл. 205 се правят следните изменения и допълнения:\n\n1. Алинеи 2, 3 и 4 се изменят така: \n\n„(2) При постъпило възражение съответната колегия на Висшия съдебен съвет изслушва подалия възражението атестиран магистрат, който се уведомява най-малко 7 дни преди датата на заседанието.\n\n(3) Съответната колегия на Висшия съдебен съвет изразява писмено становище по възражението и при необходимост събира допълнителна информация.\n\n(4) Съответната колегия на Висшия съдебен съвет, след преценка на всички обстоятелства, приема предложената комплексна оценка от атестирането или връща преписката на Комисията по атестирането и конкурсите за изготвяне на нова комплексна оценка, или определя нова комплексна оценка на магистрата.“\n\n2. Създава се ал. 5: \n\n„(5) Решението на съответната колегия, с което се приема предложената комплексна оценка от атестирането или се определя нова комплексна оценка, подлежи на обжалване пред тричленен състав на Върховния административен съд. Решението на съда е окончателно.“ \n\n§ 19.\n\n В чл. 314 ал. 6 се отменя.\n\n§ 20.\n\n В чл. 320, ал. 3, т. 2 се правят следните изменения и допълнения:\n\n1. В буква „б“ накрая се добавя „включително и дисциплинарно наказание по чл. 308, ал. 1, т. 1“.\n\n2. Буква „г“ се отменя.\n\n§ 21.\n\n В чл. 349, ал. 3 думите „за повишаване“ се заменят със „за повишаване и понижаване“. \n\nПреходни разпоредби\n\n§ 22.\n\n Започналите до влизането в сила на този закон конкурси за младши съдии и младши прокурори и за първоначално назначаване в органите на съдебната власт се довършват при досегашните условия и ред.\n\n§ 23.\n\n Започналите до влизането в сила на този закон конкурси за повишаване и преместване в органите на съдебната власт се довършват при досегашните условия и ред.\n\nЗаконът е приет от 44-то Народно съб­рание на 27 март 2019 г. и е подпечатан с официалния печат на Народното събрание.\n\nПредседател на Народното събрание:\n  \nЦвета Караянчева\n\n2413",
  "textLength": 6144,
  "scrapedAt": "2026-01-11T03:08:24.624Z",
  "isComplete": true,
  "error": null,
  "retryCount": 0
}