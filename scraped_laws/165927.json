{
  "title": "30/04/2025 Закон за изменение и допълнение на Закона за защита на лицата, подаващи сигнали или публично оповестяващи информация за нарушения",
  "date": "",
  "link": "https://www.parliament.bg/bg/laws/ID/165927",
  "lawId": "165927",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за защита на лицата, подаващи сигнали\n\nили публично оповестяващи информация за нарушения\n\n(обн., ДВ, бр. 11 от 2023 г.; изм., бр. 65, 84 и 88 от 2023 г.)\n\n \n\n§ 1. \n\nВ чл. 4 т. 3 се изменя така:\n\n \n\n„3. информацията за които е защитена от поверителността на разговорите и кореспонденцията между адвокатите и техните клиенти;“.\n\n \n\n§ 2. \n\nВ чл. 5, ал. 2 се правят следните изменения:\n\n \n\n1. Точка 3 се изменя така:\n\n \n\n„3. доброволец, платен или неплатен стажант;“.\n\n \n\n2. Точки 6 и 7 се изменят така:\n\n \n\n„6. лице, чието трудово или служебно правоотношение предстои да започне, или лице, което предстои да сключи договор за предоставяне на всякакъв вид услуга, в случаите, в които информацията относно нарушенията е получена по време на процеса на подбор или други преддоговорни отношения;\n\n \n\n7. работник или служител, както и всяко друго лице по т. 1 – 5, получило информацията в рамките на трудово, служебно или друго правоотношение в работен контекст, което е прекратено към момента на подаване на сигнала или на публичното оповестяване.“\n\n \n\n§ 3. \n\nЧлен 9 се изменя така:\n\n \n\n„Пречки за образуване на производство\n\n \n\nЧл. 9. Не се образува производство по анонимни сигнали.“\n\n \n\n§ 4. \n\nВ чл. 14, ал. 5 думите „както и могат да използват канал за вътрешно подаване на сигнали, създаден от икономическата група, към която принадлежат, ако каналът отговаря на изискванията на този закон“ и запетаята пред тях се заличават.\n\n \n\n§ 5. \n\nВ чл. 15 ал. 3 се изменя така:\n\n \n\n„(3) Писменият сигнал се подава от подателя чрез попълване на формуляр по ал. 2. Устният сигнал се документира чрез попълване на формуляр от служителя, отговарящ за разглеждането на сигнали, който предлага на подаващия сигнала да го провери, коригира и одобри, като го подпише. При изрично съгласие на лицето, подаващо сигнала, устният сигнал, подаден чрез телефонна линия или друга система за гласови съобщения или чрез лична среща, може да бъде документиран и посредством запис на траен носител, позволяващ неговото извличане.“\n\n \n\n§ 6. \n\nВ чл. 17, ал. 1, т. 3 буква „а“ се изменя така:\n\n \n\n„а) когато нарушението, за което е подаден сигналът, е маловажен случай и не налага предприемането на допълнителни последващи действия; когато по отношение на нарушението предвидените в съответния закон срокове за образуване на административнонаказателно или наказателно производство са изтекли, съответно административнонаказателната или наказателната отговорност е погасена поради изтичане на предвидената в съответния закон давност; приключването не засяга други задължения или приложими процедури във връзка с нарушението, за което е подаден сигнал, нито защитата по този закон по отношение на вътрешното или външното подаване на сигнали;“.\n\n \n\n§ 7. \n\nВ чл. 23 се правят следните изменения и допълнения:\n\n \n\n1. В ал. 1:\n\n \n\nа) точка 1 се изменя така:\n\n \n\n„1. незабавно и при всички случаи в срок 7 дни от получаването на сигнала потвърждават получаването му, освен ако сигнализиращото лице изрично е поискало друго или служителят има основание да смята, че потвърждението за получаване на сигнала би изложило на риск защитата на самоличността на сигнализиращото лице;“\n\n \n\nб) в т. 3 в началото на изречението се добавя „своевременно и при всички случаи в срок 7 дни от получаването на сигнала“.\n\n \n\n2. В ал. 3, изречение второ думата „репресивни“ се заличава.\n\n \n\n§ 8. \n\nВ чл. 40, ал. 2, изречение второ думата „друго“ се заличава.\n\n \n\n§ 9. \n\nВ чл. 42 се правят следните изменения и допълнения:\n\n \n\n1. Досегашният текст става ал. 1.\n\n \n\n2. Създава се ал. 2:\n\n \n\n„(2) Когато нарушението по ал. 1, т. 2, предложение първо е извършено от юридическо лице или едноличен търговец, се налага имуществена санкция в размер от 1000 до 7000 лв.“\n\n \n\n§ 10.\n\n В чл. 44 се правят следните изменения и допълнения:\n\n \n\n1. Досегашният текст става ал. 1.\n\n \n\n2. Създава се ал. 2:\n\n \n\n„(2) Когато нарушението по ал. 1 е извършено от юридическо лице или едноличен търговец, се налага имуществена санкция в размер от 1000 до 7000 лв.“\n\n \n\nЗаключителна разпоредба\n\n \n\n§ 11.\n\n В Закона за местното самоуправление и местната администрация (обн., ДВ, бр. 77 от 1991 г.; изм., бр. 24, 49 и 65 от 1995 г., бр. 90 от 1996 г., бр. 122 от 1997 г., бр. 33, 130 и 154 от 1998 г., бр. 67 и 69 от 1999 г., бр. 26 и 85 от 2000 г., бр. 1 от 2001 г., бр. 28, 45 и 119 от 2002 г., бр. 69 от 2003 г., бр. 19 и 34 от 2005 г., бр. 30 и 69 от 2006 г., бр. 61 и 63 от 2007 г., бр. 54 и 108 от 2008 г., бр. 6, 14, 35, 42 и 44 от 2009 г., бр. 15 и 97 от 2010 г., бр. 9 и 32 от 2011 г.; Решение № 4 на Конституционния съд от 2011 г. – бр. 36 от 2011 г.; изм., бр. 57 от 2011 г., бр. 38 от 2012 г., бр. 15 от 2013 г., бр. 1, 19 и 53 от 2014 г., бр. 39, 43 и 51 от 2016 г., бр. 9, 99 и 103 от 2017 г., бр. 7, 21, 24 и 47 от 2018 г., бр. 79 от 2019 г., бр. 44, 70 и 107 от 2020 г., бр. 9 от 2021 г., бр. 84 от 2023 г. и бр. 8 от 2024 г.) се правят следните изменения и допълнения:\n\n \n\n1. В чл. 21 се създава ал. 4:\n\n \n\n„(4) Общинският съвет приема Етичен кодекс на общинските съветници.“\n\n \n\n2. В чл. 27 се създава ал. 7:\n\n \n\n„(7) В отчета на комисията по чл. 48, ал. 2 се включва информация за броя на подадените сигнали за неетично поведение, за конфликт на интереси и за корупция на общински съветници и други нарушения на Етичния кодекс на общинските съветници, както и за предприетите действия по тях. Информацията се оповестява публично на интернет страницата на съответния общински съвет след разглеждането на отчета по реда на ал. 6.“\n\n \n\n3. В чл. 36:\n\n \n\nа) създава се нова ал. 2:\n\n \n\n„(2) Общинският съветник е длъжен да осъществява дейността си при спазване на правилата на Етичния кодекс на общинските съветници.“;\n\n \n\nб) досегашната ал. 2 става ал. 3.\n\n \n\n4. Създава се нов чл. 37в:\n\n \n\n„Чл. 37в. Влезлите в сила актове на съответните компетентни органи, с които се установяват нарушения на Етичния кодекс на общинските съветници, несъвместимост, конфликт на интереси или корупция на общински съветници, се оповестяват публично на интернет страницата на съответния общински съвет при спазване на нормативните изисквания за защита на личните данни.“\n\n \n\n5. Досегашният чл. 37в става чл. 37г.\n\n \n\n6. В чл. 48:\n\n \n\nа) създава се нова ал. 2:\n\n \n\n„(2) Общинският съвет избира от състава на своите съветници постоянна етична комисия, която разглежда сигнали за нарушения на Етичния кодекс на общинските съветници, включително сигнали за неетично поведение. Постъпилите сигнали за конфликт на интереси и за корупция на общински съветници се изпращат на съответните компетентни органи.“;\n\n \n\nб) досегашната ал. 2 става ал. 3.\n\n \n\nЗаконът е приет от 51-вото Народно събрание на 30 април 2025 г. и е подпечатан с официалния печат на Народното събрание.\n\n \n\nПредседател на Народното събрание: \nНаталия Киселова\n\n \n\n2397",
  "textLength": 6782,
  "scrapedAt": "2026-01-11T03:16:34.991Z",
  "isComplete": true,
  "error": null,
  "retryCount": 0
}