{
  "title": "01/11/2013 Закон за изменение и допълнение на Закона за ветеринарномедицинската дейност",
  "date": "",
  "link": "https://www.parliament.bg/bg/laws/ID/14539",
  "lawId": "14539",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за ветеринарномедицинската дейност \n\n(обн., ДВ, бр. 87 от 2005 г., изм., бр. 30, 31, 55 и 88 от 2006 г., бр. 51 и 84 от 2007 г., бр. 13, 36 и 100 от 2008 г., бр. 27, 35, 74, 95 и 102 от 2009 г., бр. 25 и 41 от 2010 г., бр. 8 и 92 от 2011 г., бр. 77, 82 и 97 от 2012 г. и бр. 7, 15, 66, 68 и 83 от 2013 г.)\n\n§ 1. \n\nВ чл. 7, ал. 2 думите „ветеринарномедицински специалисти“ се заменят с „обучени лица“ и думите „наредба на министъра на земеделието и храните“ се заменят с „наредбата по чл. 62, ал. 2 от Закона за здравето“.\n\n§ 2. \n\nВ чл. 8, ал. 2 накрая се добавя „с изключение на случаите по чл. 46ж“.\n\n§ 3. \n\nВ чл. 46г, ал. 1 накрая се добавя „с изключение на разходите за закупуване на инвитро диагностичните ветеринарномедицински средства, необходими за лабораторните изследвания, които са за сметка на акредитираните лаборатории“.\n\n§ 4. \n\nЧлен 46ж се изменя така:\n\n„Чл. 46ж. При необходимост изпълнителният директор на БАБХ издава заповед за изпълнение на мерките по държавната профилактична програма и програмите за надзор и ликвидиране на болести по животните от ветеринарни лекари от БАБХ или от ветеринарномедицински специалисти извън системата на БАБХ.“\n\n§ 5. \n\nВ чл. 51 ал. 3 се изменя така:\n\n„(3) Българската агенция по безопасност на храните поддържа Интегрирана информационна система с данни за идентифицираните животни и за животновъдните обекти и осигурява достъп до данните на:\n\n1. Европейската комисия при поискване;\n\n2. развъдните организации по чл. 8 от Закона за животновъдството.“\n\n§ 6. \n\nСъздава се нов чл. 51а:\n\n„Чл. 51а. Официалната идентификация на животните се извършва от собствениците им или от упълномощени от тях ветеринарни лекари, ветеринарни техници или развъдни организации по чл. 8 от Закона за животновъдството в 5-дневен срок от раждането на животните.“\n\n§ 7. \n\nДосегашният чл. 51а става чл. 51б.\n\n§ 8. \n\nДосегашният чл. 51б става чл. 51в и в него в ал. 1 думите „чл. 51а“ се заменят с „чл. 51б“.\n\n§ 9. \n\nВ чл. 132 се правят следните изменения:\n\n1. В ал. 1, т. 7, буква „б“ думите „и въведените данни“ се заменят с „като му предоставя данните от идентификацията за въвеждането им“. \n\n2. В ал. 2 думите „7 дни“ се заменят с „три дни“. \n\n§ 10.\n\n В чл. 414а, ал. 1 и 3 думите „или чл. 46ж“ се заличават.\n\n§ 11.\n\n В чл. 442б, ал. 1 думите „чл. 51а“ се заменят с „чл. 51б“ и думите „чл. 51б“ се заменят с „чл. 51в“.\n\nЗаключителни разпоредби\n\n§ 12.\n\n В 6-месечен срок от влизането в сила на този закон Българската агенция по безопасност на храните осигурява достъп на развъдните организации по чл. 51, ал. 3, т. 2 до данните от Интегрираната информационна система. \n\n§ 13.\n\n В Закона за здравето (обн., ДВ, бр. 70 от 2004 г.; изм., бр. 46, 76, 85, 88, 94 и 103 от 2005 г., бр. 18, 30, 34, 59, 71, 75, 80, 81, 95 и 102 от 2006 г., бр. 31, 41, 46, 53, 59, 82 и 95 от 2007 г., бр. 13, 102 и 110 от 2008 г., бр. 36, 41, 74, 82, 93, 99 и 101 от 2009 г., бр. 41, 42, 50, 59, 62, 98 и 100 от 2010 г., бр. 8, 9, 45 и 60 от 2011 г., бр. 38, 40, 54, 60, 82, 101 и 102 от 2012 г. и бр. 15, 30, 66 и 68 от 2013 г.) в чл. 62, ал. 2 накрая се добавя „и министъра на земеделието и храните“. \n\n§ 14.\n\n В 6-месечен срок от влизането в сила на този закон министърът на здравеопазването и министърът на земеделието и храните приемат наредбата по чл. 62, ал. 2 от Закона за здравето. \n\n§ 15.\n\n Параграфи 6, 7, 8 и 11 влизат в сила от 1 януари 2014 г. \n\nЗаконът е приет от 42-то Народно събрание на 1 ноември 2013 г. и е подпечатан с официалния печат на Народното събрание.\n\nПредседател на Народното събрание: \nМихаил Миков\n\n8256",
  "textLength": 3581,
  "scrapedAt": "2026-01-11T03:42:38.246Z",
  "isComplete": true,
  "error": null,
  "retryCount": 0
}