{
  "title": "14/12/2022 Закон за изменение и допълнение на Закона за висшето образование",
  "date": "",
  "link": "https://www.parliament.bg/bg/laws/ID/164455",
  "lawId": "164455",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за висшето образование \n\n(обн. ДВ, бр. 112 от 1995 г.; изм., бр. 28 от 1996 г., бр. 56, 57 и 58 от 1997 г., бр. 60, 66, 111 и 113 от 1999 г., бр. 54 от 2000 г., бр. 22 от 2001 г., бр. 40 и 53 от 2002 г., бр. 48 и 70 от 2004 г., бр. 77, 83 и 103 от 2005 г., бр. 30, 36, 62 и 108 от 2006 г., бр. 41 от 2007 г., бр. 13, 43 и 69 от 2008 г., бр. 42, 74 и 99 от 2009 г., бр. 38, 50, 56, 63 и 101 от 2010 г., бр. 61 и 99 от 2011 г., бр. 60 и 102 от 2012 г., бр. 15, 63, 68 и 101 от 2013 г., бр. 54, 66 и 107 от 2014 г., бр. 56 и 79 от 2015 г., бр. 17 и 98 от 2016 г., бр. 17, 30, 86 и 98 от 2018 г., бр. 17 от 2020 г. и бр. 18 и 56 от 2022 г.)\n\n§ 1. \n\nВ чл. 21, ал. 8 думите „в редовна форма на обучение“ се заличават.\n\n§ 2. \n\nВ чл. 26б се правят следните изменения и допълнения: \n\n1. Създава се нова ал. 4: \n\n„(4) Институтите по ал. 1 може да бъдат обособявани и като самостоятелни юридически лица в структурата на висшето училище с акт на Министерския съвет по предложение на академичния съвет на висшето училище.“\n\n2. Досегашната ал. 4 става ал. 5.\n\n3. Създава се ал. 6: \n\n„(6) В случаите по ал. 4 с акта на Министерския съвет се определят наименованието и структурата на института, както и статутът на разпоредител с бюджет на ръководителя му, а взаимоотношенията на висшето училище с института, конституирането и функциите на неговите органи за управление се определят от академичния съвет на висшето училище в приетия от него правилник на института.“\n\n§ 3. \n\nВ чл. 68 ал. 5 се изменя така:\n\n„(5) Кандидат-студентите, притежаващи диплома за средно образование, които в годините на обучението си във втори гимназиален етап са станали лауреати на национални или международни олимпиади или състезания, или носители на медали от олимпийски, световни и европейски първенства, се приемат без конкурсен изпит и извън утвърдения по реда на чл. 9, ал. 3, т. 6, букви „а“ и „б“ ежегоден брой на приеманите за обучение студенти, когато конкурсният изпит за желаната от тях специалност съответства на предмета на олимпиадата, състезанието или дисциплината на първенството.“\n\n§ 4. \n\nСъздава се чл. 91г:\n\n„Чл. 91г. В случаите по чл. 26б, ал. 4 институтите може да получават институционално финансиране и целеви средства за научни изследвания, както и финансиране за изпълнение на стратегически научноизследователски програми и/или други национални програми.“\n\n§ 5. \n\nВ § 4д от допълнителните разпоредби се правят следните допълнения:\n\n1. Създава се т. 11:\n\n„11. „Лауреат на национална олимпиада или национално състезание“ е класираният на първо, второ или трето място и/или получил оценка отличен 6,00 на националния кръг на съответната олимпиада или състезание.“\n\n2. Създава се т. 12:\n\n„12. „Лауреат на международна олимпиада или състезание“ е лице, получило златен, сребърен или бронзов медал като участник в национален отбор.“\n\nЗаключителна разпоредба\n\n§ 6. \n\nВ Закона за развитието на академичния състав в Република България (обн., ДВ, бр. 38 от 2010 г.; Решение № 11 на Конституционния съд от 2010 г. – бр. 81 от 2010 г.; изм., бр. 101 от 2010 г., бр. 68 от 2013 г., бр. 30 от 2018 г., бр. 17 от 2019 г., бр. 17 от 2020 г., бр. 21 от 2021 г. и бр. 56 от 2022 г.) в чл. 8 ал. 2 се изменя така:\n\n„(2) Редовната форма на обучение е с продължителност до три години, задочната и дистанционната – до 4 години, а обучението на докторантите на самостоятелна подготовка и на тези по чл. 21, ал. 7 от Закона за висшето образование е с продължителност до 5 години.“\n\nЗаконът е приет от 48-ото Народно събрание на 14 декември 2022 г. и е подпечатан с официалния печат на Народното събрание.\n\nПредседател на Народното събрание: \nВежди Рашидов\n\n8046",
  "textLength": 3667,
  "scrapedAt": "2026-01-11T03:11:20.062Z",
  "isComplete": true,
  "error": null,
  "retryCount": 0
}