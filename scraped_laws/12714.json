{
  "title": "08/06/2011 Закон за изменение и допълнение на Закона за Министерството на вътрешните работи",
  "date": "",
  "link": "https://www.parliament.bg/bg/laws/ID/12714",
  "lawId": "12714",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за Министерството на вътрешните работи \n\n(обн., ДВ, бр. 17 от 2006 г.; изм., бр. 30, 102 и 105 от 2006 г., бр. 11, 31, 41, 46, 57, 64 и 109 от 2007 г., бр. 28, 43, 69, 94 и 98 от 2008 г., бр. 27, 42, 74, 82 и 93 от 2009 г., бр. 88 от 2010 г. и бр. 9 и 23 от 2011 г.)\n\n§ 1. \n\nВ чл. 213 се правят следните изменения и допълнения:\n\n1. В ал. 1 думите „за работа във вредни за здравето условия“ се заменят със „за работа при специфични условия и рискове за живота и здравето, които не могат да бъдат отстранени, ограничени или намалени, независимо от предприетите мерки“. \n\n2. Създава се ал. 3:\n\n„(3) Министърът на вътрешните работи може да определя за държавните служители по-благоприятни размери на отпуска за работа при специфични условия и рискове за живота и здравето, които не могат да бъдат отстранени, ограничени или намалени, независимо от предприетите мерки.“\n\n§ 2. \n\nВ чл. 256, ал. 1, т. 2 след думите „продължителна служба“ се добавя „за специфични служебни дейности“ и се поставя запетая.\n\nЗаключителна разпоредба\n\n§ 3. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 41-ото Народно събрание на 8 юни 2011 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n7275",
  "textLength": 1317,
  "scrapedAt": "2026-01-11T03:40:06.263Z",
  "isComplete": true,
  "error": null,
  "retryCount": 0
}