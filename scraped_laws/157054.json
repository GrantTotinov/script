{
  "title": "31/07/2019 Закон за изменение и допълнение на Закона за забрана на химическото оръжие и за контрол на токсичните химически вещества и техните прекурсори",
  "date": "",
  "link": "https://www.parliament.bg/bg/laws/ID/157054",
  "lawId": "157054",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за забрана на химическото оръжие и за контрол на токсичните химически вещества и техните прекурсори \n\n(обн., ДВ, бр. 8 от 2000 г.; изм., бр. 75 от 2002 г., бр. 11 от 2007 г., бр. 82 от 2009 г., бр. 26 от 2011 г. и бр. 14 от 2015 г.)\n\n§ 1. \n\nВ чл. 26 се правят следните изменения и допълнения:\n\n1. Създава се ал. 1:\n\n„(1) На лице, което извършва трансфер в нарушение на чл. 10, ал. 7 или 8, се налага глоба в размер от 5000 до 10 000 лв. или имуществена санкция в размер от 15 000 до 25 000 лв.“\n\n2. Досегашният текст става ал. 2.\n\n§ 2. \n\nВ допълнителната разпоредба се правят следните изменения и допълнения: \n\n1. Наименованието се изменя така: „Допълнителни разпоредби“. \n\n2. Създава се § 1а:\n\n„§ 1а. Заявленията и декларациите по този закон се подават в Междуведомствената комисия, подпечатани с печата на съответното физическо или юридическо лице, регистрирано по Търговския закон.“\n\nПреходни и заключителни разпоредби\n\n§ 3. \n\nВ Закона за експортния контрол на продукти, свързани с отбраната, и на изделия и технологии с двойна употреба (обн. ДВ, бр. 26 от 2011 г.; изм., бр. 56 и 93 от 2012 г., бр. 9 от 2014 г., бр. 14 и 79 от 2015 г., бр. 58 от 2016 г. и бр. 101 от 2017 г.) се правят следните изменения и допълнения:\n\n1. В чл. 6, ал. 2 накрая се добавя „освен в случаите по чл. 32, ал. 7“.\n\n2. В чл. 32 се създава ал. 7:\n\n„(7) Алинеи 1 – 6 не се прилагат в случаите на временен износ и свързания с него реимпорт на продукти, свързани с отбраната, за изпълнение на задължения по външнотърговски договори или споразумения за ремонт или модернизация, сключени от Министерството на отбраната за нуждите на въоръжените сили на Република България. В тези случаи се прилага Регламент (ЕС) № 952/2013 на Европейския парламент и на Съвета от 9 октомври 2013 г. за създаване на Митническия кодекс на Съюза (ОВ, L 269/1 от 10 октомври 2013 г.).“\n\n3. В § 5 от допълнителните разпоредби:\n\nа) досегашният текст става ал. 1;\n\nб) създава се ал. 2:\n\n„(2) Заявленията, удостоверенията и декларациите по този закон се подават, подпечатани с печата на съответното физическо или юридическо лице, регистрирано по Търговския закон.“\n\n§ 4. \n\nНеприключилите до влизането в сила на този закон производства по Закона за експортния контрол на продукти, свързани с отбраната, и на изделия и технологии с двойна употреба, образувани по представени от Министерството на отбраната удостоверения за износ на продукти, свързани с отбраната, за изпълнение на задължения по външнотърговски договори или споразумения за ремонт или модернизация, сключени от Министерството на отбраната за нуждите на въоръжените сили на Република България, се прекратяват.\n\n§ 5. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 44-то Народно събрание на 31 юли 2019 г. и е подпечатан с официалния печат на Народното събрание.\n\nПредседател на Народното събрание:  \nЦвета Караянчева\n\n6147",
  "textLength": 2925,
  "scrapedAt": "2026-01-11T03:17:57.806Z",
  "isComplete": true,
  "error": null,
  "retryCount": 0
}