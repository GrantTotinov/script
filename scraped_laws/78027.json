{
  "title": "23/05/2018 Закон за изменение и допълнение на Кодекса за социално осигуряване",
  "date": "",
  "link": "https://www.parliament.bg/bg/laws/ID/78027",
  "lawId": "78027",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Кодекса за социално осигуряване \n\n(обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г., бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44, 58, 81, 89, 94 и 99 от 2012 г., бр. 15, 20, 70, 98, 104, 106, 109 и 111 от 2013 г., бр. 1, 18, 27, 35, 53 и 107 от 2014 г., бр. 12, 14, 22, 54, 61, 79, 95, 98 и 102 от 2015 г., бр. 62, 95, 98 и 105 от 2016 г., бр. 62, 92, 99 и 103 от 2017 г., бр. 7 и 15 от 2018 г.; попр., бр. 16 от 2018 г.; изм., бр. 17 и 30 от 2018 г.)\n\n§ 1. \n\nВ чл. 123з се създават ал. 3а и 3б:\n\n„(3а) Пенсионноосигурителното дружество е длъжно да предостави при поискване от лице, осигурено във фонд за допълнително доброволно пенсионно осигуряване или фонд за допълнително доброволно пенсионно осигуряване по професионални схеми с вноски на лице по чл. 230, ал. 3, т. 2 или 3 или на предприятие осигурител, създадено съгласно законодателството на Република България, в 7-дневен срок писмена информация относно:\n\n1. придобиването на права върху средствата по индивидуалната партида и последиците във връзка с това в резултат на прекратяване на правоотношението с лицето по чл. 230, ал. 3, т. 2 или 3 или с предприятието осигурител; \n\n2. условията, определящи третирането на средствата по индивидуалната партида след прекратяване на правоотношението по т. 1, като, когато е допустимо изтегляне на средствата преди придобиването на право на пенсия, в информацията се включва и писмена клауза, че осигуреното лице следва да разгледа възможността да потърси консултация относно влагането на тези средства за пенсионно осигуряване.\n\n(3б) Пенсионноосигурителното дружество е длъжно да предостави при поискване на наследниците на починало осигурено лице или пенсионер във фонд за допълнително доброволно пенсионно осигуряване или фонд за допълнително доброволно пенсионно осигуряване по професионални схеми в 7-дневен срок писмена информация за полагащите им се средства от индивидуалната партида на починалия и условията, определящи третирането на тези средства.“\n\n§ 2. \n\nВ чл. 236 се правят следните изменения и допълнения:\n\n1. Създава се нова ал. 3:\n\n„(3) При осигуряването на своите работници и служители и на лицата, с които са сключени договори за възлагане на управление и контрол, лицата по чл. 230, ал. 3, т. 2 и 3 и предприятията осигурители, създадени съгласно законодателството на Република България, могат да прилагат срок на изчакване не по-дълъг от 6 месеца от възникването на правоотношението със съответното лице.“\n\n2. Създава се ал. 4:\n\n„(4) Когато се прилага срок на изчакване, лицата по чл. 230, ал. 3, т. 2 и 3 и предприятията осигурители, създадени съгласно законодателството на Република България, при поискване предоставят на своите работници и служители и на лицата, с които са сключени договори за възлагане на управление и контрол, в 7-дневен срок писмена информация относно прилагания срок на изчакване и последиците от него при прекратяване на правоотношението.“\n\n3. Досегашната ал. 3 става ал. 5 и в нея думата „изцяло“ се заличава, а накрая се поставя запетая и се добавя „доколкото в този кодекс не е предвидено друго“.\n\n§ 3. \n\nВ чл. 237 се правят следните допълнения:\n\n1. В ал. 1, т. 2 накрая се поставя запетая и се добавя „както и срока на изчакване, ако се прилага такъв“.\n\n2. В ал. 3, т. 1 накрая се поставя запетая и се добавя „както и срока на изчакване, ако се прилага такъв“.\n\n§ 4. \n\nВ чл. 248а се правят следните изменения:\n\n1. В ал. 1 думите „Осигурените лица по професионална схема, за които е прекратено внасянето на осигурителни вноски по тази схема“ се заменят с „Осигурените лица, за които е прекратено внасянето на осигурителни вноски“.\n\n2. Алинея 2 се изменя така:\n\n„(2) Алинея 1 се прилага и за лицата по чл. 245.“\n\n§ 5. \n\nВ чл. 343а, ал. 5 думите „чл. 236, ал. 3“ се заменят с „чл. 236, ал. 5“.\n\n§ 6. \n\nВ допълнителните разпоредби се правят следните допълнения:\n\n1. В § 1, ал. 2 се създава т. 34:\n\n„34. „Срок на изчакване“ е период на заетост, който е необходим съгласно правилата на осигурителния договор, колективното споразумение или колективния трудов договор или се изисква от лицата по чл. 230, ал. 3, т. 2 и 3 или от предприятието осигурител, за да започнат да внасят осигурителни вноски във фонд за допълнително доброволно пенсионно осигуряване или фонд за допълнително доброволно пенсионно осигуряване по професионални схеми за съответния работник или служител или за съответното лице, с което е сключен договор за възлагане на управление и контрол.“\n\n2. В § 1а, ал. 1 се създава т. 9:\n\n„9. Директива 2014/50/ЕС на Европейския парламент и на Съвета от 16 април 2014 г. относно минималните изисквания за повишаване на мобилността на работниците между държавите членки чрез подобряване на придобиването и запазването на допълнителни пенсионни права (ОВ, L 128/1 от 30 април 2014 г.).“\n\nПреходни и заключителни разпоредби\n\n§ 7. \n\nИзискванията на § 2, т. 1 се прилагат за периоди на заетост след влизането в сила на този закон.\n\n§ 8. \n\nЗаконът влиза в сила от 21 май 2018 г. \n\nЗаконът е приет от 44-то Народно събрание на 23 май 2018 г. и е подпечатан с официалния печат на Народното събрание.\n\nПредседател на Народното събрание:\n\n \n\nЦвета Караянчева\n\n5248",
  "textLength": 5837,
  "scrapedAt": "2026-01-11T03:09:53.142Z",
  "isComplete": true,
  "error": null,
  "retryCount": 0
}