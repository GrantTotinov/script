{
  "title": "16/06/2010 Закон за изменение и допълнение на Закона за радиото и телевизията",
  "date": "",
  "link": "https://www.parliament.bg/bg/laws/ID/10024",
  "lawId": "10024",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за радиото и телевизията \n\n(обн., ДВ, бр. 138 от 1998 г.; Решение № 10 на Конституционния съд от 1999 г. - бр. 60 от 1999 г.; изм., бр. 81 от 1999 г., бр. 79 от 2000 г., бр. 96 и 112 от 2001 г., бр. 77 и 120 от 2002 г., бр. 99 и 114 от 2003 г., бр. 99 и 115 от 2004 г., бр. 88, 93 и 105 от 2005 г., бр. 21, 34, 70, 80, 105 и 108 от 2006 г., бр. 10, 41, 53 и 113 от 2007 г., бр. 110 от 2008 г., бр. 14, 37, 42 и 99 от 2009 г. и бр. 12 от 2010 г.)\n\n§ 1. \n\nВ чл. 24, ал. 1 цифрата „9“ се заменя с „5“, цифрата „5“ се заменя с „3“ и цифрата „4“ се заменя с „2“.\n\n§ 2. \n\nВ чл. 29 се правят следните изменения:\n\n1. В ал. 1 думите „всяка квота“ се заменят с „квотата на Народното събрание и през три години от квотата на президента“.\n\n2. Алинея 2 се изменя така:\n\n„(2) Едно лице не може да бъде член на Съвета за електронни медии повече от два мандата. Мандатите не могат да бъдат последователни.“\n\nПреходни и заключителни разпоредби\n\n§ 3. \n\nМандатът на член на Съвета за електронни медии, който е втори последователен, се прекратява от деня на влизане в сила на този закон.\n\n§ 4. \n\nСлед изтичане на две години от влизането в сила на този закон съставът на Съвета за електронни медии от квотата на Народното събрание се обновява, като чрез жребий се прекратява мандатът на един от членовете, избрани през 2010 г.\n\n§ 5. \n\nВ 10-дневен срок от влизането в сила на този закон мандатът на един от членовете на Съвета за електронни медии от квотата на президента се прекратява чрез жребий.\n\n§ 6. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 41-ото Народно събрание на 19 май 2010 г. и на 16 юни 2010 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n5219",
  "textLength": 1780,
  "scrapedAt": "2026-01-11T03:39:53.547Z",
  "isComplete": true,
  "error": null,
  "retryCount": 0
}