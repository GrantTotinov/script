{
  "title": "17/03/2010 Закон за изменение на Закона за събранията, митингите и манифестациите",
  "date": "",
  "link": "https://www.parliament.bg/bg/laws/ID/9785",
  "lawId": "9785",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за събранията, митингите и манифестациите \n\n(обн., ДВ, бр. 10 от 1990 г.; изм., бр. 11 от 1998 г.)\n\n§ 1. \n\nВ чл. 7 се правят следните изменения и допълнения:\n\n1. В ал. 2 думите „Народното събрание“ се заменят със „сградите на Народното събрание, на Президентството и на Министерския съвет“.\n\n2. Създава се ал. 3:\n\n„(3) Обозначена зона е зоната за сигурност около сградите по ал. 2, която обхваща не по-малко от пет и не повече от двадесет метра от съответната сграда. Обозначената зона може да се определя за всеки конкретен случай по предложение на администрацията на органите по ал. 2, след съгласуване с компетентните органи на Министерството на вътрешните работи, и се утвърждава от кмета на Столична община, за което се уведомява организаторът на събранието, митинга или манифестацията.“\n\n§ 2.\n\n В чл. 8, ал. 1 думите „общинския народен съвет или кметството“ се заменят с „кмета на общината“.\n\n§ 3. \n\nВ чл. 9, ал. 2 думите „Председателят на изпълнителния комитет на общинския народен съвет, съответно кметът“ се заменят с „Кметът на общината“.\n\n§ 4. \n\nВ чл. 10 се правят следните изменения:\n\n1. В ал. 1 думата „председател“ се заменя с „организаторите, подписали уведомлението по чл. 8, ал. 1“.\n\n2. В ал. 2 думата „председателя“ се заменя с „организаторите по ал. 1“.\n\n§ 5. \n\nВ чл. 11 се правят следните изменения:\n\n1. В ал. 1 думите „общинския народен съвет или кметството“ се заменят с „кмета на общината“, а думите „пет дни“ се заменят със „72 часа“.\n\n2. В ал. 2 думите „Председателят на изпълнителния комитет на общинския народен съвет, съответно кметът“ се заменят с „Кметът на общината“.\n\n§ 6. \n\nВ чл. 12 се правят следните изменения:\n\n1. В ал. 1 думите „председателят на изпълнителния комитет на общинския народен съвет, съответно кметът“ се заменят с „кметът на общината“.\n\n2. В ал. 2:\n\nа) в текста преди т. 1 думите „Председателят на изпълнителния комитет на общинския народен съвет или кметът“ се заменят с „Кметът на общината“;\n\n б) в т. 1 думите „обществен и държавен строй“ се заменят с „ред“.\n\n3. Алинеи 4 и 5 се изменят така:\n\n„(4) Организаторът на събранието, митинга или манифестацията може да обжалва забраната по предходната алинея пред съответния административен съд в 3-дневен срок от получаването й. Жалбата не спира изпълнението на заповедта. Съдът се произнася по нея в срок от 24 часа. Решението на съда се обявява веднага и е окончателно. \n\n(5) За провеждането или непровеждането на събранието, митинга или манифестацията кметът на общината, съответно кметът на кметството, уведомява незабавно компетентните органи на Министерството на вътрешните работи.“ \n\n4. Алинея 6 се отменя.\n\n§ 7.\n\n В чл. 13 се правят следните изменения:\n\n1. В ал.1 думите „Председателят на изпълнителния комитет на общинския народен съвет, съответно кметът“ се заменят с „Кметът на общината“.\n\n2. В ал. 2 думата „незабавно“ се заличава.\n\n§ 8.\n\n В чл. 14 се правят следните изменения:\n\n1. В ал. 2 думите „съответните органи на народните съвети“ се заменят с „длъжностни лица, определени от кмета на общината“.     \n\n2. В ал. 3 думата „съответно“ се заличава, а думите „председателя на изпълнителния комитет на общинския или на областния народен съвет“ се заменят с „кмета на общината“.\n\n§ 9. \n\nВ допълнителните и заключителните разпоредби се правят следните изменения:\n\n1. В § 1 думата „другарски“ се заменя с „други“, а думите „събранията по месторабота и събранията, предвидени с нормативен акт“ се заменят с „каквито и да било събрания на закрито“. \n\n2. В § 3 думите „народните съвети“ се заменят с „кметовете на общини“.\n\nПреходна разпоредба\n\n§ 10.\n\n (1) Подадените преди влизането в сила на този закон писмени уведомления се разглеждат от органа, пред който са подадени. Отказите подлежат на обжалване при условията и по реда на този закон. \n\n(2) Отказите, постановени преди влизането в сила на този закон и по които срокът на обжалване не е изтекъл, се обжалват при условията и по реда на този закон. \n\n(3) Висящите пред районните съдилища дела се разглеждат по досегашния ред.\n\nЗаконът е приет от 41-ото Народно събрание на 21 януари 2010 г. и на 17 март 2010 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n2534",
  "textLength": 4216,
  "scrapedAt": "2026-01-11T03:45:13.901Z",
  "isComplete": true,
  "error": null,
  "retryCount": 0
}