{
  "title": "21/10/2010 Закон за изменение на Закона за нотариусите и нотариалната дейност",
  "date": "",
  "link": "https://www.parliament.bg/bg/laws/ID/9844",
  "lawId": "9844",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за нотариусите и нотариалната дейност \n\n(обн., ДВ, бр. 104 от 1996 г.; изм., бр. 117, 118 и 123 от 1997 г., бр. 24 от 1998 г., бр. 69 от 1999 г., бр. 18 от 2003 г., бр. 29 и 36 от 2004 г., бр. 19 и 43 от 2005 г., бр. 30, 39 и 41 от 2006 г., бр. 59 и 64 от 2007 г., бр. 50 и 69 от 2008 г. и бр. 42, 47 и 82 от 2009 г.)\n\nПараграф единствен. \n\nЧлен 84 се изменя така:\n\n„Български дипломатически и консулски представители\n\nЧл. 84. (1) Българските консулски длъжностни лица в чужбина, при спазване на съответните разпоредби на Гражданския процесуален кодекс и ако документът е съставен на български език, могат:\n\n1. да удостоверяват датата, съдържанието и подписите на частни документи, които не подлежат на вписване и са представени от български или чужди граждани;\n\n2. да удостоверяват верността на преписи и извлечения от документи, представени от български граждани;\n\n3. да съставят нотариални завещания на български граждани. \n\n(2) Удостоверяването на датата, съдържанието и подписа на частен документ, който не подлежи на вписване и е представен от чужд гражданин, се извършва само ако документът е предназначен да произведе действието си на територията на Република България.“\n\nЗаконът е приет от 41-ото Народно събрание на 21 октомври 2010 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n8515",
  "textLength": 1388,
  "scrapedAt": "2026-01-11T03:49:30.963Z",
  "isComplete": true,
  "error": null,
  "retryCount": 0
}