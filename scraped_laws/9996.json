{
  "title": "15/07/2010 Закон за изменение и допълнение на Закона за потребителския кредит",
  "date": "",
  "link": "https://www.parliament.bg/bg/laws/ID/9996",
  "lawId": "9996",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за потребителския кредит \n\n(ДВ, бр. 18 от 2010 г.)\n\n§ 1. \n\nВ чл. 4, ал. 1, т. 2 и 3 думите „и 25“ се заменят с „25 и 33а“.\n\n§ 2. \n\nСъздава се чл. 33а:\n\n„Чл. 33а. (1) Кредиторът публикува на интернет страницата си: \n\n1. текущия размер на използваните от него референтни лихвени проценти, и \n\n2. използваната от него методология за определяне на референтния лихвен процент.\n\n(2) Кредиторът е длъжен да поддържа на интернет страницата си и данни за размера на всички референтни лихвени проценти, които той е определил по ал. 1.\n\n(3) Методологията по ал. 1 не може да се променя едностранно от кредитора след сключването на договора за кредит.“\n\n§ 3.\n\n Създава се чл. 50а:\n\n„Чл. 50а. За нарушение на чл. 33а на виновните лица се налага глоба в размер от 700 до 2000 лв. – за физическите лица, и имуществена санкция в размер от 3000 до 8000 лв. – за едноличните търговци и юридическите лица.“\n\nЗаключителна разпоредба\n\n§ 4. \n\nЗаконът влиза в сила един месец след обнародването му в „Държавен вестник“.\n\nЗаконът е приет от 41-ото Народно събрание на 15 юли 2010 г. и е подпечатан с официалния печат на Народното събрание.\n\nЗа председател на Народното събрание:  \nАнастас Анастасов\n\n5998",
  "textLength": 1223,
  "scrapedAt": "2026-01-11T03:36:20.118Z",
  "isComplete": true,
  "error": null,
  "retryCount": 0
}