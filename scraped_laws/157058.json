{
  "title": "18/07/2019 Закон за изменение и допълнение на Закона за пътищата",
  "date": "",
  "link": "https://www.parliament.bg/bg/laws/ID/157058",
  "lawId": "157058",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за пътищата \n\n(обн., ДВ, бр. 26 от 2000 г.; изм., бр. 88 от 2000 г., бр. 111 от 2001 г., бр. 47 и 118 от 2002 г., бр. 9 и 112 от 2003 г., бр. 6 и 14 от 2004 г., бр. 88 и 104 от 2005 г., бр. 30, 36, 64, 102, 105 и 108 от 2006 г., бр. 59 от 2007 г., бр. 43 и 69 от 2008 г., бр. 12, 32, 41, 42, 75, 82 и 93 от 2009 г., бр. 87 от 2010 г., бр. 19, 39, 55 и 99 от 2011 г., бр. 38, 44, 47 и 53 от 2012 г., бр. 15 и 66 от 2013 г., бр. 16, 53 и 98 от 2014 г., бр. 10, 14, 37, 61, 95 и 101 от 2015 г., бр. 30 и 75 от 2016 г., бр. 11, 89 и 96 от 2017 г. и бр. 31, 80 и 105 от 2018 г.)\n\n§ 1. \n\nВ чл. 10 се правят следните изменения и допълнения:\n\n1. В ал. 1, т. 2 след думите „съответния път или пътен участък“ се поставя запетая и се добавя „като изминатото разстояние се изчислява въз основа на сбора на отделните тол сегменти, в които съответното пътно превозно средство е навлязло, а дължимите такси се определят въз основа на сбора на изчислените за съответните тол сегменти такси“.\n\n2. В ал. 15 думите „и с доставчиците на декларирани данни“ се заличават.\n\n§ 2. \n\nВ чл. 10б, ал. 5 след думите „платената пътна мрежа“ се поставя запетая и се добавя „определена по най-прекия маршрут по протежението на платената пътна мрежа“.\n\n§ 3. \n\nВ чл. 10к се правят следните изменения и допълнения:\n\n1. В ал. 1 след думите „събира и предоставя“ се добавя „на доставчик на услуги за електронно събиране на такси за изминато разстояние“, а думите „във формат, подходящ за обработване от електронната система за събиране на тол такси“ се заличават.\n\n2. Алинея 2 се изменя така:\n\n„(2) Доставчик на декларирани данни, който отговаря на изискванията, определени с наредбата по чл. 10, ал. 7, се вписва в публично оповестен списък на доставчиците на декларирани данни, воден от Агенция „Пътна инфраструктура“, и сключва договор с доставчик на услуги за електронно събиране на такси за изминато разстояние за предаване на данни относно географското позициониране и изминатото разстояние от пътни превозни средства на потребители, с които същият е сключил договор.“\n\n3. Алинея 3 се отменя.\n\n§ 4. \n\nВ чл. 21, ал. 3 се правят следните изменения:\n\n1. В т. 21 думите „и върху доставчиците на декларирани данни“ се заличават.\n\n2. Точка 23 се отменя.\n\n3. Точка 24 се изменя така:\n\n„24. осъществява контрол и надзор върху дейността на доставчиците на декларирани данни, като следи същите да отговарят на изискванията, определени в наредбата по чл. 10, ал. 7, и води публичен списък на лицата, които отговарят на тези изисквания;“.\n\n§ 5. \n\nВ чл. 55 се създава изречение второ: „Възстановяването на недължимо внесени такси по чл. 10 и по чл. 18 се осъществява по реда на Закона за държавните такси.“\n\n§ 6. \n\nВ § 1 от допълнителните разпоредби се правят следните изменения и допълнения:\n\n1. Точка 32 се изменя така:\n\n„32. „Декларирани тол данни“ е структурирана, стандартизирана информация, определена от лицето, събиращо пътни такси за неговата област на събиране на такса за изминато разстояние, съдържаща данни за уникален идентификатор на участъка/уникален идентификатор на обекта за таксуване, географска референтна точка, списък на точки, използвани в елементите на данните на описанието на участъка, правила на таксуване, тол сегмент/и, в които пътното превозно средство е навлязло, за които се дължи тол такса, тарифна информация за всеки отделен тол сегмент, регистрационен номер, категория на превозното средство, дата и час и други.“\n\n2. Създава се т. 35:\n\n„35. „Тол сегмент“ е обособена част от път или пътен участък от платената пътна мрежа, индивидуализиран с идентификационен номер и посока на движение, за навлизането в който се дължи тол такса съобразно дължината на тол сегмента и определената в тарифата по чл. 10, ал. 6 ставка за съответния път или пътен участък.“\n\n§ 7. \n\nВ преходните и заключителните разпоредби на Закона за изменение и допълнение на Закона за пътищата (обн., ДВ, бр. 80 от 2018 г.; изм., бр. 105 от 2018 г.) се правят следните изменения и допълнения:\n\n1. Създава се § 19а: \n\n„§ 19а. Таксуването на пътните превозни средства с обща технически допустима максимална маса над 3,5 тона с таксата по чл. 10, ал. 1, т. 2 – тол такса, се прилага от деня, следващ деня на обнародването в „Държавен вестник“ на решение на Министерския съвет, по предложение на министъра на регионалното развитие и благоустройството, но не по-късно от 1 март 2020 г.“ \n\n2. В § 20:\n\nа) алинея 1 се изменя така: \n\n„(1) До прилагането на таксуването с таксата по чл. 10, ал. 1, т. 2 пътните превозни средства с обща технически допустима максимална маса над 3,5 тона заплащат таксата по чл. 10, ал. 1, т. 1 – винетна такса за месечна, седмична или дневна електронна винетка.“;\n\nб) в ал. 2 думите „15 август 2019 г. включително“ се заменят с „прилагането на таксуването с таксата по чл. 10, ал. 1, т. 2“.\n\n3. В § 22 думата „годишна“ се заличава, а думите „15 август 2019 г. включително“ се заменят с „изтичане на валидността й, като в този случай тол такса не се дължи“.\n\n4. В § 23 думите „16 август 2019 г.“ се заменят с „деня, следващ деня на обнародването на решението на Министерския съвет по § 19а в „Държавен вестник“, но не по-късно от 1 март 2020 г.“.\n\n5. В § 24 думите „но не по-късно от 15 август 2019 г. включително“ се заличават. \n\n6. В § 25 думите „15 август 2019 г. включително“ се заменят с „прилагането на таксуването с таксата по чл. 10, ал. 1, т. 2“.\n\n7. Параграф 27 се отменя. \n\n8. Параграф 28 се отменя. \n\n9. Параграф 29 се отменя. \n\nПреходни и заключителни разпоредби\n\n§ 8. \n\n(1) До прилагане на таксуването с таксата по чл. 10, ал. 1, т. 2 размерът на винетните такси за пътните превозни средства с обща технически допустима максимална маса над 3,5 тона е не по-висок от следните максимални размери на таксите за ползване на инфраструктура в евро, включително административните разходи, определени на годишна база, както следва: \n\n    \n\n        \n\n            \n\n            \n \n\n            \n\n            \n\n            \n\nМаксимум три оси\n\n            \n\n            \n\n            \n\nМинимум четири оси\n\n            \n\n        \n\n    \n\n    \n\n        \n\n            \n\n            \n\nЕВРО 0\n\n            \n\n            \n\n            \n\n1 407\n\n            \n\n            \n\n            \n\n2 359\n\n            \n\n        \n\n        \n\n            \n\n            \n\nЕВРО І\n\n            \n\n            \n\n            \n\n1 223\n\n            \n\n            \n\n            \n\n2 042\n\n            \n\n        \n\n        \n\n            \n\n            \n\nЕВРО ІІ\n\n            \n\n            \n\n            \n\n1 065\n\n            \n\n            \n\n            \n\n1 776\n\n            \n\n        \n\n        \n\n            \n\n            \n\nЕВРО ІІІ\n\n            \n\n            \n\n            \n\n926\n\n            \n\n            \n\n            \n\n1 543\n\n            \n\n        \n\n        \n\n            \n\n            \n\nЕВРО ІV и по-малко замърсяващи\n\n            \n\n            \n\n            \n\n842\n\n            \n\n            \n\n            \n\n1 404\n\n            \n\n        \n\n    \n\n \n\n(2) Таксите за ползване на инфраструктурата от пътните превозни средства с обща технически допустима максимална маса над 3,5 тона са пропорционални на продължителността на ползването и имат валидност за ден, седмица и месец. Месечният размер е не по-висок от 10 на сто от годишния размер, седмичният размер – не по-висок от 5 на сто от годишния размер, а дневният размер – не по-висок от 2 на сто от годишния размер.\n\n(3) Максималната дневна такса за ползване на пътната инфраструктура от пътните превозни средства с обща технически допустима максимална маса над 3,5 тона е 12 евро.\n\n§ 9. \n\nВ Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г., бр. 74, 75, 82 и 93 от 2009 г., бр. 54, 98 и 100 от 2010 г., бр. 10, 19, 39 и 48 от 2011 г.; Решение № 1 на Конституционния съд от 2012 г. – бр. 20 от 2012 г.; изм., бр. 47, 53, 54, 60 и 75 от 2012 г., бр. 15 и 68 от 2013 г., бр. 53 и 107 от 2014 г., бр. 14, 19, 37, 79, 92, 95, 101 и 102 от 2015 г., бр. 13, 50, 81, 86, 98 и 101 от 2016 г., бр. 9, 11, 54, 58, 77 и 97 от 2017 г., бр. 2, 7, 17, 55, 59, 62, 77, 86 и 105 от 2018 г. и бр. 13 и 17 от 2019 г.) се правят следните изменения и допълнения: \n\n1. В чл. 167а, ал. 2 т. 5 и 6 се отменят.\n\n2. В чл. 172:\n\nа) алинея 1а се изменя така: \n\n„(1а) В случаите по чл. 171, т. 8 принудителната административна мярка се прилага с мотивирана заповед на директора на териториална дирекция в Агенция „Митници“ или оправомощени от него длъжностни лица.“;\n\nб) в ал. 2, т. 3а думите „и чл. 167а, ал. 2, т. 6“ се заличават; \n\nв) в ал. 8 думите „органа, приложил принудителната административна мярка“ се заменят с „Агенция „Митници“. \n\n3. В преходните и заключителните разпоредби на Закона за изменение и допълнение на Закона за движението по пътищата (ДВ, бр. 105 от 2018 г.) се създават § 21а и 21б: \n\n„§ 21а. Разпоредбите на чл. 139, ал. 7, чл. 167, ал. 3а, чл. 179, ал. 3а, 3б, 3г и 3ж не се прилагат до прилагането на таксуването с таксата по чл. 10, ал. 1, т. 2 от Закона за пътищата. \n\n§ 21б. (1) Разпоредбата на чл. 179, ал. 3 не се прилага за пътните превозни средства с обща технически допустима максимална маса над 3,5 тона. До прилагането на таксуването с таксата по чл. 10, ал. 1, т. 2 от Закона за пътищата водач, който управлява пътно превозно средство с обща технически допустима максимална маса над 3,5 тона по път, включен в обхвата на платената пътна мрежа, за което е дължима, но не е заплатена винетна такса по чл. 10, ал. 1, т. 1 от същия закон, се наказва с глоба 2000 лв. \n\n(2) Административните нарушения по ал. 1 се установяват от съответните длъжностни лица на службите за контрол по чл. 165, чл. 167, ал. 3 – 3б и чл. 167а, съобразно компетентността им. \n\n(3) Наказателните постановления за административните нарушения по ал. 1 се издават от председателя на управителния съвет на Агенция „Пътна инфраструктура“ или от оправомощени от него длъжностни лица. Членове 187а и 189е се прилагат съответно.“ \n\n§ 10.\n\n Законът влиза в сила от деня на обнародването му в „Държавен вестник“, с изключение на:\n\n1. параграф 1, т. 1, § 2, § 8 и § 9, т. 3, които влизат в сила от 16 август 2019 г.;\n\n2. параграф 7, т. 7, който влиза в сила от 15 юли 2019 г.\n\nЗаконът е приет от 44-то Народно събрание на 18 юли 2019 г. и е подпечатан с официалния печат на Народното събрание.\n\nПредседател на Народното събрание:  \nЦвета Караянчева\n\n5727",
  "textLength": 10553,
  "scrapedAt": "2026-01-11T03:20:00.189Z",
  "isComplete": true,
  "error": null,
  "retryCount": 0
}