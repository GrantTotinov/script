{
  "title": "10/10/2018 Закон за изменение на Закона за ратифициране на Конвенцията за премахване на изискването за легализация на чуждестранни публични актове",
  "date": "",
  "link": "https://www.parliament.bg/bg/laws/ID/78205",
  "lawId": "78205",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за ратифициране на Конвенцията за премахване на изискването за легализация на чуждестранни публични актове\n\n (обн., ДВ, бр. 47 от 2000 г.; доп., бр. 30 от 2013 г. и бр. 44 от 2018 г.)\n\n§ 1. \n\nДекларацията по член единствен се изменя така:\n\n„Република България заявява, че оправомощени да издават удостоверението по чл. 3, ал. 1 от конвенцията са следните органи:\n\n1.Министерството на правосъдието – за актове на съдилищата и нотариусите;\n\n2. Националният център за информация и документация – за образователни и удостоверителни документи, издавани от висшите училища, от институциите в системата на предучилищното, училищното и професионалното образование и обучение и от Министерството на образованието и науката и неговите звена;\n\n3.областните администрации – за документи, издавани от кметовете и общинските администрации;\n\n4. Министерството на външните работи – за всички останали актове.“\n\nЗаключителна разпоредба\n\n§ 2. \n\nЗаконът влиза в сила от датата на обнародването му в „Държавен вестник“ с изключение на т. 3 от Декларацията по член единствен, която влиза в сила от 1 януари 2019 г.\n\nЗаконът е приет от 44-то Народно събрание на 10 октомври 2018 г. и е подпечатан с официалния печат на Народното събрание.\n\nПредседател на Народното събрание:  \nЦвета Караянчева\n\n8981",
  "textLength": 1307,
  "scrapedAt": "2026-01-11T03:24:43.139Z",
  "isComplete": true,
  "error": null,
  "retryCount": 0
}