{
  "title": "11/01/2023 Закон за изменение и допълнение на Закона за устройство на територията",
  "date": "",
  "link": "https://www.parliament.bg/bg/laws/ID/164545",
  "lawId": "164545",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за устройство на територията \n\n(обн., ДВ, бр. 1 от 2001 г.; изм., бр. 41 и 111 от 2001 г., бр. 43 от 2002 г., бр. 20, 65 и 107 от 2003 г., бр. 36 и 65 от 2004 г., бр. 28, 76, 77, 88, 94, 95, 103 и 105 от 2005 г., бр. 29, 30, 34, 37, 65, 76, 79, 80, 82, 106 и 108 от 2006 г., бр. 41, 53 и 61 от 2007 г., бр. 33, 43, 54, 69, 98 и 102 от 2008 г., бр. 6, 17, 19, 80, 92 и 93 от 2009 г., бр. 15, 41, 50, 54 и 87 от 2010 г., бр. 19, 35, 54 и 80 от 2011 г., бр. 29, 32, 38, 45, 47, 53, 77, 82 и 99 от 2012 г., бр. 15, 24, 27, 28, 66 и 109 от 2013 г., бр. 49, 53, 98 и 105 от 2014 г., бр. 35, 61, 62, 79 и 101 от 2015 г., бр. 15 и 51 от 2016 г., бр. 13, 63, 92, 96 и 103 от 2017 г., бр. 21, 28, 55 и 108 от 2018 г., бр. 1, 24, 25, 41, 44, 62 и 101 от 2019 г., бр. 17, 21, 60 и 62 от 2020 г.; Решение № 14 на Конституционния съд от 2020 г. – бр. 92 от 2020 г.; изм., бр. 104 и 107 от 2020 г., бр. 16, 20 и 21 от 2021 г.; Решение № 17 на Конституционния съд от 2021 г. – бр. 94 от 2021 г.; изм., бр. 42 от 2022 г.)\n\n§ 1. \n\nВ чл. 147 се правят следните изменения и допълнения:\n\n1. В ал. 1, т. 14 след думата „сгради“ се добавя „и постройки“, думите „в урбанизираните територии“ се заличават и се създава изречение второ: „За монтаж на инсталациите върху съществуващите сгради и постройки, в т.ч. върху покривните и фасадните им конструкции, разположени извън урбанизираните територии, не се изисква изработване и одобряване на подробен устройствен план.“\n\n2. В ал. 2 навсякъде думата „становище“ се заменя с „проектно решение“, а думата „становища“ се заменя с „проектни решения“.\n\n3. В ал. 4 думата „становища“ се заменя с „проектни решения“.\n\n§ 2. \n\nВ чл. 151 се правят следните изменения и допълнения: \n\n1. В ал. 1 се създава т. 19:\n\n„19. изграждане, основен ремонт и подмяна на инсталации за производство на електрическа енергия, топлинна енергия и/или енергия за охлаждане от възобновяеми източници към съществуващите еднофамилни жилищни и вилни сгради и в прилежащите им поземлени имоти, енергията от които ще се използва само за собствено потребление, ако общата им инсталирана мощност не надхвърля до 20 kW.“ \n\n2. В ал. 4, т. 1 и 2 думата „становище“ се заменя с „проектно решение“. \n\n3. Създава се ал. 10:\n\n„(10) В случаите по ал. 1, т. 19 възложителят на инсталацията в срок до 14 дни преди започването на изграждането й подава уведомление до главния архитект на общината, в което описва мощността на инсталацията и разположението й, като към уведомлението възложителят прилага проектни решения в части „Конструкции“, „Електро“ и/или „ОВК“ с чертежи, схеми, изчисления, техническите спецификации и указания за изпълнението на инсталацията, гарантиращи безопасна експлоатация и защита от връщане на електрическа енергия към електроразпределителната мрежа, когато сградата е присъединена към такава. След извършване монтажа на инсталациите собственикът на обекта, към който се монтират, заедно с изпълнителя или негов законен/упълномощен представител подписват декларация, с която в 14-дневен срок след монтажа уведомяват главния архитект на общината и оператора на електроразпределителната мрежа, когато сградата е присъединена към такава, че инсталацията е поставена под напрежение и е изпълнена съгласно техническата документация.“\n\n§ 3. \n\nВ чл. 232, ал. 5 се създава т. 8:\n\n„8. не подаде в срок уведомление по чл. 151, ал. 10.“\n\n§ 4. \n\nВ § 149 от преходните и заключителните разпоредби на Закона за изменение и допълнение на Закона за устройство на територията (обн., ДВ, бр. 82 от 2012 г.; изм., бр. 66 от 2013 г., бр. 98 от 2014 г., бр. 101 от 2015 г., бр. 1 от 2019 г. и бр. 107 от 2020 г.) думите „1 януари 2023 г.“ се заменят с „1 януари 2025 г.“.\n\nЗаключителна разпоредба\n\n§ 5. \n\nЗаконът влиза в сила от деня на обнародването му в „Държавен вестник“ с изключение на § 4, който влиза в сила от 31 декември 2022 г.\n\nЗаконът е приет от 48-ото Народно събрание на 11 януари 2023 г. и е подпечатан с официалния печат на Народното събрание.\n\nПредседател на Народното събрание: \nВежди Рашидов\n\n213",
  "textLength": 4040,
  "scrapedAt": "2026-01-11T03:08:08.977Z",
  "isComplete": true,
  "error": null,
  "retryCount": 0
}