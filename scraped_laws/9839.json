{
  "title": "21/07/2010 Закон за изменение и допълнение на Закона за насърчаване на заетостта",
  "date": "",
  "link": "https://www.parliament.bg/bg/laws/ID/9839",
  "lawId": "9839",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за насърчаване на заетостта \n\n(обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г. и бр. 49 от 2010 г.)\n\n§ 1. \n\nВ чл. 7а се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) За целите на изпълнението на държавната политика по заетостта Изпълнителната агенция „Главна инспекция по труда“ и Агенцията по заетостта обменят информация при условия и по ред, определени в сключено между тях споразумение.“\n\n§ 2. \n\nВ чл. 16 се правят следните изменения и допълнения:\n\n1. В т. 8 думите „изследванията на пазара на труда“ се заменят с „изследване и прогнозиране на пазара на труда“.\n\n2. Създава се нова т. 11:\n\n„11. възнаграждения на външни експерти за участие в комисии за провеждане на изпити за придобиване на професионална квалификация;“.\n\n3. Досегашните т. 11, 12 и 13 стават съответно т. 12, 13 и 14.\n\n4. Създава се т. 15:\n\n„15. разходи по заповеди за предоставяне на безвъзмездна финансова помощ по приоритетни оси 1 „Насърчаване на икономическата активност и развитие на пазар на труда, насърчаващ включването“ и 2 „Повишаване на производителността и адаптивността на заетите“ на Оперативна програма „Развитие на човешките ресурси“, когато тези разходи са верифицирани от Управляващия орган, платени са и са допустими по този закон.“\n\n§ 3. \n\nВ чл. 20 се правят следните изменения:\n\n1. В ал. 3, т. 2 думата „молба“ се заменя със „заявление“.\n\n2. Алинея 5 се изменя така:\n\n„(5) Лицата имат право на следваща регистрация не по-рано от изтичането на 6 месеца след прекратяване на предходната регистрация на основание ал. 3, т. 1 и ал. 4, т. 1 – 5 и 7 и при условие че нямат задължения към бюджета поради неспазване изискванията на договорите, сключени при участието им в програми, мерки и обучения, финансирани със средства за активна политика на пазара на труда, включително по програми на Европейския съюз.“\n\n§ 4. \n\nВ чл. 22 се правят следните изменения и допълнения:\n\n1. Създава се нова ал. 3:\n\n„(3) Агенцията по заетостта осигурява достъп до информацията по ал. 2, т. 1 чрез електронната си страница. Съдържанието на достъпната информация се определя с правилника за прилагане на този закон.“\n\n2. Досегашните ал. 3, 4, 5 и 6 стават съответно ал. 4, 5, 6 и 7.\n\n§ 5. \n\nСъздава се чл. 22а:\n\n„Чл. 22а. (1) Работодателите обявяват задължително в териториалните поделения на Агенцията по заетостта свободните работни места за лица, работещи по трудово правоотношение, в администрация по смисъла на Закона за администрацията, в държавни предприятия по чл. 62, ал. 3 от Търговския закон и в общински предприятия.\n\n(2) В срок до 14 работни дни от датата на обявяване на работното място по ал. 1 териториалните поделения на Агенцията по заетостта насочват търсещи работа лица, отговарящи на изискванията за заемане на работното място.“\n\n§ 6. \n\nВ чл. 25, ал. 2 т. 4 се изменя така:\n\n„4. програми за заетост.“\n\n§ 7.\n\n Създава се чл. 27а:\n\n„Чл. 27а. (1) За регистрация за извършване на посредническа дейност по наемане на работа могат да кандидатстват физически и/или юридически лица, които отговарят на следните условия:\n\n1. нямат парични задължения към държавата или към общината по смисъла на чл. 162, ал. 2 от Данъчно-осигурителния процесуален кодекс, установени с влязъл в сила акт на компетентен орган, освен ако е допуснато разсрочване или отсрочване на задълженията, или парични задължения, свързани с плащането на вноски за социалното осигуряване;\n\n2. не са обявени в несъстоятелност;\n\n3. не са в производство по ликвидация, а за лицата по ал. 2 – не се намират в подобна процедура съгласно националните закони и подзаконови актове;\n\n4. нямат наложени административни наказания по чл. 81, ал. 1 или 2 за нарушения на чл. 28, ал. 1, 3, 4 и ал. 7, т. 2 в период три години преди датата на кандидатстване за регистрация;\n\n5. членовете на управителните и/или контролните органи на юридическите лица:\n\nа) не са лица с налагани наказания по чл. 81, ал. 1 или 2 за нарушения на чл. 28, ал. 1, 3, 4 и ал. 7, т. 2 в период три години преди датата на кандидатстване за регистрация;\n\nб) не са били членове на управителни и/или контролни органи на лица, на които са налагани наказания по чл. 81, ал. 1 или 2 за нарушения на чл. 28, ал. 1, 3, 4 и ал. 7, т. 2 в период три години преди датата на кандидатстване за регистрация.\n\n(2) Лицата, регистрирани по законодателството на държава – членка на Европейския съюз, или на друга държава – страна по Споразумението за Европейското икономическо пространство, или на Конфедерация Швейцария, доказват обстоятелствата по ал. 1, т. 1 – 3 съобразно законодателството на държавата по регистрация.“\n\n§ 8. \n\nВ чл. 28 се създават ал. 9 и 10:\n\n„(9) Лицата по чл. 27, ал. 2, т. 2 задължително предоставят в Агенцията по заетостта информация за обявените при тях свободни работни места и за работните места, които вече са заети или е отпаднала необходимостта за намиране на кандидат:\n\n1. когато посредникът разполага с електронен регистър за наличните работни места, достъпен в интернет пространството, той предоставя права за връзка с него чрез интернет страницата на Агенцията по заетостта;\n\n2. когато посредникът не разполага с електронен регистър за наличните работни места, достъпен в интернет пространството, той се задължава да ги обяви чрез регистрацията им в „Е-трудова борса“ на интернет страницата на Агенцията по заетостта.\n\n(10) Агенцията по заетостта осигурява достъп до информацията по ал. 9 чрез интернет страницата си. Съдържанието, условията и редът за обмен на информация между Агенцията по заетостта и лицата по чл. 27, ал. 2, т. 2 се определят с правилника за прилагане на този закон.“\n\n§ 9. \n\nВ чл. 30а се правят следните изменения:\n\n1. В ал. 1:\n\nа) точки 4 и 5 се изменят така:\n\n„4. дължими вноски за сметка на работодателя за фонд „Пенсии“, фонд „Трудова злополука и професионална болест“, фонд „Общо заболяване и майчинство“ върху полученото, включително начисленото и неизплатено, брутно трудово възнаграждение или неначисленото брутно трудово възнаграждение, включително възнаграждението по т. 3 и 6, съгласно чл. 6, ал. 3 от Кодекса за социално осигуряване, както и за фондовете за допълнително задължително пенсионно осигуряване и Националната здравноосигурителна каса;\n\n5. дължими вноски за сметка на работодателя за фонд „Безработица“ върху полученото, включително начисленото и неизплатено, брутно трудово възнаграждение или неначисленото брутно трудово възнаграждение, включително възнаграждението по т. 3 и 6, съгласно чл. 6, ал. 3 от Кодекса за социално осигуряване;“\n\nб) в т. 11 думите „и 49а“ се заличават;\n\nв) точки 14 и 15 се отменят;\n\nг) в т. 21 думите „и чл. 49а, ал. 4“ се заличават.\n\n2. В ал. 2:\n\nа) в т. 2 думите „на лицата по чл. 48а, 49 и 49а“ се заменят с „на лицата по чл. 49“;\n\nб) в т. 5 думите „и чл. 49а, ал. 1“ се заличават;\n\nв) в т. 8 думите „14, 15 и“ се заличават;\n\nг) в т. 13 думите „и чл. 49а, ал. 1“ се заличават.\n\n§ 10.\n\n В чл. 30б се правят следните изменения и допълнения:\n\n1. В ал. 1:\n\nа) в текста преди т. 1 думите „териториалното поделение на Агенцията по заетостта и“ се заменят с „Агенцията по заетостта чрез териториалното поделение и“;\n\nб) в т. 4 думите „или по чл. 48а“ се заличават.\n\n2. В ал. 3 думите „лицето по чл. 48а“ и запетаята след тях се заличават.\n\n3. Създава се ал. 4:\n\n„(4) Предоставянето на средства по чл. 30а се извършва, при условие че същите разходи не са финансирани от други източници.“\n\n§ 11.\n\n В чл. 31 се правят следните изменения и допълнения:\n\n1. Алинея 1 се изменя така:\n\n„(1) Министерският съвет, Министерството на труда и социалната политика и Агенцията по заетостта, отделни министерства и други държавни институции или областни администрации и социалните партньори, както и юридически лица с нестопанска цел, регис­трирани по реда на глава трета от Закона за юридическите лица с нестопанска цел, съвместно със социалните партньори могат да разработват и предлагат за финансиране и реализиране програми за увеличаване на заетостта, свързани с приоритетите на национални стратегически документи за развитие и Националния план за действие по заетостта, както и програми за заетост, ограмотяване, професионално обучение и обучение по ключови компетентности на групи в неравностойно положение на пазара на труда.“\n\n2. Създава се нова ал. 2:\n\n„(2) Ежегодно по решение на Националния съвет за насърчаване на заетостта се съставя комисия за оценка и подбор на програми/проекти, предлагани по реда на ал. 1 и чл. 25 и 33. В състава на комисията влизат представители на представителните организации на работниците и служителите на национално равнище, представителните организации на работодателите на национално равнище, Министерството на труда и социалната политика и Агенцията по заетостта. Условията и редът на работа и функциите на комисията се определят с правилника за прилагане на този закон.“\n\n3. Досегашните ал. 2, 3 и 4 стават съответно ал. 3, 4 и 5.\n\n§ 12.\n\n В чл. 33 се правят следните изменения и допълнения:\n\n1. В ал. 2, изречение второ след думите „по ал. 1“ се поставя запетая и се добавя „както и програми за заетост и обучение на лицата, освободени от работа в резултат от масови уволнения“.\n\n2. Алинея 3 се изменя така:\n\n„(3) Регионалните програми за заетост и обучение се разработват по инициатива на областните и общинските администрации, социалните партньори и други юридически лица и се представят периодично за одобряване в комисиите по заетостта към областните съвети за развитие. Комисиите по заетостта предлагат одобрените регионални програми за заетост и обучение за финансиране при условия и по ред, определени с правилника за прилагане на този закон.“\n\n§ 13.\n\n В чл. 41, изречение първо думите „но за не повече от 6 месеца“ се заменят с „но за не повече от 9 месеца“.\n\n§ 14.\n\n В чл. 42а, ал. 3, т. 3 думата „молба“ се заменя със „заявление“.\n\n§ 15.\n\n В чл. 47, ал. 1 думите „и молба от лицето“ се заменят с „и заявление от лицето“.\n\n§ 16.\n\n Член 48а се отменя.\n\n§ 17.\n\n В чл. 49, ал. 2 думите „правата си по ал. 1, по чл. 47 или по чл. 49а“ се заменят с „правата си по ал. 1 или по чл. 47“.\n\n§ 18.\n\n Член 49а се отменя.\n\n§ 19.\n\n В чл. 49б думите „На лицата по чл. 47, 49 и 49а“ се заменят с „На лицата по чл. 47 и 49“.\n\n§ 20.\n\n В чл. 50 думите „за срок 12 месеца“ се заменят със „за срок не повече от 12 месеца“.\n\n§ 21.\n\n В глава шеста, раздел VІІІ се създава чл. 55д:\n\n„Чл. 55д. За всяко разкрито „зелено работно място“, на което е наето безработно лице с непрекъснато поддържана регистрация не по-малко от 6 месеца, насочено от поделение на Агенцията по заетостта, на работодателя се предоставят суми съгласно чл. 30а, ал. 2 за времето, през което лицето е било на работа, но за срок не повече от 12 месеца.“\n\n§ 22.\n\n В чл. 56 ал. 1 се изменя така:\n\n„(1) Работодателите, както и институциите, осъществяващи обучение на възрастни или професионално ориентиране, могат да ползват средства по този закон, ако нямат изискуеми публични задължения, нямат задължения за неизпълнение на сключени договори по програми, мерки и обучения, както и по проекти по Оперативна програма „Развитие на човешките ресурси“, и за работодателите мярката е допустима по Закона за държавните помощи.“\n\n§ 23.\n\n В чл. 62, ал. 3, изречение първо думите „може да“ се заличават.\n\n§ 24.\n\n В чл. 63 се правят следните изменения и допълнения:\n\n1. Точка 2 се изменя така:\n\n„2. лицата по чл. 48 и 49;“.\n\n2. В т. 4 след думите „към квалификацията им“ се добавя „или притежаваните от тях компетентности“.\n\n§ 25.\n\n В чл. 76, ал. 2 думите „лицата по чл. 27, ал. 2, т. 2“ се заменят с „лицата, извършващи посредническа дейност и услуги по наемане на работа“.\n\n§ 26.\n\n В чл. 81 ал. 2 се изменя така:\n\n„(2) На физически и/или юридически лица, извършващи посредническа дейност и услуги в нарушение на изискванията за осъществяване на дейността, се налага глоба, съответно имуществена санкция, в размер от 1000 до 2500 лв., а при повторно нарушение – от 2500 до 5000 лв.“\n\n§ 27.\n\n В чл. 82 се правят следните изменения и допълнения:\n\n1. Алинея 1 се изменя така:\n\n„(1) На работодател, наел по трудово правоотношение чужденец без разрешение за работа или без регистрация в Агенцията по заетостта, или на местно лице, приело на работа командирован чужденец без разрешение за работа или без регистрация в Агенцията по заетостта, както и на чужденец, извършващ трудова дейност без разрешение за работа или без регистрация в Агенцията по заетостта, и на командирован в Република България чужденец в рамките на предоставяне на услуги без разрешение за работа или без регистрация в Агенцията по заетостта, се налага глоба или имуществена санкция в размер, определен по чл. 48 от Закона за чужденците в Република България, освен ако не подлежи на по-тежко наказание.“\n\n2. Създава се ал. 3:\n\n„(3) На работодател, който не е декларирал в Агенцията по заетостта в законоустановения срок наемането на работа на граждани на трети държави, които не са получили разрешение за постоянно пребиваване на територията на Република България и са членове на семейство на български граждани или на граждани на Европейския съюз, на държава – страна по Споразумението за Европейското икономическо пространство, или на Конфедерация Швейцария, които по силата на сключени международни договори с Европейския съюз имат право на свободно движение, се налага глоба или имуществена санкция в размер от 1000 до 2500 лв., а при повторно нарушение – от 2500 до 5000 лв.“\n\n§ 28.\n\n В чл. 84 думите „лицата по чл. 48а“ и запетаята след тях се заличават.\n\n§ 29.\n\n В чл. 85 се правят следните изменения и допълнения:\n\n1. Създават се нови ал. 2 и 3:\n\n„(2) Актът за установяване на административно нарушение се връчва на нарушителя лично срещу подпис, а при невъзможност да му се връчи, се изпраща по пощата с препоръчано писмо с обратна разписка. В случаите, когато лицето не бъде намерено на адреса на управление, на постоянния му адрес или на адреса по месторабота, връчването се извършва, като на таблото за обявления и на официалната интернет страница на органа по чл. 75, ал. 2 се поставя съобщение за съставянето на акта, подлежащ на връчване.\n\n(3) В случаите по ал. 2 актът за установяване на административно нарушение се смята за връчен след изтичане на 7-дневен срок от поставянето на съобщението или публикуването му на официалната интернет страница на органа по чл. 75, ал. 2.“\n\n2. Досегашните ал. 2, 3 и 4 стават съответно ал. 4, 5 и 6.\n\n§ 30.\n\n В § 1 от допълнителната разпоредба се създават т. 34 и 35:\n\n„34. „Външен експерт по чл. 16, т. 11“ е физическо лице, предложено от работодател за участие в комисия за провеждане на изпити за придобиване на професионална квалификация и включено в списък, утвърден от изпълнителния директор на Агенцията по заетостта. Критериите и редът за включване в списъка се определят от изпълнителния директор на Агенцията по заетостта.\n\n35. „Зелени работни места“ са работни места, разкрити в икономически дейности, свързани с производство на стоки и предоставяне на услуги, подпомагащи опазването на околната среда, съгласно списък с икономически дейности, утвърден от министъра на околната среда и водите и министъра на труда и социалната политика.“\n\nЗаконът е приет от 41-ото Народно събрание на 21 юли 2010 г. и е подпечатан с официалния печат на Народното събрание.\n\nПредседател на Народното събрание:\n  Цецка Цачева\n\n6209",
  "textLength": 15416,
  "scrapedAt": "2026-01-11T03:35:13.631Z",
  "isComplete": true,
  "error": null,
  "retryCount": 0
}