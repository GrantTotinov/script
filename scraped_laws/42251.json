{
  "title": "12/01/2017 Закон за допълнение на Кодекса за застраховането",
  "date": "",
  "link": "https://www.parliament.bg/bg/laws/ID/42251",
  "lawId": "42251",
  "actualTitle": "Закони",
  "metadata": [],
  "fullText": "ЗАКОН\n\nза допълнение на Кодекса за застраховането \n\n(обн., ДВ, бр. 102 от 2015 г.; изм., бр. 62, 95 и 103 от 2016 г.)\n\n§ 1. \n\nВ чл. 481, ал. 1, изречение първо накрая се добавя „включително къмпинг-автомобилите“, а в изречение второ накрая се добавя „включително къмпинг-ремаркетата“.\n\n§ 2. \n\nВ чл. 489, ал. 4 се създават т. 4 и 5:\n\n„4. при сключване на застраховка на моторни превозни средства категории L1 – L5 e съгласно чл. 149, ал. 1, т. 1, букви „а“ – „к“ от Закона за движението по пътищата;\n\n5. при сключване на застраховка на къмпинг-ремаркета или къмпинг-автомобили.“\n\n§ 3. \n\nВ § 1 от допълнителните разпоредби се създават т. 53 и 54:\n\n„53. „Къмпинг-автомобил“ е превозно средство със специално предназначение от категория М, чиито характеристики са определени в приложение № 1, част А, т. 5, подточка 5.1 от Наредба № 60 от 24 април 2009 г. за одобряване типа на нови моторни превозни средства и техните ремаркета (обн., ДВ, бр. 40 от 2009 г.; изм., бр. 75 от 2012 г., бр. 77 от 2013 г., бр. 17 от 2015 г., бр. 69 от 2016 г. и бр. 1 от 2017 г.). \n\n54. „Къмпинг-ремарке“ е превозно средство със специално предназначение от категория О, чиито характеристики са определени в приложение № 1, част А, т. 5, подточка 5.6 от Наредба № 60 от 24 април 2009 г. за одобряване типа на нови моторни превозни средства и техните ремаркета.“\n\nЗаконът е приет от 43-то Народно съб­рание на 12 януари 2017 г. и е подпечатан с официалния печат на Народното събрание.\n\nПредседател на Народното събрание:  \nЦецка Цачева\n\n349",
  "textLength": 1514,
  "scrapedAt": "2026-01-11T03:22:18.370Z",
  "isComplete": true,
  "error": null,
  "retryCount": 0
}