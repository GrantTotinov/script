{
  "title": "24/07/2012 Закон за изменение и допълнение на Закона за движението по пътищата",
  "date": "",
  "link": "https://www.parliament.bg/bg/laws/ID/14004",
  "lawId": "14004",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за дви­жението по пътищата \n\n(обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г., бр. 74, 75, 82 и 93 от 2009 г., бр. 54, 98 и 100 от 2010 г., бр. 10, 19, 39 и 48 от 2011 г.; Решение № 1 на Конституционния съд от 2012 г. – бр. 20 от 2012 г.; изм., бр. 47, 53 и 54 от 2012 г.)\n\n§ 1. \n\nВ чл. 12 се създава ал. 6:\n\n„(6) На кръстовища с интензивно движение се поставят устройства за отчитане на времетраенето на светлинния сигнал.“\n\n§ 2. \n\nВ чл. 63 т. 1 се отменя.\n\n§ 3. \n\nВ чл. 70 ал. 3 се изменя така:\n\n„(3) През деня моторните превозни средства се движат с включени светлини за движение през деня или с къси светлини.“\n\n§ 4. \n\nЧлен 80 се изменя така:\n\n„Чл. 80. Водачът на велосипед е длъжен:\n\n1. да ползва светлоотразителна жилетка при управлението му извън населените места, през тъмната част на денонощието и при намалена видимост;\n\n2. да се движи възможно най-близо до дясната граница на платното за движение.“\n\n§ 5. \n\nВ чл. 98, ал. 2, т. 4 думата „инвалиди“ се заменя с „хора с трайни увреждания“.\n\n§ 6. \n\nВ чл. 99а се правят следните допълнения:\n\n1. В ал. 1:\n\nа) след думите „хора с“ се добавя „трайни“, а след думата „община“ се добавя „по образец съгласно приложението“;\n\nб) създава се изречение второ: „Картата е валидна на територията на цялата страна.“\n\n2. В ал. 2 след думите „хора с“ се добавя „трайни“.\n\n3. В ал. 3 след думите „хора с“ се добавя „трайни“.\n\n§ 7. \n\nВ чл. 107, т. 3 думата „инвалиди“ се заменя с „които са с трайни увреждания и“.\n\n§ 8. \n\nВ чл. 109 думата „Инвалидите“ се заменя с „Хората с трайни увреждания“.\n\n§ 9. \n\nВ чл. 116 думата „инвалидите“ се заменя с „хората с трайни увреждания“, а след думата „бастун“ се поставя запетая и се добавя „към слепо-глухите, които се движат с червено-бял бастун“.\n\n§ 10.\n\n В чл. 137а, ал. 2 се правят следните изменения и допълнения:\n\n1. Създава се нова т. 3:\n\n„3. лицата с трайни увреждания на горни крайници и/или опорно-двигателния апарат, които управляват моторни превозни средства, адаптирани съобразно техните нужди;“.\n\n2. Досегашните т. 3 и 4 стават съответно т. 4 и 5.\n\n§ 11.\n\n В чл. 152, ал. 3 след думите „Търговския закон“ се добавя „или Закона за юридическите лица с нестопанска цел“.\n\n§ 12.\n\n В чл. 153б се правят следните изменения:\n\n1. В ал. 1:\n\nа) в т. 1, буква „а“ думите „многопрофилните транспортни болници към Министерството на транспорта, информационните технологии и съобщенията“ се заменят с „болници за активно лечение“;\n\nб) точка 2 се изменя така:\n\n„2. третото психологическо изследване – в Изпълнителна агенция „Автомобилна администрация“.“\n\n2. Алинея 2 се изменя така:\n\n„(2) Методическото ръководство за извършване на психологическите изследвания се извършва от Изпълнителна агенция „Автомобилна администрация“.“\n\n§ 13.\n\n В чл. 153в се правят следните изменения и допълнения:\n\n1. В ал. 4 думата „14-дневен“ се заменя с „30-дневен“.\n\n2. В ал. 7 се създават нови т. 2, 3 и 4:\n\n„2. когато при извършване на дейността по организиране и провеждане на психологически изследвания от лице, работещо при притежателя на удостоверението за регистрация, е използван неистински документ или документ с невярно съдържание;\n\n3. когато при извършване на дейността по организиране и провеждане на психологически изследвания от лице, работещо при притежателя на удостоверението за регистрация, е издадено удостоверение за психологическа годност, без да е извършено психологическо изследване;\n\n4. при преотстъпване на правата, предоставени с удостоверението за регистрация за организиране и провеждане на психологически изследвания;“.\n\n3. Досегашните т. 2, 3 и 4 стават съответно т. 5, 6 и 7.\n\n§ 14.\n\n В чл. 154, ал. 2 след думите „категория С“ се добавя „или категория Ттб“.\n\n§ 15.\n\n В чл. 166 ал. 3 се отменя.\n\n§ 16.\n\n В чл. 171 се правят следните допълнения:\n\n1. В т. 2 се създават букви „з“ и „и“:\n\n„з) на собственик, който управлява моторно превозно средство, без да притежава съответното свидетелство за управление и/или е употребил алкохол с концентрация в кръвта над 0,5 на хиляда или друго упойващо вещество – за срок до един месец;\n\nи) на собственик, който допуска или предоставя управлението на моторно превозно средство на лице, което не притежава съответното свидетелство за управление и/или е употребило алкохол с концентрация в кръвта над 0,5 на хиляда или друго упойващо вещество – за срок до един месец.“\n\n2. Създава се т. 7:\n\n„7. временно спиране на дейността на лицата, получили удостоверение за регистрация по реда на чл. 153в – до отстраняване на нарушенията.“\n\n§ 17.\n\n В чл. 172 се правя следните изменения и допълнения:\n\n1. В ал. 1 думите „чл. 171, т. 1, 2, 4, т. 5, буква „а“ и т. 6“ се заменят с „чл. 171, т. 1, 2, 4, т. 5, буква „а“, т. 6 и 7“.\n\n2. Създава се нова ал. 4:\n\n„(4) В случаите по чл. 171, т. 2, букви „з“ и „и“ свидетелството за регистрация на моторното превозно средство се изземва със съставянето на акта за установяване на административното нарушение на лицето, управлявало моторното превозно средство, и се връща на собственика на превозното средство по ред, определен от министъра на вътрешните работи.“\n\n3. Досегашните ал. 4 и 5 стават съответно ал. 5 и 6.\n\n§ 18.\n\n В чл. 174 се правят следните изменения:\n\n1. Алинея 1 се изменя така:\n\n„(1) Наказва се с лишаване от право да управлява моторно превозно средство, трамвай или самоходна машина за срок от 6 до 12 месеца и глоба от 500 до 1000 лв., който управлява моторно превозно средство, трамвай или самоходна машина с концентрация на алкохол в кръвта над 0,5 на хиляда до 1,2 на хиляда включително, установена с медицинско изследване и/или с техническо средство, определящо съдържанието на алкохол в кръвта чрез измерването му в издишвания въздух.“\n\n2. В ал. 3 думите „12 до 18 месеца“ се заменят с „2 години“, а думите „от 500 до 1000 лв.“ се заменят с „2000 лв.“. \n\n§ 19.\n\n В чл. 177 се правят следните изменения:\n\n1. В ал. 3 думите „1000 до 5000“ се заменят с „500 до 3000“.\n\n2. В ал. 4 думите „150 до 1500“ се заменят с „300 до 1500“, а думите „500 до 3000“ се заменят с „1000 до 5000“.\n\n§ 20.\n\n В чл. 178б, ал. 4 се създава т. 7:\n\n„7. провежда или е провело обучение на кандидат за придобиване на правоспособност за управление на моторно превозно средство от категория С, D, Ттб, Ттм и подкатегория С1 и D1, без кандидатът да притежава валидно удостоверение за психологическа годност.“\n\n§ 21.\n\n Член 178в се изменя така:\n\n„Чл. 178в. (1) Наказва се с глоба или имуществена санкция в размер 3000 лв. физическо или юридическо лице, което:\n\n1. организира и провежда психологически изследвания по реда на наредбата по чл. 152, ал. 1, т. 2 и ал. 2 без издадено удостоверение за регистрация за организиране и провеждане на психологически изследвания;\n\n2. организира и провежда психологически изследвания по реда на наредбата по чл. 152, ал. 1, т. 2 и ал. 2, след като регистрацията му за организиране и провеждане на психологически изследвания е била заличена или след като му е приложена принудителна административна мярка по чл. 171, т. 7;\n\n3. отказва достъп на служители на Изпълнителна агенция „Автомобилна администрация“, изпълняващи функции по извършване на методическо ръководство и контрол на психологическите изследвания, до психологическата лаборатория по време на провеждането на психологическо изследване и водената за него документация.\n\n(2) Наказва се с глоба или имуществена санкция в размер 1500 лв. физическо или юридическо лице, притежаващо удостоверение за регистрация за организиране и провеждане на психологически изследвания, което:\n\n1. не уведоми Изпълнителна агенция „Автомобилна администрация“ за промяната на адреса, броя на помещенията, работните места и оборудването на психологическите лаборатории в списъка към удостоверението в срока, определен с наредбата по чл. 152, ал. 1, т. 2;\n\n2. използва методиките, определени за провеждане на психологическо изследване за цели, различни от определените в наредбата по чл. 152, ал. 1, т. 2;\n\n3. разгласява методиките, определени за провеждане на психологическо изследване; \n\n4. организира и извършва подготовка на лицата, подлежащи на психологическо изследване, преди провеждането му;\n\n5. разпореди допускането до психологическо изследване на лица извън списъка от графика за провеждане на психологическо изследване;\n\n6. разпореди или допусне издаването на удостоверение за психологическа годност въз основа на липсващи данни или въз основа на несъответстващи на определените с методиките резултати от психологическото изследване;\n\n7. не изпълни разпореждания и/или препоръки на органи за контрол и/или на служителите от Изпълнителна агенция „Автомобилна администрация“, изпълняващи функции по методическо ръководство и контрол на психологическите изследвания.\n\n(3) Наказва се с глоба в размер 500 лв. психолог, който при провеждане на психологическо изследване:\n\n1. допусне до изследване лице извън списъка от графика за провеждане на психологическо изследване;\n\n2. започне провеждането на психологическо изследване по-късно от часа, определен с наредбата по чл. 152, ал. 1, т. 2;\n\n3. наруши последователността и/или броя на методиките за провеждане на психологическото изследване от утвърдените указания;\n\n4. издаде удостоверение за психологическа годност въз основа на липсващи данни или въз основа на несъответстващи на определените с методиките резултати от психологическото изследване;\n\n5. издаде удостоверение за психологическа годност, без да е проведено психологическо изследване.\n\n(4) Наказанието по ал. 3 се налага и на лице, което не спази изискванията за водене на документацията във връзка с организирането и провеждането на психологическите изследвания.\n\n(5) Наказва се с глоба в размер 500 лв. водач, който извършва таксиметрови или обществени превози на пътници или товари без валидно удостоверение за психологическа годност.\n\n(6) Когато нарушението по ал. 1 – 5 е повторно, наказанието е предвидената за съответното нарушение глоба или имуществена санкция в двоен размер.“\n\n§ 22.\n\n Създава се чл. 178д:\n\n„Чл. 178д. Наказва се с глоба в размер 200 лв. лице, което, без да има това право, паркира на място, определено за превозно средство, обслужващо хора с трайни увреждания, или за превозно средство, приспособено и управлявано от хора с трайни увреждания.“\n\n§ 23.\n\n В чл. 179, ал. 1, т. 5 думите „сигналите на пътните светофари“ и запетаята след тях се заличават.\n\n§ 24.\n\n В чл. 183 се правят следните изменения и допълнения:\n\n1. В ал. 1 се създава т. 5:\n\n„5. управлява велосипед без светлоотразителна жилетка в нарушение на чл. 80, т. 1.“\n\n2. В ал. 4:\n\nа) точка 1 се отменя;\n\nб) точка 3 се отменя.\n\n3. Създават се ал. 5 и 6:\n\n„(5) Наказва се с глоба 100 лв. водач, който:\n\n1. преминава при сигнал на светофара, който не разрешава преминаването;\n\n2. не осигури предимство, когато преминава през пешеходна пътека.\n\n(6) Когато нарушението по ал. 5, т. 1 или 2 е повторно, водачът се наказва с глоба в размер 200 лв. и лишаване от право да управлява моторно превозно средство за срок един месец.“\n\n§ 25.\n\n В чл. 184 се правят следните изменения и допълнения:\n\n1. В ал. 1 т. 6 се отменя.\n\n2. Създава се нова ал. 2:\n\n„(2) С глоба 50 лв. се наказва пешеходец, който:\n\n1. преминава през огражденията от парапети или вериги;\n\n2. не спазва светлинните сигнали на пътните светофари и сигналите на регулировчика.“\n\n3. Досегашната ал. 2 става ал. 3 и в нея думите „до 10 лв.“ се заменят с „20 лв.“, а накрая се добавя „извън случаите по ал. 2“.\n\n4. Досегашната ал. 3 става ал. 4.\n\n5. Досегашната ал. 4 става ал. 5 и в нея думите „по ал. 1 и 2“ се заменят с „по ал. 1, 2 и 3“, а думите „от 10 до 50 лв.“ се заменят с „от 20 до 50 лв.“.\n\n§ 26.\n\n В § 6 от допълнителните разпоредби се правят следните изменения и допълнения:\n\n1. Досегашните т. 60, 61, 61 и 62 стават съответно т. 60, 61, 62 и 63.\n\n2. Създава се т. 64:\n\n„64. „Човек с трайно увреждане“ е лице, определено в § 1, т. 2 от допълнителните разпоредби на Закона за интеграция на хората с увреждания.“\n\n§ 27.\n\n В § 39 от преходните и заключителните разпоредби на Закона за изменение и допълнение на Закона за движението по пътищата (ДВ, бр. 54 от 2010 г.) се правят следните изменения и допълнения:\n\n1. В ал. 2 след думата „запазват“ текстът докрая се заличава.\n\n2. Създава се ал. 3:\n\n„(3) Лицата, които притежават правоспособност за управление на моторно превозно средство от категория Ттб, преминават обучение за придобиване на правоспособност за управление на моторно превозно средство от категория D до 19 януари 2013 г.“\n\n§ 28.\n\n Създава се приложение към чл. 99а, ал. 1:\n\n„Приложение към чл. 99а, ал. 1\n\nЗабележка на редакцията:\n\n виж приложението в \n\nPDF\n\n-а на броя\n\n1. Картата за преференциално паркиране на ППС, превозващи хора с трайни увреждания, е с размери: височина 106 мм и широчина 148 мм. \n\n2. Цветът на картата за паркиране е светлосин с изключение на белия знак за „инвалид“, който е на тъмносин фон. \n\n3. Картите за преференциално паркиране задължително са ламинирани.\n\n4. Полетата на предната и задната част на картата за преференциално паркиране са разделени вертикално на две части.\n\nЛявата част отпред съдържа:\n\n– символ на инвалидна количка в бяло на тъмносин фон;\n\n– дата на изтичане на картата за паркиране;\n\n– серийния номер на картата за паркиране;\n\n– името и печата на издаващия орган/организация.\n\nДясната част отпред съдържа:\n\n– с главни букви думите „КАРТА ЗА ПАРКИРАНЕ ЗА ХОРА С УВРЕЖДАНИЯ“ на български език, а на подходящо отстояние с малък шрифт думите „Карта за паркиране“ на други езици;\n\n– думите „Модел на Европейските общности“ на български език;\n\n– като фон отличителния код на Република България – BG, заобиколен от кръг от 12 звезди, символизиращи Европейския съюз.\n\nЛявата част на гърба съдържа:\n\n– фамилията на притежателя;\n\n– първото (първите) име (имена) на притежателя;\n\n– подписа на притежателя или друг идентифициращ знак;\n\n– снимка на притежателя.\n\nДясната част на гърба съдържа:\n\n– твърдението, че тази карта дава право на притежателя й да ползва място за преференциално паркиране на ППС, превозващи хора с увреждания;\n\n– твърдението, че при употреба картата се поставя в предната част на превозното средство, така че лицевата й част да се вижда изцяло с цел проверка.\n\nДанните са на български език.“\n\nЗаключителни разпоредби\n\n§ 29.\n\n В Закона за автомобилните превози (обн., ДВ, бр. 82 от 1999 г.; изм., бр. 11 и 45 от 2002 г., бр. 99 от 2003 г., бр. 70 от 2004 г., бр. 88, 92, 95, 102, 103 и 105 от 2005 г., бр. 30, 85, 92 и 102 от 2006 г., бр. 42, 80 и 109 от 2007 г., бр. 102 от 2008 г., бр. 93 от 2009 г., бр. 41 от 2010 г., бр. 17 от 2011 г., бр. 38 и 50 от 2012 г.) се създава чл. 96г:\n\n„Чл. 96г. Който назначи на работа водач на лек таксиметров автомобил или водач на автомобил, с който се извършва обществен превоз на пътници или товари, без водачът да притежава валидно удостоверение за психологическа годност, се наказва с глоба или имуществена санкция в размер 1000 лв.“\n\n§ 30.\n\n Законът влиза в сила от деня на обнародването му в „Държавен вестник“ с изключение на § 1, който влиза в сила една година след обнародването на закона в „Държавен вестник“.\n\nЗаконът е приет от 41-ото Народно събрание на 24 юли 2012 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n7208",
  "textLength": 15385,
  "scrapedAt": "2026-01-11T03:30:11.412Z",
  "isComplete": true,
  "error": null,
  "retryCount": 0
}