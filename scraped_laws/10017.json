{
  "title": "29/09/2010 Закон за изменение и допълнение на Закона за прилагане на Общите организации на пазарите на земеделски продукти на Европейския съюз",
  "date": "",
  "link": "https://www.parliament.bg/bg/laws/ID/10017",
  "lawId": "10017",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за прилагане на Общите организации на пазарите на земеделски продукти на Европейския съюз \n\n(обн., ДВ, бр. 96 от 2006 г.; изм. и доп., бр. 16 от 2008 г., бр. 10 и 82 от 2009 г. и бр. 26 от 2010 г.)\n\n§ 1.\n\n В чл. 16 се правят следните изменения:\n\n1. В ал. 1 думите „Регламент (ЕИО) № 2092/91 на Съвета“ се заменят с „Регламент (ЕО) № 834/2007 на Съвета от 28 юни 2007 г. относно биологичното производство и етикетирането на биологични продукти и за отмяна на Регламент (ЕИО) № 2092/91 (ОВ, L 189/1 от 20 юни 2007 г.), наричан по нататък „Регламент (ЕО) № 834/2007“.\n\n2. В ал. 2, т. 1 думите „Регламент (ЕИО) № 2092/91“ се заменят с „Регламент (ЕО) № 834/2007“.\n\n3. В ал. 3 в текста преди т. 1 думата „регистри“ се заменя с „бази данни“.\n\n§ 2.\n\n В чл. 17, ал. 1 и ал. 2, т. 5 думите „водене на регистрите“ се заменят със „създаването и поддържането на базите данни“.\n\n§ 3. \n\nВ чл. 19, ал. 2 се правят следните изменения и допълнения:\n\n1. В т. 1 думите „актуално удостоверение за вписване в търговския регистър или“ се заменят с „копие от регистрация по ЕИК/БУЛСТАТ или копие на документ за вписване“.\n\n2. В т. 2 в началото се добавя „нотариално заверено копие на“.\n\n§ 4.\n\n В чл. 21 се правят следните изменения и допълнения:\n\n1. Алинея 3 се изменя така:\n\n„(3) Министърът на земеделието и храните издава разрешение или прави мотивиран отказ в срок от:\n\n1. два месеца от постъпване на заявлението за извършване на контролна дейност по спазване правилата на биологичното производство;\n\n2. три месеца след одобряване на заявление- спецификацията за вписване в Европейския регистър на земеделските продукти и храни със защитени географски означения или Европейския регистър на храни с традиционно специфичен характер, чието съответствие ще контролира заявителят.“\n\n2. Създава се нова ал. 4:\n\n„(4) В случаите по ал. 2 сроковете по ал. 3 спират да текат до отстраняване на непълнотите или несъответствията.“\n\n3. Досегашните ал. 4 и 5 стават съответно ал. 5 и 6.\n\n§ 5.\n\n В чл. 23, т. 1 думите „Регламент (ЕИО) № 2092/91“ се заменят с „Регламент (ЕО) № 834/2007“.\n\n§ 6.\n\n В чл. 24 ал. 2 се изменя така:\n\n„(2) Само производител на земеделски продукт или храна, съответстващи на спецификацията и вписани в регистър по ал. 1 и в база данни по чл. 16, ал. 3, т. 2 или 3, който има сключен договор за контрол по чл. 18, ал. 3, има право да използва географското означение или означаването „храна с традиционно специфичен характер“.“\n\n§ 7. \n\nВ чл. 25 се правят следните изменения:\n\n1. Алинея 2 се изменя така:\n\n„(2) Забранява се използването на знак и означение на земеделски продукт или храна с традиционно специфичен характер, а в случаите на чл. 13, параграф 2 от Регламент (ЕО) № 509/2006 - и наименованието на земеделски продукт или храна, които:\n\n1. не са вписани в Европейския регистър на земеделските продукти и храни с традиционно специфичен характер;\n\n2. са вписани в регистъра по т. 1, но конкретният земеделски продукт или храна не съответства на вписаната спецификация;\n\n3. са вписани в регистъра по т. 1, но конкретният земеделски продукт или храна не е обект на контрол по чл. 18.“\n\n2. В ал. 4 думите „ал. 2“ се заменят с „ал. 1, 2“. \n\n§ 8. \n\nВ глава четвърта, раздел II се създават чл. 25а и 25б:\n\n„Чл. 25а. (1) Официалният контрол върху земеделски продукти или храни, които съответстват на чл. 2 от Закона за храните, включително върху употребата на защитени географски означения и храни с традиционно специфичен характер по смисъла на чл. 10 от Регламент (ЕО) № 510/2006 и чл. 14 от Регламент (ЕО) № 509/2006, се осъществява от органите на официалния контрол по Закона за храните в съответствие с изискванията на Регламент (ЕО) № 882/2004 на Европейския парламент и на Съвета от 29 април 2004 г. относно официалния контрол, провеждан с цел осигуряване на проверка на съответствието със законодателството в областта на фуражите и храните и правилата за опазване здравето на животните и хуманното отношение към животните.\n\n(2) Контролът по ал. 1 се извършва от:\n\n1. органите на държавния здравен контрол върху всички храни с изключение на храните от животински произход;\n\n2. органите на държавния ветеринарно-санитарен контрол по отношение на храните от животински произход.\n\n(3) При осъществяване на официалния контрол по ал. 1 органите на официалния контрол имат правомощията по Закона за храните, включително за прилагане на административни мерки.\n\n(4) Органите на официалния контрол по ал. 2 представят ежегодно до 31 март на министъра на земеделието и храните подробен годишен отчет за извършените проверки по ал. 1, констатираните нарушения и наложените санкции за предходната година, съответните последващи проверки и списък на лицата, върху които са упражнили контрол.\n\nЧл. 25б. Министърът на земеделието и храните и министърът на здравеопазването определят с наредба начина и реда за осъществяване на официалния контрол върху употребата на защитени географски означения и храни с традиционно специфичен характер.“\n\n§ 9. \n\nВ чл. 40 се правят следните изменения и допълнения:\n\n1. В ал. 1 думите „чл. 2 от Регламент (ЕО) № 2200/96 на Съвета и в регламентите по прилагането му“ се заменят с „чл. 113 и 113а от Регламент (ЕО) № 1234/2007 на Съвета от 22 октомври 2007 г. за установяване на обща организация на селскостопанските пазари и относно специфични разпоредби за някои земеделски продукти (ОВ, L 299/1 от 16 ноември 2007 г.), наричан по нататък „Регламент (ЕО) № 1234/2007“ и Дял втори на Регламент (ЕО) № 1580/2007 на Комисията от 21 декември 2007 г. за определяне на правила за прилагане на регламенти (ЕО) № 2200/96, (ЕО) № 2201/96 и (ЕО) № 1182/2007 на Съвета в сектора на плодовете и зеленчуците (ОВ, L 350/1 от 31 декември 2007 г.), наричан по нататък „Регламент (ЕО) № 1580/2007“.\n\n2. Създава се ал. 6:\n\n„(6) За издаване на сертификата по ал. 4 Министерството на земеделието и храните събира такса в размер, определен с тарифа на Министерския съвет.“\n\n§ 10. \n\nВ чл. 41 се правят следните изменения:\n\n1. В ал. 1 думата „регистър“ се заменя с „база данни“.\n\n2. В ал. 2 в текста преди т. 1 думата „регистъра“ се заменя с „базата данни“.\n\n§ 11.\n\n В чл. 42 ал. 4 се отменя.\n\n§ 12.\n\n В чл. 43 се правят следните изменения и допълнения:\n\n1. В ал. 1 думите „чл. 11 и 12 от Регламент (ЕО) № 2200/96“ се заменят с „чл. 125а, 125б, 125в, 125г и 125д от Регламент (ЕО) № 1234/2007“.\n\n2. В ал. 2 думите „чл. 44 от Регламент (ЕО) № 2200/96“ се заменят с „чл. 125б от Регламент (ЕО) № 1234/2007“.\n\n3. В ал. 3:\n\nа) в т. 1 думата „временно“ се заличава;\n\nб) в т. 2 думите „изпълнение на изискванията за признаване от временно признати“ се заменят с „признаване от“; \n\nв) създава се т. 5:\n\n„5. условията и реда за подпомагане на групи производители.“\n\n4. Създават се ал. 4 и 5:\n\n„(4) Признатите организации на производители на плодове и зеленчуци представят ежегодно в срок до 30 август на текущата година в Министерството на земеделието и храните информация съгласно приложение XIII към чл. 99 от Регламент (ЕО) № 1580/2007.\n\n(5) Признатите организации на производители, които не са представили и не изпълняват оперативна програма, са длъжни ежегодно да подават в Разплащателната агенция информация за стойността на търгуваната през годината продукция в срок до 31 март на следващата календарна година.“\n\n§ 13. \n\nВ чл. 44 се правят следните изменения:\n\n1. Алинея 1 се изменя така:\n\n„(1) Разплащателната агенция одобрява оперативните програми на признатите организации на производители на пресни плодове и зеленчуци съгласно Националната стратегия за устойчиви оперативни програми и Националната рамка за екологични дейности на основание чл. 103ж от Регламент (EО) № 1234/2007 и извършва плащания съгласно същия регламент и регламентите по прилагането му.“\n\n2. В ал. 2:\n\nа) в т. 1 думата „операционни“ се заменя с „оперативни“;\n\nб) в т. 2 думата „операционните“ се заменя с „оперативните“.\n\n§ 14.\n\n Член 45 се изменя така:\n\n„Чл. 45. (1) Организациите на производители могат да предвидят в оперативните си програми изтегляне от пазара на продуктите, включени в приложение Х от Регламент (ЕО) № 1580/2007.\n\n(2) Организациите на производители уведомяват предварително писмено в тридневен срок Разплащателната агенция за всяка операция по изтегляне на продуктите по ал. 1 от пазара. Уведомлението съдържа вида, количеството и класа на качество на изтегляните продукти по ал. 1, тяхното предназначение и мястото, на което се осъществява изтеглянето от пазара.\n\n(3) След изтеглянето от пазара продуктите по ал. 1 трябва да бъдат реализирани чрез безплатно разпределяне за благотворителни организации, училища, детски градини или лечебни заведения.“\n\n§ 15.\n\n Членове 46 и 47 се отменят.\n\n§ 16. \n\nВ чл. 49 се правят следните изменения и допълнения:\n\n1. В ал. 1 след думата „лица“ се добавя „които са“, а думите „или по законодателството на държавата - членка на Европейския съюз, или на държава - страна по Споразумението за Европейското икономическо пространство“ се заличават.\n\n2. В ал. 3:\n\nа) точка 1 се изменя така:\n\n„1. копие от регистрация по ЕИК/БУЛСТАТ;“\n\nб) в т. 4 думите „или личен номер на гражданин на страна - членка на Европейския съюз, или на държава - страна по Споразумението за Европейското икономическо пространство“ се заличават.\n\n§ 17. \n\nВ чл. 64 ал. 1 се изменя така:\n\n„(1) Който осъществява контрол, без да е получил разрешение за извършване на контролна дейност по чл. 18, ал. 1 или разрешението е с изтекъл срок, се наказва с имуществена санкция в размер от 5000 до 10 000 лв.“\n\n§ 18.\n\n В чл. 65 се правят следните изменения:\n\n1. В ал. 1 думите „ал. 3“ се заменят с „ал. 1 - 3“.\n\n2. В ал. 2 след думите „10 000 лв.“ се поставя запетая и се добавя „а при повторно извършване на същото нарушение се налага имуществена санкция в размер от 10 000 до 20 000 лв.“\n\n§ 19. \n\nВ чл. 74, ал. 1 числото „71“ се заличава.\n\n§ 20. \n\nВ § 1 от допълнителната разпоредба се правят следните изменения:\n\n1. В т. 1 думите „Регламент (ЕИО) № 2092/91 на Съвета“ се заменят с „Регламент (ЕО) № 834/2007“.\n\n2. В т. 14 думата „Операционни“ се заменя с „Оперативни“.\n\nЗаключителни разпоредби\n\n§ 21.\n\n Министърът на земеделието и храните и министърът на здравеопазването издават наредбата по чл. 25б в срок до 6 месеца от влизането в сила на този закон.\n\n§ 22.\n\n В Закона за храните (обн., ДВ, бр. 90 от 1999 г.; изм. и доп., бр. 102 от 2003 г., бр. 70 от 2004 г., бр. 87, 99 и 105 от 2005 г., бр. 30, 31, 34, 51, 55 и 96 от 2006 г., бр. 31 и 51 от 2007 г., бр. 36 и 69 от 2008 г., бр. 23, 41, 74, 82 и 93 от 2009 г. и бр. 23, 25 и 59 от 2010 г.) се правят следните допълнения:\n\n1. В чл. 26, ал. 1, т. 8 накрая се добавя „включително съответствието им с Регламент (ЕО) № 510/2006 на Съвета от 20 март 2006 г. относно закрилата на географски указания и наименования за произход на земеделски продукти и храни, наричан по-нататък „Регламент (ЕО) № 510/2006“, и Регламент (ЕО) № 509/2006 на Съвета от 20 март 2006 г. относно селскостопански и хранителни продукти с традиционно специфичен характер, наричан по-нататък „Регламент (ЕО) № 509/2006“.\n\n2. В чл. 27, ал. 4, т. 1, буква „е“ накрая се добавя „включително съответствието им с Регламент (ЕО) № 510/2006 и Регламент (ЕО) № 509/2006“.\n\n§ 23. \n\nВ Закона за марките и географските означения (обн., ДВ, бр. 81 от 1999 г.; попр., бр. 82 от 1999 г.; изм. и доп., бр. 28, 43, 94 и 105 от 2005 г., бр. 30, 73 и 96 от 2006 г., бр. 59 от 2007 г., бр. 36 от 2008 г., бр. 12 и 32 от 2009 г. и бр. 19 от 2010 г.) чл. 57а се изменя така:\n\n„Служебна регистрация\n\nЧл. 57а. (1) Регистрацията на географско означение или храна се извършва служебно от Патентното ведомство, когато географското означение на земеделския продукт или храна бъде вписано в Европейския регистър на земеделските продукти и храни със защитени географски означения.\n\n(2) Регистрацията по ал. 1 се извършва по отношение на лицата, които са включени в групата по чл. 5, параграф 1 от Регламент (ЕО) № 510/2006 на Съвета от 20 март 2006 г. относно закрилата на географски указания и наименования за произход на земеделски продукти и храни. В случаите, когато вече е предоставена национална закрила, се вписват само новите ползватели.\n\n(3) Министерството на земеделието и храните уведомява Патентното ведомство за вписването на географското означение на земеделския продукт или храна в Европейския регистър на земеделските продукти и храни със защитени географски означения. Регистрацията се извършва в едномесечен срок от уведомяването.\n\n(4) Уведомлението по ал. 3 съдържа имената и адресите на лицата по ал. 2, географското означение на земеделския продукт или храна, описанието на границите на географското място и описание на установените качества или особености на земеделския продукт или храна и връзката им с географската среда или с географския произход.“\n\nЗаконът е приет от 41-ото Народно събрание на 29 септември 2010 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n7971",
  "textLength": 12879,
  "scrapedAt": "2026-01-11T03:51:44.159Z",
  "isComplete": true,
  "error": null,
  "retryCount": 0
}