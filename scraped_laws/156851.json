{
  "title": "13/03/2019 Закон за изменение и допълнение на Закона за водите",
  "date": "",
  "link": "https://www.parliament.bg/bg/laws/ID/156851",
  "lawId": "156851",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за водите \n\n(обн., ДВ, бр. 67 от 1999 г.; изм., бр. 81 от 2000 г., бр. 34, 41 и 108 от 2001 г., бр. 47, 74 и 91 от 2002 г., бр. 42, 69, 84 и 107 от 2003 г., \n\nбр. 6 и 70 от 2004 г., бр. 18, 77 и 94 от 2005 г., бр. 29, 30, 36 и 65 от 2006 г.; попр., бр. 66 от 2006 г.; изм., бр. 105 и 108 от 2006 г., \n\nбр. 22 и 59 от 2007 г., бр. 36, 52 и 70 от 2008 г., бр. 12, 32, 35, 47, 82, 93, 95 и 103 от 2009 г., бр. 61 и 98 от 2010 г., бр. 19, 28, 35 и 80 от 2011 г., бр. 45, 77 и 82 от 2012 г., бр. 66 и 103 от 2013 г., бр. 26, 49, 53 и 98 от 2014 г., бр. 12, 14, 17, 58, 61, 95 и 101 от 2015 г., \n\nбр. 15, 51, 52 и 95 от 2016 г., бр. 12, 58 и 96 от 2017 г., бр. 55, 77, 98 и 103 от 2018 г. и бр. 17 от 2019 г.)\n\n§ 1. \n\nВ чл. 48 се създава ал. 5:\n\n„(5) Водоползвателите – титуляри на разрешителни за водовземане по чл. 44 за аквакултури и свързаните с тях дейности, не са задължени да измерват изземваните и използваните води, като ги отчитат въз основа на обема, посочен в издаденото разрешително.“ \n\n§ 2. \n\nВ чл. 194 се правят следните изменения:\n\n1. В ал. 1, т. 3, буква „в“ думите „в съоръжения“ се заличават.\n\n2. В ал. 11:\n\nа) в т. 4 думите „на ползване“ се заменят с „на водовземане за аквакултури по чл. 44 и на ползване за аквакултури по чл. 46, ал. 1, т. 2“;\n\nб) в т. 6, буква „б“ думите „и аквакултури“ се заличават.\n\n§ 3. \n\nВ чл. 194а се правят следните допълнения:\n\n1. В ал. 1 накрая се добавя „с изключение на случаите по ал. 5“.\n\n2. Създават се ал. 5 и 6:\n\n„(5) Не е задължително монтирането на измервателни устройства по ал. 1 при водовземане от повърхностен воден обект за аквакултури и свързаните с тях дейности, когато е налице поне едно от следните условия:\n\n1. водите се връщат в същия речен басейн;\n\n2. с акт на контролиращия орган е установена техническа невъзможност за монтиране, поддръжка или контрол на измервателно устройство.\n\n(6) В случаите на ал. 5 за обем на водата, отнет при водовземането, се смята обемът, посочен в издаденото разрешително.“\n\nЗаконът е приет от 44-то Народно събрание на 13 март 2019 г. и е подпечатан с официалния печат на Народното събрание.\n\nПредседател на Народното събрание: \n\nЦвета Караянчева\n\n1906",
  "textLength": 2190,
  "scrapedAt": "2026-01-11T03:09:19.640Z",
  "isComplete": true,
  "error": null,
  "retryCount": 0
}