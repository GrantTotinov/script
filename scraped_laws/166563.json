{
  "title": "04/09/2025 Закон за изменение и допълнение на Закона за държавната собственост",
  "date": "",
  "link": "https://www.parliament.bg/bg/laws/ID/166563",
  "lawId": "166563",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за държавната собственост\n\n(обн., ДВ, бр. 44 от 1996 г.; изм., бр. 104 от 1996 г., бр. 55, 61 и 117 от 1997 г., бр. 93 и 124 от 1998 г., бр. 67 от 1999 г., бр. 9, 12, 26 и 57 от 2000 г., бр. 1 от 2001 г.; Решение № 7 на Конституционния съд от 2001 г. – бр. 38 от 2001 г.; изм., бр. 45 от 2002 г., бр. 63 от 2003 г., бр. 24 и 93 от 2004 г., бр. 32 от 2005 г., бр. 17, 30, 36, 64 и 105 от 2006 г., бр. 41, 59, 92 и 113 от 2007 г., бр. 52 и 54 от 2008 г., бр. 10, 17, 19, 33 и 41 от 2009 г., бр. 18 и 87 от 2010 г., бр. 19 и 47 от 2011 г., бр. 45, 82 и 99 от 2012 г., бр. 27 от 2013 г.; Решение № 6 на Конституционния съд от 2013 г. – бр. 65 от 2013 г.; изм., бр. 66 и 109 от 2013 г., бр. 40, 98 и 105 от 2014 г., бр. 52, 60 и 61 от 2015 г., бр. 81 от 2016 г., бр. 13, 58 и 96 от 2017 г., бр. 21, 64, 77 и 90 от 2018 г., бр. 25, 44, 60, 61, 79 и 94 от 2019 г.; Решение № 9 на Конституционния съд от 2019 г. – бр. 98 от 2019 г.; изм., бр. 28, 34 и 44 от 2020 г., бр. 21 от 2021 г., бр. 32 и 102 от 2022 г., бр. 102 от 2023 г. и бр. 47 от 2025 г.)\n\n§ 1. \n\nВ чл. 15 ал. 4 и 5 се отменят.\n\n§ 2. \n\nВ чл. 38 се правят следните изменения:\n\n1. В ал. 1 думите „административния съд по местонахождението на имота“ се заменят с „Върховния административен съд“.\n\n2. Алинея 6 се изменя така:\n\n„(6) В 7-дневен срок от получаването на жалбата и становището по aл. 4 съдът се произнася в закрито заседание по допускане на посочените и представените от страните доказателства.“\n\n3. Алинея 7 се отменя.\n\n4. В ал. 8 думите „7-дневен“ се заменят с „едномесечен“.\n\n§ 3. \n\nВ глава трета раздел III с чл. 42а – 42и се отменя.\n\n§ 4. \n\nВ чл. 45 ал. 5 се отменя.\n\n§ 5. \n\nВ чл. 47 ал. 3 се отменя.\n\n§ 6. \n\nВ чл. 48, ал. 1, изречение първо думите „а в случаите по чл. 45, ал. 5 и чл. 47, ал. 3 – на министъра на отбраната“ се заличават.\n\n§ 7. \n\nВ § 1 от допълнителните разпоредби след думите „разполагането им“ се добавя „както и обекти за изграждане и преустройство, необходими на Главна дирекция „Пожарна безопасност и защита на населението“ и областните дирекции на Министерството на вътрешните работи“.\n\n§ 8. \n\nВ § 1а от допълнителните разпоредби т. 1а се отменя.\n\nПреходни и заключителни разпоредби\n\n§ 9. \n\nЗапочналите и неприключили до влизането в сила на този закон производства по реда на глава трета, раздел III се прекратяват.\n\n§ 10.\n\n Започналите и неприключили до влизането в сила на този закон административни дела в административни съдилища се довършват по досегашния ред.\n\n§ 11.\n\n До 1 януари 2026 г. Висшият съдебен съвет обезпечава Върховния административен съд с необходимия брой съдии. \n\n§ 12.\n\n В Закона за насърчаване на инвестициите (обн., ДВ, бр. 97 от 1997 г.; попр., бр. 99 от 1997 г.; изм., бр. 29 и 153 от 1998 г., бр. 110 от 1999 г., бр. 28 от 2002 г., бр. 37 от 2004 г.; попр., бр. 40 от 2004 г.; изм., бр. 34, 59, 65, 80, 82 и 86 от 2006 г., бр. 42 и 53 от 2007 г., бр. 69 от 2008 г., бр. 41 и 82 от 2009 г., бр. 18, 88 и 100 от 2010 г., бр. 38, 45 и 82 от 2012 г., бр. 15, 16 и 66 от 2013 г., бр. 98 от 2014 г., бр. 14, 32 и 61 от 2015 г., бр. 85 и 96 от 2017 г., бр. 20 от 2018 г., бр. 44 от 2019 г., бр. 21 от 2020 г., бр. 17 и 21 от 2021 г., бр. 22 от 2022 г., бр. 20 и 79 от 2024 г. и бр. 43 от 2025 г.) в глава четвърта се създава раздел III с чл. 22к и 22л:\n\n„Раздел III\n\nДруги разпоредби, приложими при инвестиционни проекти\n\nЧл. 22к. (1) При реализация на приоритетни инвестиционни проекти с национално или регионално значение и за инвестиционни предложения, които са определени като обекти с национално значение с акт на Министерския съвет или са обекти със стратегическа важност по смисъла на Закона за опазване на околната среда, и за индустриални паркове със стратегическо значение по Закона за индустриалните паркове, централните и териториалните органи на изпълнителната власт извършват административно обслужване или съгласуват, или се произнасят по реда на Закона за опазване на околната среда, както и разрешават/одобряват реализацията на същите инвестиционни проекти по реда на специален закон, в срокове с една втора по-кратки от предвидените в съответния нормативен акт.\n\n(2) За реализация на проект по ал. 1, при необходимост от положително становище или при провеждане на консултации по Закона за опазване на околната среда със специализираните ведомства, във връзка с уведомление за инвестиционно предложение, план, програма, свързани с проект по ал. 1, при оценяване на информацията относно необходимостта от екологична оценка (ЕО) или оценка на въздействието върху околната среда (ОВОС), на доклад по ЕО или ОВОС, централните и териториалните органи на изпълнителната власт се произнасят или изразяват становище в срокове с една втора по-кратки от предвидените в съответния нормативен акт. Срокът за произнасяне или изразяване на становище започва да тече от датата на получаване на искането от възложителя или компетентния орган. Непроизнасянето или неизразяването на становище в срок се смята за мълчаливо съгласие.\n\n(3) Когато не е предвиден срок за произнасяне по ал. 1 и 2, компетентният орган или оправомощено от него длъжностно лице се произнася в срок 14 дни. Когато не е предвиден срок за осигуряване на обществен достъп до информация чрез интернет страницата на компетентния орган или предоставяне на копие от информацията на съответната община/ район/кметство, такъв се осигурява в тридневен срок от постъпване на информацията.\n\n(4) Алинеи 1 – 3 не се прилагат при проектиране и изграждане на слънчеви фотоволтаични преобразуватели и генератори за енергия от вятър по смисъла на Закона за енергията от възобновяеми източници.\n\nЧл. 22л. (1) При необходимост от допълнителна информация за инвестиционното предложение, план, програма сроковете по чл. 22к, ал. 1 и 2 спират да текат от датата, на която е изпратено писмо или акт на компетентния орган или оправомощено от него длъжностно лице, до предоставянето й.\n\n(2) Компетентният орган или оправомощено от него длъжностно лице изисква не повече от два пъти допълнителна информация по внесено инвестиционно предложение, план, програма.\n\n(3) Алинеи 1 и 2 се прилагат и в случаите по чл. 22к, ал. 3, изречения първо и второ.“\n\n§ 13.\n\n В Закона за приватизация и следприватизационен контрол (обн., ДВ, бр. 28 от 2002 г.; изм., бр. 78 от 2002 г., бр. 20 и 31 от 2003 г.; Решение № 5 на Конституционния съд от 2003 г. – бр. 39 от 2003 г.; изм., бр. 46 и 84 от 2003 г., бр. 55 и 115 от 2004 г., бр. 28, 39, 88, 94, 103 и 105 от 2005 г., бр. 36, 53, 72 и 105 от 2006 г., бр. 59 от 2007 г., бр. 36, 65, 94, 98 и 110 от 2008 г., бр. 24, 42, 82 и 99 от 2009 г., бр. 18, 50, 89 и 97 от 2010 г., бр. 19 и 98 от 2011 г., бр. 20, 38, 54 и 60 от 2012 г., бр. 15, 23, 66 и 68 от 2013 г., бр. 98 от 2014 г., бр. 14, 34, 41 и 61 от 2015 г., бр. 13 и 60 от 2016 г., бр. 13, 58 и 96 от 2017 г., бр. 7, 8, 64 и 90 от 2018 г., бр. 56, 79 и 83 от 2019 г., бр. 14, 54 и 65 от 2020 г., бр. 102 от 2022 г. и бр. 84 и 102 от 2023 г.) се правят следните изменения и допълнения:\n\n1. В чл. 1:\n\nа) в ал. 4, т. 3 буква „а“ се отменя;\n\nб) алинея 5 се изменя така:\n\n„(5) Продажбата на обособени части от имуществото на търговски дружества с повече от 50 на сто държавно участие в капитала и от имуществото на търговски дружества, чийто капитал е собственост на други търговски дружества с повече от 50 на сто държавно участие в капитала, се извършва чрез електронната платформа по чл. 3а.“;\n\nв) създава се ал. 6:\n\n„(6) Продажбата на обособени части от имуществото на търговски дружества с повече от 50 на сто общинско участие в капитала може да се извършва чрез електронната платформа по чл. 3а.“\n\n2. В чл. 3:\n\nа) в ал. 3, т. 1 думите „включително за техните обособени части“ се заличават;\n\nб) създава се нова ал. 8:\n\n„(8) Решение за приватизация на обектите по ал. 3, т. 3, букви „а“ – „в“ се приема след предложение на органа, упражняващ правата на държавата в капитала.“;\n\nв) досегашните ал. 8 и 9 стават съответно ал. 9 и 10.\n\n3. В чл. 22д, ал. 1, т. 5 думите „чл. 3, ал. 9“ се заменят с „чл. 3, ал. 10“.\n\n4. В чл. 32:\n\nа) алинея 3 се изменя така:\n\n„(3) Обособени части от имуществото на търговски дружества с повече от 50 на сто държавно участие в капитала, както и обекти по чл. 1, ал. 2, т. 4 и 5 се продават чрез електронен търг.“;\n\nб) създава се нова ал. 4:\n\n„(4) Обособени части от имуществото на търговски дружества с повече от 50 на сто общинско участие и обектите по чл. 1, ал. 2, т. 6 могат да се продават чрез:\n\n1. публичен търг;\n\n2. публично оповестен конкурс;\n\n3. електронен търг.“;\n\nв) досегашните ал. 4, 5 и 6 стават съответно ал. 5, 6 и 7.\n\n5. В чл. 39 думите „чл. 3, ал. 9“ се заменят с „чл. 3, ал. 10“.\n\n§ 14.\n\n В Закона за лечебните заведения (обн., ДВ, бр. 62 от 1999 г.; изм., бр. 88 и 113 от 1999 г.; попр., бр. 114 от 1999 г.; изм., бр. 36, 65 и 108 от 2000 г.; Решение № 11 на Конституционния съд от 2001 г. – бр. 51 от 2001 г.; изм., бр. 28 и 62 от 2002 г., бр. 83, 102 и 114 от 2003 г., бр. 70 от 2004 г., бр. 46, 76, 85, 88 и 105 от 2005 г., бр. 30, 34, 59, 80 и 105 от 2006 г., бр. 31, 53 и 59 от 2007 г., бр. 110 от 2008 г., бр. 36, 41, 99 и 101 от 2009 г., бр. 38, 59, 98 и 100 от 2010 г., бр. 45 и 60 от 2011 г., бр. 54, 60 и 102 от 2012 г., бр. 15 и 20 от 2013 г., бр. 47 от 2014 г., бр. 72 и 95 от 2015 г., бр. 81 и 98 от 2016 г., бр. 85, 99, 101 и 103 от 2017 г., бр. 18, 77, 84, 91 и 102 от 2018 г., бр. 13, 24, 42 и 101 от 2019 г., бр. 28, 54, 71, 85, 103 и 110 от 2020 г., бр. 11 от 2021 г., бр. 8, 32 и 104 от 2022 г., бр. 8 от 2023 г. и бр. 39 и 85 от 2024 г.) се създава чл. 105а:\n\n„Чл. 105а. С решение на Министерския съвет върху имоти – публична и частна държавна собственост, може да се учредяват възмездно по реда на Закона за държавната собственост, без търг или конкурс, ограничени вещни права в полза на държавни лечебни заведения за нуждите на осъществяваните от тях медицински дейности и за обслужване на пациентите.“\n\n§ 15.\n\n В Закона за опазване на околната среда (обн., ДВ, бр. 91 от 2002 г.; попр., бр. 98 от 2002 г.; изм., бр. 86 от 2003 г., бр. 70 от 2004 г., бр. 74, 77, 88, 95 и 105 от 2005 г., бр. 30, 65, 82, 99, 102 и 105 от 2006 г., бр. 31, 41 и 89 от 2007 г., бр. 36, 52 и 105 от 2008 г., бр. 12, 19, 32, 35, 47, 82, 93 и 103 от 2009 г., бр. 46 и 61 от 2010 г., бр. 35 и 42 от 2011 г., бр. 32, 38, 53 и 82 от 2012 г., бр. 15, 27 и 66 от 2013 г., бр. 22 и 98 от 2014 г., бр. 62, 95, 96 и 101 от 2015 г., бр. 81 от 2016 г., бр. 12, 58, 76 и 96 от 2017 г., бр. 53, 77 и 98 от 2018 г., бр. 1, 17 и 24 от 2019 г.; Решение № 5 на Конституционния съд от 2019 г. – бр. 36 от 2019 г.; изм., бр. 79, 81 и 101 от 2019 г., бр. 21, 54 и 102 от 2020 г., бр. 21 от 2021 г., бр. 42, 96 и 102 от 2022 г., бр. 84 и 102 от 2023 г. и бр. 70 от 2024 г.) се правят следните изменения и допълнения:\n\n1. В чл. 88, ал. 4 думите „подадени до 1 юли 2024 г.“ се заличават и след думите „Министерския съвет“ съюзът „и“ се заменя с „или“.\n\n2. В чл. 93, ал. 10 в изречение второ думите „подадени до 1 юли 2024 г.“ се заличават и след думите „Министерския съвет“ съюзът „и“ се заменя с „или“.\n\n3. В чл. 95 се създава ал. 6:\n\n„(6) Компетентният орган или оправомощено от него длъжностно лице се произнася в срок до 30 дни по заданието за обхват на ОВОС по ал. 2.“\n\n4. В чл. 99, ал. 9 думите „подадени до 1 юли 2024 г.“ се заличават и след думите „Министерския съвет“ съюзът „и“ се заменя с „или“.\n\n5. В § 1, т. 76 от допълнителните разпоредби след думите „в периода до 2030 г.“ се добавя „както и проект, за който е взето решение на Народното събрание за реализацията му“.\n\nЗаконът е приет от 51-вото Народно събрание на 31 юли 2025 г. и на 4 септември 2025 г. и е подпечатан с официалния печат на Народното събрание.\n\nПредседател на Народното събрание: \nНаталия Киселова \n\n5044",
  "textLength": 11704,
  "scrapedAt": "2026-01-11T02:56:26.175Z",
  "isComplete": true,
  "error": null,
  "retryCount": 0
}