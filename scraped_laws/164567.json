{
  "title": "01/02/2023 Закон за денонсиране на Споразумението за основаването на Международната инвестиционна банка и на Споразумението за организацията и дейността на Международната банка за икономическо сътрудничество",
  "date": "",
  "link": "https://www.parliament.bg/bg/laws/ID/164567",
  "lawId": "164567",
  "actualTitle": "Закони",
  "metadata": [],
  "fullText": "ЗАКОН\n\nза денонсиране на Споразумението за основаването на Международната инвестиционна банка и на Споразумението за организацията и дейността на Международната банка за икономическо сътрудничество\n\nЧл. 1. \n\nДенонсира Споразумението за основаването на Международната инвестиционна банка заедно с измененията, ратифицирано с Указ № 1355 на Президиума на Народното събрание на 20 август 1970 г. (ДВ, бр. 8 от 2014 г.).\n\nЧл. 2. \n\nДенонсира Споразумението за организацията и дейността на Международната банка за икономическо сътрудничество заедно с измененията, ратифицирано с Указ № 811 на Президиума на Народното събрание на 30 ноември 1963 г. (наименование изм., ДВ, бр. 89 от 2020 г.).\n\nЧл. 3.\n\n Денонсирането на споразуменията по чл. 1 и 2 влиза в сила 6 месеца от получаването на официалните уведомления, изпратени от правителството на Република България до Съвета на управителите на Международната инвестиционна банка и Съвета на Международната банка за икономическо сътрудничество.\n\nЗаконът е приет от 48-ото Народно събрание на 1 февруари 2023 г. и е подпечатан с официалния печат на Народното събрание.\n\nПредседател на Народното събрание: \nВежди Рашидов\n\n664",
  "textLength": 1164,
  "scrapedAt": "2026-01-11T03:25:48.625Z",
  "isComplete": true,
  "error": null,
  "retryCount": 0
}