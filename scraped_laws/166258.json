{
  "title": "31/07/2025 Закон за изменение и допълнение на Закона за статистиката",
  "date": "",
  "link": "https://www.parliament.bg/bg/laws/ID/166258",
  "lawId": "166258",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за статистиката\n\n(обн., ДВ, бр. 57 от 1999 г.; изм., бр. 42 от 2001 г., бр. 45 и 74 от 2002 г., бр. 37 от 2004 г., бр. 39, 81 и 88 от 2005 г., бр. 100 от 2007 г., бр. 98 от 2008 г., бр. 42 и 95 от 2009 г., бр. 97 от 2010 г., бр. 38 от 2012 г., бр. 15 от 2013 г., бр. 7 от 2018 г., бр. 38 от 2020 г. и бр. 84 от 2023 г.)\n\n§ 1. \n\nВ чл. 7, ал. 1 се правят следните изменения и допълнения:\n\n1. В т. 3 думата „5-годишен“ се заменя със „7-годишен“, а думата „5-годишната“ се заменя със „7-годишната“.\n\n2. Създава се т. 16:\n\n„16. изгражда и поддържа информационна система „Единна входна точка“ за подаване на годишни отчети за дейността, съдържащи статистически справки, счетоводни документи и годишни финансови отчети.“\n\n§ 2. \n\nВ чл. 20, ал. 5 думите „със съвместна заповед на председателя на Националния статистически институт и изпълнителните директори на Националната агенция за приходите и на Агенцията по вписванията, които се обнародват в „Държавен вестник“ се заменят със „с наредба на Министерския съвет“.\n\nЗаключителни разпоредби\n\n§ 3. \n\nВ Закона за електронното управление (обн., ДВ, бр. 46 от 2007 г.; изм., бр. 82 от 2009 г., бр. 20 от 2013 г., бр. 40 от 2014 г., бр. 13, 38, 50, 62 и 98 от 2016 г., бр. 88 и 94 от 2018 г., бр. 94 и 102 от 2019 г., бр. 69 и 85 от 2020 г., бр. 15 от 2022 г., бр. 66 и 80 от 2023 г. и бр. 31 от 2025 г.) в чл. 24 накрая се добавя „или чрез портала на електронното управление по ред, определен с наредбата по чл. 12, ал. 4“.\n\n§ 4. \n\nВ Закона за търговския регистър и регистъра на юридическите лица с нестопанска цел (обн., ДВ, бр. 34 от 2006 г.; изм., бр. 80 и 105 от 2006 г.; изм., бр. 53, 59 и 104 от 2007 г., бр. 50 и 94 от 2008 г., бр. 44 от 2009 г., бр. 101 от 2010 г., бр. 34 и 105 от 2011 г., бр. 25, 38 и 99 от 2012 г., бр. 40 от 2014 г., бр. 22, 54 и 95 от 2015 г., бр. 13, 74 и 105 от 2016 г., бр. 85 от 2017 г., бр. 27 от 2018 г., бр. 17 и 38 от 2019 г., бр. 38 и 105 от 2020 г., бр. 60, 80, 84 и 105 от 2023 г., бр. 35, 72 и 82 от 2024 г. и бр. 49 от 2025 г.) се правят следните изменения и допълнения:\n\n1. В чл. 13 се създава ал. 10:\n\n„(10) С подписването на годишен финансов отчет, подаден чрез системата по чл. 7, ал. 1, т. 16 от Закона за статистиката, автоматично се подписват декларацията по ал. 4 и декларацията по чл. 62а, ал. 2, т. 2 от наредбата по чл. 31.“\n\n2. В чл. 15:\n\nа) създава се нова ал. 4:\n\n„(4) Обявяването в търговския регистър и в регистъра на юридическите лица с нестопанска цел на актовете по чл. 6, ал. 3 се заявява чрез системата по чл. 7, ал. 1, т. 16 от Закона за статистиката.“;\n\nб) досегашните ал. 4 и 5 стават съответно ал. 5 и 6;\n\nв) досегашната ал. 6 става ал. 7 и в нея думите „ал. 1 и 5“ се заменят с „ал. 1 и 6“.\n\n3. В чл. 19:\n\nа) в ал. 4 думите „когато това се изисква по закон“ се заменят с „включени в обхвата на ал. 8“;\n\nб) създава се ал. 8:\n\n„(8) Обявяването на годишните финансови отчети, декларациите по чл. 38, ал. 9, т. 2 от Закона за счетоводството и докладите, постъпили през системата по чл. 7, ал. 1, т. 16 от Закона за статистиката, се извършва автоматично по партидите на търговците, клоновете на чуждестранни търговци, юридическите лица с нестопанска цел и клоновете на юридически лица с нестопанска цел с изключение на акционерните дружества и дружествата, чиито годишни финансови отчети подлежат на задължителен независим финансов одит съгласно чл. 37, ал. 1 от Закона за счетоводството.“\n\n§ 5. \n\nЗаконът влиза в сила от деня на обнародването му в „Държавен вестник“ с изключение на § 1 и 4, които влизат в сила от 1 януари 2026 г.\n\nЗаконът е приет от 51-вото Народно събрание на 31 юли 2025 г. и е подпечатан с официалния печат на Народното събрание.\n\nПредседател на Народното събрание: \nНаталия Киселова \n\n4396",
  "textLength": 3758,
  "scrapedAt": "2026-01-11T02:56:34.158Z",
  "isComplete": true,
  "error": null,
  "retryCount": 0
}