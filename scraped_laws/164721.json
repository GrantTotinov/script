{
  "title": "19/07/2023 Законо за изменение и допълнение на Закона за българските лични документи",
  "date": "",
  "link": "https://www.parliament.bg/bg/laws/ID/164721",
  "lawId": "164721",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за българските лични документи \n\n(обн., ДВ, бр. 93 от 1998 г.; изм. бр. 53, 67, 70 и 113 от 1999 г., бр. 108 от 2000 г., бр. 42 от 2001 г., бр. 45 и 54 от 2002 г., бр. 29 и 63 от 2003 г., бр. 96, 103 и 111 от 2004 г., бр. 43, 71, 86, 88 и 105 от 2005 г., бр. 30, 82 и 105 от 2006 г., бр. 29, 46 и 52 от 2007 г., бр. 66, 88 и 110 от 2008 г., бр. 35, 47, 82 и 102 от 2009 г., бр. 26 и 100 от 2010 г., бр. 9 и 23 от 2011 г.; Решение № 2 на Конституционния съд от 2011 г. – бр. 32 от 2011 г.; изм. бр. 55 от 2011 г.; бр. 21, 42 и 75 от 2012 г., бр. 23 и 70 от 2013 г., бр. 53 от 2014 г., бр. 14, 79 и 80 от 2015 г., бр. 33, 81, 97 и 101 от 2016 г., бр. 85 и 97 от 2017 г., бр. 14 и 24 от 2018 г., бр. 1, 12, 17, 24, 34, 58 и 101 от 2019 г., бр. 60, 69, 98 и 101 от 2020 г., бр. 21 от 2021 г., бр. 32 от 2022 г. и бр. 8 от 2023 г.)\n\n§ 1. \n\nВ чл. 3 се създава ал. 5:\n\n„(5) Административните органи, организациите, предоставящи обществени услуги, лицата, осъществяващи публични функции, и органите на съдебната власт могат да изискват представянето на документ за самоличност единствено за удостоверяване обстоятелствата по ал. 1\n\n–\n\n4, като нямат право да изискват и да събират копия от българските лични документи по чл. 1, ал. 5, освен ако снемането на копия е изрично предвидено в специален закон като тяхно задължение за идентификация на определени категории физически лица.“\n\n§ 2. \n\nВ чл. 9 се правят следните изменения и допълнения:\n\n1. В ал. 2, изречение второ думите „от едно населено място в друго населено място“ се заменят с „от населено място в една област в населено място в друга област“.\n\n2. В ал. 4 след думата „издал“ се поставя запетая и се добавя „а когато лицето се намира в чужбина – на съответното задгранично представителство на Република България, което го предава на органа, който го е издал“.\n\n§ 3. \n\nВ чл. 10, ал. 1 след думата „издал“ се поставя запетая и се добавя „а когато лицето се намира в чужбина – на съответното задгранично представителство на Република България“.\n\n§ 4. \n\nВ чл. 13, ал. 3 т. 3 се отменя.\n\n§ 5. \n\nВ чл. 14, ал. 1 се създава т. 11:\n\n„11. временен паспорт за окончателно напускане на Република България.“\n\n§ 6. \n\nВ чл. 18 се правят следните изменения и допълнения: \n\n1. В ал. 1 т. 10 се отменя. \n\n2. Създава се т. 12:\n\n„12. адрес на електронна поща.“\n\n§ 7. \n\nВ чл. 18а, ал. 3 думата „името“ и запетаята след нея се заличават.\n\n§ 8. \n\nВ чл. 20а се правят следните изменения и допълнения:\n\n1. В ал. 2 след думите „по ал. 1“ се поставя запетая, добавя се „с изключение на този в документите за пребиваване по чл. 59, ал. 4“ и се поставя запетая.\n\n2. Алинея 3 се изменя така:\n\n„(3) Електронният носител на информация на документите за пребиваване по чл. 59, ал. 4 съдържа данните по чл. 20, ал. 2.“\n\n§ 9. \n\nВ чл. 21 се правят следните изменения и допълнения: \n\n1. Алинея 1 се изменя така: \n\n„(1) Имената на чужденците в българските лични документи се изписват, както са изписани в документите им за задгранично пътуване, с които са влезли в Република България. Когато чужденците, получили убежище, статут на бежанец или хуманитарен статут, не притежават такива документи, имената им се изписват така, както ги посочат в подписана от тях декларация пред компетентния орган.“\n\n2.Създава се ал. 4:\n\n„(4) Имената на лицата по ал. 1 в българските лични документи се подреждат в следния ред: фамилно/фамилни име/имена и друго/други име/имена, без съкращения, освен когато тяхната дължина превишава предвидената техническа възможност.“\n\n§ 10.\n\n В чл. 26, ал. 2 т. 2 се отменя.\n\n§ 11. \n\nВ чл. 29, ал. 2 думите „получаване на удостоверение за това“ се заменят с „вписване на данните за получено или възстановено гражданство в Националната база данни „Население“. \n\n§ 12. \n\nВ чл. 31а се правят следните изменения и допълнения:\n\n1. В ал. 4 т. 2 се отменя.\n\n2. Създава се нова ал. 5:\n\n„(5) Когато заявителят не притежава документ по чл. 13, ал. 1 – 3, с който да удостовери самоличността си, както и когато заявителят е лице от 14- до 18-годишна възраст с родител, за когото липсват данни в Националния автоматизиран информационен фонд за българските лични документи – „Национален регистър на българските лични документи“, се представя удостоверителен документ за раждане.“\n\n3. Досегашните ал. 5, 6 и 7 стават съответно ал. 6, 7 и 8.\n\n§ 13. \n\nВ чл.41, ал. 3 т. 2 се отменя.\n\n§ 14.\n\n В чл. 46 се правят следните изменения и допълнения: \n\n1. Досегашният текст става ал. 1 и в нея т. 2 се отменя. \n\n2. Създава се ал. 2:\n\n„(2) Когато заявителят не притежава документ по чл. 13, ал. 1 – 3, с който да удостовери самоличността си, както и когато заявителят е лице под 18-годишна възраст с родител, за когото липсват данни в Националния автоматизиран информационен фонд за българските лични документи – „Национален регистър на българските лични документи“, се представя удостоверителен документ за раждане.“\n\n§ 15. \n\nВ чл. 49, ал. 1 се създава т. 9:\n\n„9. за които основанието за издаване или ползване на дипломатически или служебен паспорт е отпаднало, при условие че същото право не е възникнало отново в тримесечен срок.“\n\n§ 16. \n\nВ чл. 51 се правят следните изменения и допълнения:\n\n1. В ал. 7 думите „до 90 дни“ се заменят с „до 75 дни“.\n\n2. Алинея 8 се изменя така:\n\n„(8) Свидетелство за управление на моторно превозно средство се издава при ускорена услуга – до три работни дни от приемането на заявлението. Услугата се осъществява след извършване на проверка в мрежата за автоматизиран обмен на данни, като при невъзможност да бъде изпълнена същата се трансформира в бърза или обикновена. Заявлението се подава само в звената „Пътна полиция“ при Столичната дирекция на вътрешните работи или областна дирекция на Министерството на вътрешните работи при подмяна на свидетелство за управление на моторно превозно средство поради:\n\n1. придобиване на правоспособност за управление на моторно превозно средство от нова категория, или\n\n2. възстановяване на правоспособност на водач, на когото са отнети всички контролни точки, или\n\n3. възстановяване на правоспособност на водач, който се е отказал от притежавани от него категории, или\n\n4. изтичане на срока на валидност и при вече изтекъл срок на валидност, или\n\n5. подмяна на стар образец свидетелство за управление с нов, или\n\n6. промяна в данните на водача, отнасящи се до смяна на фамилия и транслитерация, както и при издаване на дубликат.“\n\n3. Създава се ал. 10:\n\n„(10) Свидетелството за управление на моторно превозно средство се получава лично, а по изключение, когато заявлението е било подадено лично – от упълномощено лице след представяне на нотариално заверено изрично пълномощно или от лице, чиито данни са посочени от заявителя пред длъжностното лице в заявлението при подаването му.“\n\n§ 17. \n\nВ чл. 53, ал. 1 т. 3 се отменя.\n\n§ 18. \n\nВ чл. 54 думите „ал. 1, т. 3, 7 и 8“ се заменят с „ал. 1, т. 7 и 8“.\n\n§ 19. \n\nВ чл. 63а ал. 4 се изменя така: \n\n„(4) Заявлението за издаване на документите по ал. 1 на непълнолетни се подава лично и в присъствието на родител или представител по чл. 25 от Закона за убежището и бежанците, който полага подпис в заявлението. Заявлението за издаване на документите по ал. 1 на поставени под запрещение се подава лично и в присъствието на настойник или попечител, който полага подпис в заявлението.“\n\n§ 20. \n\nВ чл. 63б ал. 2 се изменя така:\n\n„(2) Картата на бежанец, картата на чужденец, получил убежище, и картата на чужденец с хуманитарен статут се получава от:\n\n1. родител\n\nили попечител – за непълнолетните лица;\n\n2. представител по чл. 25 от Закона за убежището и бежанците – за непридружените\n\nнепълнолетни лица;\n\n3. настойник или попечител – за поставените под запрещение лица.“\n\n§ 21.\n\n Член 82 се изменя така:\n\n„Чл. 82. (1) За административни нарушения, установени в момента на извършването им, на мястото на нарушението може да бъде наложена с фиш глоба в минималния размер, посочен в административнонаказателната разпоредба за съответното нарушение. Издаденият за наложената глоба фиш трябва да съдържа следните данни: самоличността на служителя, наложил глобата; самоличността на нарушителя, мястото и времето на нарушението, нарушените разпоредби, размера на глобата, срока, сметката и начините за доброволно заплащане. Фишът се подписва от служителя, наложил глобата, и от нарушителя, когато е съгласен да плати глобата. Образци на бланки на фиш се утвърждават от ръководителите на ведомствата по чл. 1, ал. 2.\n\n(2) На лице, което оспорва извършеното от него нарушение или размера на наложената му глоба или откаже да подпише фиша, се съставя акт за установяване на административно нарушение.\n\n(3) При повторно нарушение се съставя акт за установяване на административно нарушение.\n\n(4) Издаден фиш, глобата по който не е платена доброволно в 7-дневен срок от датата на издаването му, се смята за влязло в сила наказателно постановление и се изпраща за събиране на публичния изпълнител.“\n\n§ 22. \n\nВ чл. 84 ал. 3 се изменя така:\n\n„(3) Установяването на нарушенията, издаването на предупрежденията по чл. 28 от Закона за административните нарушения и наказания, резолюциите за прекратяване на административнонаказателното производство, наказателните постановления и обжалването им се извършват по реда, определен в\n\nЗакона за административните нарушения и наказания.“\n\n§ 23. \n\nНавсякъде в закона думите „транспорта, информационните технологии и съобщенията“ се заменят с „транспорта и съобщенията“. \n\nПреходни и заключителни разпоредби\n\n§ 24. \n\n(1) До създаването на технически и организационни условия за издаване на български лични документи съгласно изискванията на Регламент (ЕС) 2019/1157 на Европейския парламент и на Съвета от 20 юни 2019 г. относно повишаване на сигурността на личните карти на гражданите на Съюза и на документите за пребиваване, издавани на гражданите на Съюза и на членовете на техните семейства, които упражняват правото си на свободно движение (ОВ, L 188/67 от 12 юли 2019 г.), наричан по-нататък „Регламент (ЕС) 2019/1157“, се прилага действащото до влизането в сила на този закон законодателство.\n\n(2) Личните карти, които не отговарят на изискванията на Регламент (ЕС) 2019/1157, включително издадените след 2 август 2021 г., са със срок на валидност до 2 август 2031 г., ако срокът им на валидност не е изтекъл преди това.\n\n(3) Картите за пребиваване на членове на семейството на граждани на Съюза, които не са граждани на държава членка, които упражняват правото си на свободно движение, които не отговарят на изискванията на чл. 7 от Регламент (ЕС) 2019/1157, включително издадените след 2 август 2021 г., са със срок на валидност до 3 август 2026 г., ако срокът им на валидност не е изтекъл преди това.\n\n§ 25. \n\n(1) До създаването на технически и организационни условия за издаване на паспорти със срок на валидност 10 години съгласно чл. 36, ал. 1 се издават паспорти със срок на валидност 5 години.\n\n(2) Българските лични документи с възможност за включване на удостоверение за електронна идентичност се издават след създаването на технически и организационни условия за това.\n\n(3) Временната карта за самоличност по чл. 13, ал. 2 се издава след създаването на технически и организационни условия за това.\n\n§ 26.\n\n В Закона за движението по пътищата (обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 97 и 109 от 2007 г., бр. 36, 43, 69, 88 и 102 от 2008 г., бр. 74, 75, 82 и 93 от 2009 г., бр. 54, 98 и 100 от 2010 г., бр. 10, 19, 39 и 48 от 2011 г.; Решение № 1 на Конституционния съд от 2012 г. – бр. 20 от 2012 г.; изм., бр. 47, 53, 54, 60 и 75 от 2012 г., бр. 15 и 68 от 2013 г., бр. 53 и 107 от 2014 г., бр. 14, 19, 37, 79, 92, 95, 101 и 102 от 2015 г., бр. 13, 50, 81, 86, 98 и 101 от 2016 г., бр. 9, 11, 54, 58, 77 и 97 от 2017 г., бр. 2, 7, 17, 55, 59, 62, 77, 86 и 105 от 2018 г., бр. 13, 17 и 60 от 2019 г., бр. 51, 60, 69, 71, 104 и 109 от 2020 г., бр. 18 и 23 от 2021 г.; Решение № 3 на Конституционния съд от 2021 г. – бр. 26 от 2021 г.; изм., бр. 80 от 2021 г.; Решение № 11 на Конституционния съд от 2021 г. – бр. 84 от 2021 г.; изм., бр. 102 от 2022 г., бр. 14 от 2023 г.; Решение № 6 на Конституционния съд от 2023 г. – бр. 59 от 2023 г.) в чл. 151 ал. 9 се изменя така:\n\n„(9) При издаване на дубликат или при подмяна на българско свидетелство за управление на моторно превозно средство или на свидетелство за управление на моторно превозно средство, издадено от друга държава, не се изисква копие от документ за завършено образование, а от българските граждани, пребиваващи в друга държава извън Европейския съюз, не се изисква попълване на декларация по чл. 151, ал. 5 за удостоверяване на обичайно пребиваване в Република България. Подмяна на свидетелство за управление на моторно превозно средство се извършва при изтичане срока на валидност, при подмяна на стар образец с нов и при промяна в данните на водача и при замяна на чуждо свидетелство за управление на моторно превозно средство. Дубликат на свидетелството за управление на моторно превозно средство се издава при повреждане, унищожаване, изгубване или кражба.“\n\n§ 27. \n\nПараграф 2, т. 1, § 17 и 18 влизат в сила от 1 септември 2023 г.\n\nЗаконът е приет от 49-ото Народно събрание на 1\n\n9\n\n юли 20\n\n2\n\n3\n\nг. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n5707",
  "textLength": 13402,
  "scrapedAt": "2026-01-11T03:22:05.117Z",
  "isComplete": true,
  "error": null,
  "retryCount": 0
}