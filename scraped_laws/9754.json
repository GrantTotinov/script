{
  "title": "01/04/2010 Закон за изменение и допълнение на Закона за електронните съобщения",
  "date": "",
  "link": "https://www.parliament.bg/bg/laws/ID/9754",
  "lawId": "9754",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за електронните съобщения \n\n(обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. - бр. 45 от 2009 г.; изм., бр. 82, 89 и 93 от 2009 г. и бр. 12 и 17 от 2010 г.)\n\n§ 1. \n\nЧлен 22 се изменя така: \n\n„Чл. 22. (1) Комисията е колегиален орган, който се състои от петима членове, включително председател и заместник-председател. \n\n(2) Членовете на комисията са български граждани:\n\n1. с професионална квалификация в сферата на съобщенията, информационните технологии, медиите, икономиката или правото;\n\n2. с постоянен адрес на територията на страната;\n\n3. неосъждани на лишаване от свобода за престъпления от общ характер.\n\n(3) Председателят на комисията се определя и се освобождава по решение на Министерския съвет и се назначава със заповед на министър-председателя за срок 5 години.\n\n(4) Заместник-председателят и двама от членовете на комисията се избират и се освобождават с решение на Народното събрание за срок 5 години.\n\n(5) Един от членовете на комисията се назначава и освобождава с указ на президента на републиката за срок 5 години.\n\n(6) Броят на последователните пълни мандати по ал. 3, 4 и 5 е не повече от два за всеки от членовете на комисията.\n\n(7) Членовете на комисията имат всички права по трудово правоотношение освен тези, които противоречат или са несъвместими с правното им положение.“\n\n§ 2.\n\n В чл. 200 ал. 2 се изменя така:\n\n„(2) Наличието на несправедлива тежест се определя въз основа на нетните разходи и при отчитане на нематериалните преимущества за предприятието по ал. 1 от предоставяне на универсалната услуга или на част от нея, при условие че предоставянето води до загуби или се предлага на цени под обичайната търговска печалба.“\n\n§ 3.\n\n В чл. 206, ал. 1 се създава изречение второ: „От заплащането се освобождават предприятия с годишни брутни приходи под 100 000 лв.“\n\n§ 4. \n\nЧлен 334б се изменя така:\n\n„Чл. 334б. (1) На предприятие, предоставящо услугата роуминг чрез обществени електронни съобщителни мрежи, което наруши изисквания на Регламент (ЕО) № 717/2007 на Европейския парламент и на Съвета от 27 юни 2007 г. относно роуминга в обществени мобилни телефонни мрежи в рамките на Общността и за изменение на Директива 2002/21/ЕО относно \n\nобщата регулаторна рамка за електронните съобщителни мрежи и услуги (ОВ, L 171/32 от 29 юни 2007 г.), изменен с Регламент (ЕО) № 544/2009 на Европейския парламент и на Съвета от 18 юни 2009 г. (ОВ, L 167/12 от 29 юни 2009 г.), се налагат имуществени санкции, както следва:\n\n1. за нарушение на чл. 3 от регламента - в размер от 400 000 до 2 000 000 лв.;\n\n2. за нарушение на чл. 4, параграф 1 от регламента - в размер от 10 000 до 100 000 лв.;\n\n3. за нарушение на чл. 4, параграф 2 от регламента - в размер от 50 000 до 2 000 000 лв.;\n\n4. за нарушение на чл. 4, параграф 3, ал. 1 и 2 от регламента - в размер от 10 000 до 100 000 лв.;\n\n5. за нарушение на чл. 4а от регламента - в размер от 400 000 до 2 000 000 лв.; \n\n6. за нарушение на чл. 4б, параграф 1 от регламента - в размер от 10 000 до 100 000 лв.;\n\n7. за нарушение на чл. 4б, параграф 2 от регламента - в размер от 50 000 до 2 000 000 лв.;\n\n8. за нарушение на чл. 4б, параграф 3 от регламента - в размер от 100 000 до 2 000 000 лв.;\n\n9. за нарушение на чл. 4б, параграфи 4 и 5 от регламента - в размер от 50 000 до 2 000 000 лв.;\n\n10. за нарушение на чл. 4б, параграфи 6 и 7 от регламента - в размер от 10 000 до 100 000 лв.;\n\n11. за нарушение на чл. 4в от регламента - в размер от 10 000 до 100 000 лв.;\n\n12. за нарушение на чл. 6 от регламента - в размер от 10 000 до 100 000 лв.;\n\n13. за нарушение на чл. 6а от регламента - в размер от 10 000 до 100 000 лв.;\n\n14. за нарушение на чл. 7, параграф 4 от регламента - в размер от 10 000 до 100 000 лв.\n\n(2) Когато нарушението по ал. 1 е извършено повторно, се налага имуществена санкция в размер не по-малко от двойния размер на наложената по ал. 1 санкция за първото нарушение.“\n\n§ 5.\n\n В допълнителните разпоредби се правят следните изменения и допълнения:\n\n1. В § 1 т. 35 се изменя така:\n\n„35. „Нетни разходи“ е разликата между разходите на предприятие със задължение за предоставяне на универсална услуга и разходите без задължение за предоставяне на универсална услуга, намалена с приходите от предоставянето на универсалната услуга.“\n\n2. Досегашният § 2 става § 1а и в него се правят следните изменения и допълнения:\n\nа) досегашният текст става ал. 1;\n\nб) създава се ал. 2:\n\n„(2) Член 334б осигурява прилагането на разпоредбите на Регламент (ЕО) № 717/2007 на Европейския парламент и на Съвета от 27 юни 2007 г. относно роуминга в обществени мобил\n\nни телефонни мрежи в рамките на Общността и за изменение на Директива 2002/21/ЕО относно общата регулаторна рамка за \n\nелектронните съобщителни мрежи и услуги, изменен с Регламент (ЕО) № 544/2009 на Европейския парламент и на Съвета от 18 юни 2009 г.“\n\nЗаключителни разпоредби\n\n§ 6.\n\n В 15-дневен срок от влизането в сила на този закон Народното събрание освобождава последните трима избрани членове на комисията от квотата на Народното събрание и президентът на републиката освобождава единия от двамата назначени от него членове на комисията.\n\n§ 7. \n\nЗаконът влиза в сила от деня на обнародването му в „Държавен вестник”. \n\nЗаконът е приет от 41-ото Народно събрание на 1 април 2010 г. и е подпечатан с официалния печат на Народното събрание.\n\nПредседател на Народното събрание: \nЦецка Цачева\n\n2988",
  "textLength": 5490,
  "scrapedAt": "2026-01-11T03:43:57.193Z",
  "isComplete": true,
  "error": null,
  "retryCount": 0
}