{
  "title": "07/02/2020 Закон за изменение и допълнение на Закона за хазарта",
  "date": "",
  "link": "https://www.parliament.bg/bg/laws/ID/157315",
  "lawId": "157315",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за хазарта \n\n(обн., ДВ, бр. 26 от 2012 г.; изм., бр. 54, 82 и 94 от 2012 г., бр. 68 от 2013 г., бр. 1 и 105 от 2014 г., бр. 61 и 79 от 2015 г., бр. 74 и 98 от 2016 г., бр. 103 от 2017 г. и бр. 42 от 2019 г.)\n\n§ 1. \n\nВ чл. 4 се създава ал. 3:\n\n„(3) Лиценз за организиране на лотарийни игри, с изключение на томбола, бинго, кено и техните разновидности, може да бъде издаден само на държавата.“\n\n§ 2. \n\nВ чл. 9 се правят следните изменения и допълнения:\n\n1. В ал. 1 накрая се добавя „и в жилищни сгради в режим на етажна собственост без решение на общото събрание на собствениците, взето по реда на Закона за управление на етажната собственост“.\n\n2. В ал. 2 съюзът „или“ се заличава, а след думата „обекти“ се добавя „или вериги от обекти (пунктове)“.\n\n3. Създават се нови ал. 9 и 10 и ал. 11:\n\n„(9) Забранява се разпространението на билети, фишове, талони или други удостоверителни знаци за участие в лотарийни игри в обекти или вериги от обекти (пунктове), които не са включени в удостоверението по чл. 34 и не са обозначени за съответните игри.\n\n(10) Забранява се изплащането на печалбите от лотарийни игри извън обекти или вериги от обекти (пунктове) по ал. 9, както и извън банки.\n\n(11) Забранява се продажбата на билети, фишове, талони или други удостоверителни знаци за участие в лотарийни игри на ненавършили 18-годишна възраст лица.“\n\n§ 3. \n\nВ чл. 14 се правят следните допълнения:\n\n1. В ал. 1 се създава изречение второ: „Държавното предприятие осъществява дейността по организиране на лотарийни игри с нает от него персонал в собствени или наети пунктове, които са обособени и обозначени като пунктове за лотарийни игри.“\n\n2. В ал. 2, изречение второ накрая се добавя „съгласувано с министъра на финансите“.\n\n§ 4. \n\nВ чл. 15 се правят следните изменения:\n\n1. В ал. 1 думите „моментни лотарийни игри и“ се заличават.\n\n2. В ал. 2 думите „Хазартните игри“ се заменят с „Томболите“.\n\n§ 5. \n\nВ чл. 34, ал. 2, т. 4 думите „централен пункт и пунктове“ се заменят с „адрес на централния пункт и адресите на пунктовете“.\n\n§ 6. \n\nВ чл. 86, ал. 1, т. 5 накрая се добавя „или е определена дължимата такса по чл. 30, ал. 3 или 4“.\n\n§ 7. \n\nВ чл. 97 се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) Наказанието по ал. 1 се налага и на лице, което наруши забраните по чл. 9, ал. 9 или 10.“\n\n§ 8. \n\nВ чл. 110, ал. 1 след думите „нарушение на“ се добавя „чл. 9, ал. 11 или“. \n\nПреходни и заключителни разпоредби\n\n§ 9. \n\n(1) От деня на влизането в сила на този закон лицензите за организиране на лотарийни игри, с изключение на томбола, бинго, кено и техните разновидности, издадени на организатори, различни от Държавно предприятие „Български спортен тотализатор“, се прекратяват и съответните удостоверения по чл. 34 се обезсилват. \n\n(2) Печалбите от игрите по ал. 1, които не са изплатени до влизането в сила на този закон, се изплащат съгласно утвърдените игрални условия и правила за съответната игра.\n\n(3) От деня на влизането в сила на този закон се преустановява разпространението и продажбата на билети, фишове, талони или други удостоверителни знаци за участие в игрите по ал. 1 от организатори, различни от Държавно предприятие „Български спортен тотализатор“.\n\n(4) Издадените за игрите по ал. 1 билети, фишове, талони или други удостоверителни знаци, които не са продадени до влизането в сила на този закон, се унищожават до 31 декември 2020 г. по реда на чл. 50, ал. 3.\n\n(5) Държавната комисия по хазарта публично оповестява по подходящ начин обстоятелствата по ал. 1 – 4.\n\n§ 10.\n\n (1) В 6-месечен срок от влизането в сила на този закон лицата привеждат дейността си в съответствие с него.\n\n(2) Висящите производства по издаване на лицензи, извършване на промени по издадени лицензи, както и за издаване на удостоверения по чл. 34 за организиране на лотарийни игри, с изключение на томбола, бинго, кено и техните разновидности, на организатори, различни от Държавно предприятие „Български спортен тотализатор“, се прекратяват и внесените държавни такси се възстановяват на съответните лица. \n\n§ 11.\n\n В Закона за приватизация и следприватизационен контрол (обн., ДВ, бр. 28 от 2002 г.; изм., бр. 78 от 2002 г., бр. 20 и 31 от 2003 г.; Решение № 5 на Конституционния съд от 2003 г. – бр. 39 от 2003 г.; изм., бр. 46 и 84 от 2003 г., бр. 55 и 115 от 2004 г., бр. 28, 39, 88, 94, 103 и 105 от 2005 г., бр. 36, 53, 72 и 105 от 2006 г., бр. 59 от 2007 г., бр. 36, 65, 94, 98 и 110 от 2008 г., бр. 24, 42, 82 и 99 от 2009 г., бр. 18, 50, 89 и 97 от 2010 г., бр. 19 и 98 от 2011 г., бр. 20, 38, 54 и 60 от 2012 г., бр. 15, 23, 66 и 68 от 2013 г., бр. 98 от 2014 г., бр. 14, 34, 41 и 61 от 2015 г., бр. 13 и 60 от 2016 г., бр. 13, 58 и 96 от 2017 г., бр. 7, 8, 64 и 90 от 2018 г. и бр. 56, 79 и 83 от 2019 г.) в приложение № 1 към чл. 3, ал. 1 в раздел ХI „Министерство на младежта и спорта“ се създава нова т. 3:\n\n„3. Държавно предприятие „Български спортен тотализатор“ и обособени части от него.“\n\n§ 12.\n\n Параграф 6 влиза в сила от деня на обнародването на закона в „Държавен вестник.“\n\nЗаконът е приет от 44-то Народно събрание на 7 февруари 2020 г. и е подпечатан с официалния печат на Народното събрание.\n\n Председател на Народното събрание:  \nЦвета Караянчева\n\n1434",
  "textLength": 5268,
  "scrapedAt": "2026-01-11T03:07:01.830Z",
  "isComplete": true,
  "error": null,
  "retryCount": 0
}