{
  "title": "11/02/2010 Закон за изменение и допълнение на Закона за управление на етажната собственост",
  "date": "",
  "link": "https://www.parliament.bg/bg/laws/ID/9820",
  "lawId": "9820",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за управление на етажната собственост \n\n(ДВ, бр. 6 от 2009 г.)\n\n§ 1.\n\n В чл. 17, ал. 4 думите „ал. 1, т. 2 и 3“ се заменят с „ал. 2, т. 2 и 3“. \n\n§ 2.\n\n В чл. 33, ал. 4 думите „ал. 1, т. 2 и 3“ се заменят с „ал. 2, т. 2 и 3“.\n\n§ 3. \n\nВ чл. 47 се правят следните изменения и допълнения:\n\n1. Досегашният текст става ал. 1.\n\n2. Създава се ал. 2:\n\n„(2) Кметът на общината или района ежегодно до края на календарната година подава справка до министъра на регионалното развитие и благоустройството за регистрираните сгради и входове в режим на етажна собственост на територията на общината или района.“\n\nПреходни разпоредби\n\n§ 4. \n\nСвикването на общо събрание в етажната собственост, вписването в книгата за собствениците и подаването на заявление за вписване в регистъра по чл. 44 се извършва в срок до 30 юни 2010 г. \n\n§ 5.\n\n Кметът на общината или района в 6-месечен срок от изтичането на срока по § 4 организира провеждането на общи събрания и избор на управителни органи в сградите в режим на етажна собственост, когато не са свикани такива събрания.\n\n§ 6. \n\nКметът на общината или района подава до министъра на регионалното развитие и благоустройството справка за регистрираните сгради и входове в режим на етажна собственост в едномесечен срок от изтичането на срока по § 5.\n\nЗаконът е приет от 41-ото Народно събрание на 11 февруари 2010 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n1382",
  "textLength": 1498,
  "scrapedAt": "2026-01-11T03:31:56.962Z",
  "isComplete": true,
  "error": null,
  "retryCount": 0
}