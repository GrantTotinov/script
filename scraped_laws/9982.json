{
  "title": "09/06/2010 Закон за изменение на Закона за народните читалища",
  "date": "",
  "link": "https://www.parliament.bg/bg/laws/ID/9982",
  "lawId": "9982",
  "actualTitle": "Закони",
  "metadata": [],
  "fullText": "ЗАКОН\n\nза изменение на Закона за народните читалища \n\n(обн., ДВ, бр. 89 от 1996 г.; изм., бр. 95 от 1997 г., бр. 90 от 1999 г., бр. 28 и 94 от 2005 г., бр. 108 от 2006 г. и бр. 42 и 74 от 2009 г.)\n\n§ 1. \n\nВ чл. 9б, ал. 1 думите „не по-малко от две трети“ се заменят с „повече от половината“.\n\n§ 2. \n\nВ § 34 от преходните и заключителните разпоредби на Закона за изменение и допълнение на Закона за народните читалища (ДВ, бр. 42 от 2009 г.) думата „едногодишен“ се заменя с „двугодишен“.\n\nПреходна разпоредба\n\n§ 3. \n\n(1) В едногодишен срок от влизането в сила на този закон управителният орган на Съюза на народните читалища свиква конгреса на Съюза на народните читалища за избор на органите по чл. 9б, ал. 2.\n\n(2) Ако не бъде свикан конгресът по ал. 1, той се свиква от министъра на културата в тримесечен срок от изтичането на срока по ал. 1.\n\nЗаконът е приет от 41-ото Народно събрание на 9 юни 2010 г. и е подпечатан с официалния печат на Народното събрание.\n\nЗа председател на Народното събрание: \nЛъчезар Иванов\n\n4971",
  "textLength": 1024,
  "scrapedAt": "2026-01-11T03:40:37.272Z",
  "isComplete": true,
  "error": null,
  "retryCount": 0
}