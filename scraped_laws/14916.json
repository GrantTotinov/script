{
  "title": "25/07/2014 Закон за допълнение на Закона за физическото възпитание и спорта",
  "date": "",
  "link": "https://www.parliament.bg/bg/laws/ID/14916",
  "lawId": "14916",
  "actualTitle": "Закони",
  "metadata": [],
  "fullText": "ЗАКОН\n\nза допълнение на Закона за физическото възпитание и спорта \n\n(обн., ДВ, бр. 58 от 1996 г.; Решение № 8 на Конституционния съд от 1997 г. – бр. 53 от 1997 г.; изм., бр. 124 от 1998 г., бр. 51 и 81 от 1999 г., бр. 53 от 2000 г.; попр., бр. 55 от 2000 г.; изм., бр. 64 от 2000 г., бр. 75 от 2002 г.; Решение № 6 на Конституционния съд от 2002 г. – бр. 95 от 2002 г.; изм., бр. 120 от 2002 г., бр. 96 от 2004 г., бр. 88 и 103 от 2005 г., бр. 30, 34, 36 и 80 от 2006 г., бр. 41, 46 и 53 от 2007 г., бр. 50 от 2008 г., бр. 74 от 2009 г., бр. 50 и 96 от 2010 г., бр. 35 и 99 от 2011 г., бр. 45, 87 и 102 от 2012 г., бр. 15 и 68 от 2013 г., бр. 21 от 2014 г.)\n\n§ 1. \n\nВ чл. 47а, ал. 5 след думите „приложения № 1 и 2“ се добавя „както и по ал. 4“.\n\n§ 2. \n\nВ приложение № 1 към чл. 47а „Списък на спортните обекти и съоръжения с национално значение“ се създават т. 18 и 19:\n\n„18. Открити спортни обекти и съоръжения – игрища за видове спорт, Закрит спортен комплекс за обучение и тренировки и Многофункционална спортна зала – на територията на Националната спортна академия „Васил Левски“ – София.\n\n19. Водна учебна спортна база на Националната спортна академия „Васил Левски“ – гр. Несебър.“\n\nЗаключителна разпоредба\n\n§ 3. \n\nЗаконът влиза в сила от деня на обнародването му в „Държавен вестник“.\n\nЗаконът е приет от 42-то Народно събрание на 25 юли 2014 г. и е подпечатан с официалния печат на Народното събрание.\n\nПредседател на Народното събрание: \nМихаил Миков\n\n5184",
  "textLength": 1468,
  "scrapedAt": "2026-01-11T03:46:36.541Z",
  "isComplete": true,
  "error": null,
  "retryCount": 0
}