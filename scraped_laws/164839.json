{
  "title": "28/06/2023 Закон за изменение и допълнение на Закона за електронните съобщения",
  "date": "",
  "link": "https://www.parliament.bg/bg/laws/ID/164839",
  "lawId": "164839",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Закона за електронните съобщения \n\n(обн., ДВ, бр. 41 от 2007 г.; изм., бр. 109 от 2007 г., бр. 36, 43 и 69 от 2008 г., бр. 17, 35, 37 и 42 от 2009 г.; Решение № 3 на Конституционния съд от 2009 г. – бр. 45 от 2009 г.; изм., бр. 82, 89 и 93 от 2009 г., бр. 12, 17, 27 и 97 от 2010 г., бр. 105 от 2011 г., бр. 38, 44 и 82 от 2012 г., бр. 15, 27, 28, 52, 66 и 70 от 2013 г., бр. 11, 53, 61 и 98 от 2014 г., бр. 14 от 2015 г.; Решение № 2 на Конституционния съд от 2015 г. – бр. 23 от 2015 г.; изм., бр. 24, 29, 61 и 79 от 2015 г., бр. 50, 95, 97 и 103 от 2016 г., бр. 58, 85 и 101 от 2017 г., бр. 7, 21, 28, 77 и 94 от 2018 г., бр. 17, 74, 94 и 100 от 2019 г., бр. 28, 51, 62 и 69 от 2020 г.; Решение № 15 на Конституционния съд от 2020 г. – бр. 101 от 2020 г.; изм., бр. 105 от 2020 г., бр. 20 от 2021 г. и бр. 15 и 32 от 2022 г.)\n\n§ 1. \n\nВ чл. 33 се правят следните изменения и допълнения:\n\n1. В ал. 6 в изречение първо след думите „както и на“ се добавя „уведомления за разположените“, а в изречение второ думата „воденето“ се заменя със „създаването“.\n\n2. В ал. 7:\n\nа) в изречение първо след думата „регистрация“ се добавя „на приемно-предавателната станция“, а думата „регистрацията“ се заменя с „подаването на уведомление“ и се създава ново изречение второ: „Заявление за регистрация на дейност по чл. 151, ал. 1, т. 16 от Закона за устройство на територията се подава в 14-дневен срок след регистрацията по чл. 151, ал. 8 от Закона за устройство на територията.“;\n\nб) досегашното изречение второ става изречение трето.\n\n3. В ал. 8 след думата „регистрацията“ се добавя „на приемно-предавателна станция“.\n\n§ 2. \n\nВ чл. 40, ал. 16 думите „ал. 2“ се заменят с „ал. 1“.\n\n§ 3. \n\nВ чл. 110, ал. 3 думите „радиосигнали, може да излъчва само немодулиран носещ сигнал“ се заменят с „радио- и телевизионни сигнали на основание чл. 109, ал. 1, т. 1, може да излъчва гласово съобщение „Слушате тестово излъчване“ и/или звуков сигнал с постоянен тон, и/или тестова видеотаблица.“\n\n§ 4. \n\nВ чл. 133, ал. 4 думите „Регламент (ЕС) № 531/2012 на Европейския парламент и на Съвета от 13 юни 2012 г. относно роуминга в обществени мобилни съобщителни мрежи в рамките на Съюза (ОВ, L 172/10 от 30 юни 2012 г.), наричан по-нататък „Регламент (ЕС) № 531/2012“ се заменят с „Регламент (ЕС) 2022/612 на Европейския парламент и на Съвета от 6 април 2022 г. относно роуминга в обществени мобилни съобщителни мрежи в рамките на Съюза (ОВ, L 115/1 от 13 април 2022 г.), наричан по-нататък „Регламент (ЕС) 2022/612“.\n\n§ 5. \n\nВ чл. 242б се правят следните изменения и допълнения:\n\n1. Досегашният текст става ал. 1 и се изменя така:\n\n„(1) Доставчиците на мобилни междуличностни съобщителни услуги с номер\n\nà\n\n предават до засегнатите крайни ползватели съобщения за предупреждение на населението за бедствие или извънредна ситуация чрез Системата BG-ALERT за разпространение на съобщения за предупреждение на населението за извънредни ситуации и бедствия.“\n\n2. Създава се ал. 2:\n\n„(2) Министърът на вътрешните работи съгласувано с министъра на транспорта и съобщенията определя с наредба реда за изграждане, поддържане, развитие и използване на системата по ал. 1.“\n\n§ 6. \n\nВ чл. 280, ал. 8 думите „ал. 6“ се заменят с „ал. 7“.\n\n§ 7. \n\nВ чл. 331 се правят следните изменения и допълнения:\n\n1. В ал. 10 думите „чл. 16, параграф 4 от Регламент (ЕС) № 531/2012“ се заменят с „чл. 17, параграф 4 от Регламент (ЕС) 2022/612“, а думите „чл. 6в“ се заменят с „чл. 6“.\n\n2. Създава се ал. 13:\n\n„(13) Предприятие, предоставящо обществени електронни съобщителни мрежи и/или услуги, което не изпълни решение на комисията по чл. 220а, ал. 2, се наказва с имуществена санкция в размер от 100 000 до 1 000 000 лв.“\n\n§ 8. \n\nВ чл. 331а, ал. 1 след думите „по чл. 78, ал. 1“ се добавя „или на решение по чл. 220а, ал. 2“, а думите „чл. 16, параграф 6 от Регламент (ЕС) № 531/2012“ се заменят с „чл. 17, параграф 7 от Регламент (ЕС) 2022/612“.\n\n§ 9. \n\nСъздава се чл. 331б:\n\n„Чл. 331б. На предприятие, предоставящо обществени електронни съобщителни мрежи и/или услуги, което наруши чл. 3 от Делегиран регламент (ЕС) 2021/654 на Комисията от 18 декември 2020 г. за допълнение на Директива (ЕС) 2018/1972 на Европейския парламент и на Съвета чрез определяне на единна максимална цена за терминиране на гласови повиквания в мобилни мрежи в целия Съюз и единна максимална цена за терминиране на гласови повиквания във фиксирани мрежи в целия Съюз (ОВ, L 137/1 от 22 април 2021 г.), се налага имуществена санкция в размер от 100 000 до 1 000 000 лв.“\n\n§ 10.\n\n В чл. 334б ал. 1 се изменя така:\n\n„(1) На предприятие, предоставящо услугата роуминг чрез обществени електронни съобщителни мрежи, което наруши изисквания на Регламент (ЕС) 2022/612, се налагат имуществени санкции, както следва:\n\n1. за нарушение на чл. 3 от регламента – в размер от 400 000 до 2 000 000 лв.;\n\n2. за нарушения на чл. 4, параграфи 1 и 2, чл. 5 от регламента във връзка с чл. 3, 4 или 5 от Регламент за изпълнение (ЕС) 2016/2286 на Комисията от 15 декември 2016 г. за определяне на подробни правила относно прилагането на политика за справедливо ползване и относно методиката за оценяване на устойчивостта на премахването на надценките на дребно за роуминг, както и относно заявлението, което се подава от доставчика на роуминг за целите на тази оценка (ОВ, L 344/46 от 17 декември 2016 г.) и чл. 8, параграф 1 от регламента – в размер от 50 000 до 2 000 000 лв.;\n\n3. за нарушение на чл. 8, параграфи 2 – 5 от регламента – в размер от 10 000 до 100 000 лв.;\n\n4. за нарушение на чл. 9 от регламента – в размер от 400 000 до 2 000 000 лв.;\n\n5. за нарушение на чл. 10 от регламента – в размер от 400 000 до 2 000 000 лв.;\n\n6. за нарушение на чл. 11 от регламента – в размер от 400 000 до 2 000 000 лв.;\n\n7. за нарушение на чл. 12 от регламента – в размер от 400 000 до 2 000 000 лв.;\n\n8. за нарушение на чл. 13 от регламента – в размер от 10 000 до 100 000 лв.;\n\n9. за нарушение на чл. 14 от регламента – в размер от 10 000 до 100 000 лв.;\n\n10. за нарушение на чл. 15 от регламента – в размер от 10 000 до 100 000 лв.“\n\n§ 11.\n\n Навсякъде в закона:\n\n1. думите „министъра на транспорта, информационните технологии и съобщенията“ и „министърът на транспорта, информационните технологии и съобщенията“ се заменят съответно с „министъра на транспорта и съобщенията“ и „министърът на транспорта и съобщенията“;\n\n2. думите „Министерството на транспорта, информационните технологии и съобщенията“ се заменят с „Министерството на транспорта и съобщенията“.\n\nДопълнителна разпоредба\n\n§ 12.\n\n Този закон предвижда мерки по прилагането на: \n\n1. Регламент (ЕС) 2022/612 на Европейския парламент и на Съвета от 6 април 2022 г. относно роуминга в обществени мобилни съобщителни мрежи в рамките на Съюза; \n\n2. Делегиран регламент (ЕС) 2021/654 на Комисията от 18 декември 2020 г. за допълнение на Директива (ЕС) 2018/1972 на Европейския парламент и на Съвета чрез определяне на единна максимална цена за терминиране на гласови повиквания в мобилни мрежи в целия Съюз и единна максимална цена за терминиране на гласови повиквания във фиксирани мрежи в целия Съюз. \n\nЗаконът е приет от 49-ото Народно събрание на 28 юни 2023 г. и е подпечатан с официалния печат на Народното събрание.\n\nПредседател на Народното събрание: \nРосен Желязков\n\n5237",
  "textLength": 7277,
  "scrapedAt": "2026-01-11T03:23:19.935Z",
  "isComplete": true,
  "error": null,
  "retryCount": 0
}