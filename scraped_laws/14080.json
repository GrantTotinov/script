{
  "title": "10/10/2012 Закон за изменение и допълнение на Кодекса за социално осигуряване",
  "date": "",
  "link": "https://www.parliament.bg/bg/laws/ID/14080",
  "lawId": "14080",
  "actualTitle": "Закони",
  "metadata": [],
  "fullText": "ЗАКОН\n\nза изменение и допълнение на Кодекса за социално осигуряване \n\n(обн., ДВ, бр. 110 от 1999 г.; Решение № 5 на Конституционния съд от 2000 г. – бр. 55 от 2000 г.; изм., бр. 64 от 2000 г.; бр. 1, 35 и 41 от 2001 г., бр. 1, 10, 45, 74, 112, 119 и 120 от 2002 г., бр. 8, 42, 67, 95, 112 и 114 от 2003 г., бр. 12, 21, 38, 52, 53, 69, 70, 112 и 115 от 2004 г., бр. 38, 39, 76, 102, 103, 104 и 105 от 2005 г., бр. 17, 30, 34, 56, 57, 59 и 68 от 2006 г.; попр., бр. 76 от 2006 г.; изм., бр. 80, 82, 95, 102 и 105 от 2006 г., бр. 41, 52, 53, 64, 77, 97, 100, 109 и 113 от 2007 г., бр. 33, 43, 67, 69, 89, 102 и 109 от 2008 г., бр. 23, 25, 35, 41, 42, 93, 95, 99 и 103 от 2009 г., бр. 16, 19, 43, 49, 58, 59, 88, 97, 98 и 100 от 2010 г.; Решение № 7 на Конституционния съд от 2011 г. – бр. 45 от 2011 г.; изм., бр. 60, 77 и 100 от 2011 г., бр. 7, 21, 38, 40, 44 и 58 от 2012 г.)\n\n§ 1. \n\nВ чл. 4, ал. 1 се създава т. 10:\n\n„10. кандидатите за младши съдии и младши прокурори по Закона за съдебната власт.“\n\n§ 2. \n\nВ чл. 6, ал. 5 думите „по чл. 4, ал. 1, т. 2, 3 и 4“ се заменят с „по чл. 4, ал. 1, т. 2, 3, 4 и 10“.\n\n§ 3. \n\nВ чл. 9, ал. 1, т. 2 навсякъде думите „по чл. 4, ал. 1, т. 5 и 9“ се заменят с „по чл. 4, ал. 1, т. 5, 9 и 10“.\n\nЗаключителни разпоредби\n\n§ 4. \n\nВ Закона за съдебната власт (обн., ДВ, бр. 64 от 2007 г.; изм., бр. 69 и 109 от 2008 г., бр. 25, 33, 42, 102 и 103 от 2009 г., бр. 59 от 2010 г., бр. 1, 23, 32, 45, 81 и 82 от 2011 г.; Решение № 10 на Конституционния съд от 2011 г. – бр. 93 от 2011 г.; изм., бр. 20 и 50 от 2012 г.) се правят следните изменения:\n\n1. В чл. 258, ал. 1 изречение второ се изменя така: „През време на обучението кандидатите за младши съдии и младши прокурори получават седемдесет на сто от основното възнаграждение на младши съдия и младши прокурор за сметка на бюджета на Националния институт на правосъдието.“\n\n2. В чл. 258а:\n\nа) в ал. 4 думите „получената за времето на обучението стипендия“ се заменят с „получените суми по чл. 258, ал. 1“;\n\nб) алинея 5 се изменя така:\n\n„(5) Осигурителните вноски за държавното обществено осигуряване, допълнителното задължително пенсионно осигуряване, здравното осигуряване и застраховането срещу злополука на кандидатите за младши съдии и младши прокурори за периода на обучението им по чл. 249, ал. 1, т. 1 са за сметка на бюджета на съдебната власт.“\n\n§ 5. \n\nВ Закона за данъците върху доходите на физическите лица (обн., ДВ, бр. 95 от 2006 г.; изм., бр. 52, 64 и 113 от 2007 г., бр. 28, 43 и 106 от 2008 г., бр. 25, 32, 35, 41, 82, 95 и 99 от 2009 г., бр. 16, 49, 94 и 100 от 2010 г., бр. 19, 31, 35, 51 и 99 от 2011 г. и бр. 40 от 2012 г.) в § 1 от допълнителните разпоредби в т. 26 буква „в“ се изменя така: \n\n„в) правоотношенията с членовете на Висшия съдебен съвет, главния инспектор и инспекторите в Инспектората към Висшия съдебен съвет, съдиите, прокурорите, следователите, административните ръководители и техните заместници в органите на съдебната власт, държавните съдебни изпълнители, съдиите по вписванията и съдебните служители по Закона за съдебната власт, включително с кандидатите за младши съдии и младши прокурори във връзка с получаването на възнаграждение за периода на обучението им, както и правоотношенията по Закона за Конституционен съд;“.\n\n§ 6. \n\nЗаконът влиза в сила от 1 септември 2012 г.\n\nЗаконът е приет от 41-ото Народно събрание на 10 октомври 2012 г. и е подпечатан с официалния печат на Народното събрание.\n\nПредседател на Народното събрание:\n Цецка Цачева\n\n9497",
  "textLength": 3482,
  "scrapedAt": "2026-01-11T03:47:28.401Z",
  "isComplete": true,
  "error": null,
  "retryCount": 0
}